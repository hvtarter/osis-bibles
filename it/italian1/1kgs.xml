<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='italian1' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='italian1'>
        <title>Italian Version</title>
        <contributor>
		 The Unbound Bible
		 Biola University: Administrative Computing
		 13800 Biola Ave.
		 La Mirada, CA 90639
		 United States of America
		 562-903-4722 
	       </contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>your entry goes here</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>italian1</identifier>
        <source>ftp://unboundftp.biola.edu/pub/italian_utf8.zip</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Kgs'>
      <chapter osisID='1Kgs.1'>
        <verse osisID='1Kgs.1.1'>Il re Davide era vecchio e avanzato negli anni e, sebbene lo coprissero, non riusciva a riscaldarsi.</verse>
        <verse osisID='1Kgs.1.2'>I suoi ministri gli suggerirono: Si cerchi per il re nostro signore una vergine giovinetta, che assista il re e lo curi e dorma con lui; così il re nostro signore si riscalderà.</verse>
        <verse osisID='1Kgs.1.3'>Si cercò in tutto il territorio d'Israele una giovane bella e si trovò Abisag da Sunem e la condussero al re.</verse>
        <verse osisID='1Kgs.1.4'>La giovane era molto bella; essa curava il re e lo serviva, ma il re non si unì a lei.</verse>
        <verse osisID='1Kgs.1.5'>Ma Adonia, figlio di Agghìt, insuperbito, diceva: Sarò io il re. Si procurò carri, cavalli e cinquanta uomini che lo precedessero.</verse>
        <verse osisID='1Kgs.1.6'>Il re suo padre, per non affliggerlo, non gli disse mai: Perché ti comporti in questo modo?. Adonia era molto bello; sua madre l'aveva partorito dopo Assalonne.</verse>
        <verse osisID='1Kgs.1.7'>Si accordò con Ioab, figlio di Zeruià, e con il sacerdote Ebiatàr, che stavano dalla sua parte.</verse>
        <verse osisID='1Kgs.1.8'>Invece il sacerdote Zadòk, Benaià figlio di Ioiadà, il profeta Natan, Simei, Rei e il nerbo delle milizie di Davide non si schierarono con Adonia.</verse>
        <verse osisID='1Kgs.1.9'>Adonia un giorno immolò pecore e buoi e vitelli grassi sulla pietra Zochelet, che è vicina alla fonte di Roghèl. Invitò tutti i suoi fratelli, figli del re, e tutti gli uomini di Giuda al servizio del re.</verse>
        <verse osisID='1Kgs.1.10'>Ma non invitò il profeta Natan, né Benaià, né i più valorosi soldati e neppure Salomone suo fratello.</verse>
        <verse osisID='1Kgs.1.11'>Allora Natan disse a Betsabea, madre di Salomone: Non hai sentito che Adonia, figlio di Agghìt, si è fatto re e Davide nostro signore non lo sa neppure?</verse>
        <verse osisID='1Kgs.1.12'>Ebbene, ti do un consiglio, perché tu salvi la tua vita e quella del tuo figlio Salomone.</verse>
        <verse osisID='1Kgs.1.13'>Và, presentati al re Davide e digli: Re mio signore, non hai forse giurato alla tua schiava che Salomone tuo figlio avrebbe regnato dopo di te, sedendo sul tuo trono? Perché si è fatto re Adonia?</verse>
        <verse osisID='1Kgs.1.14'>Ecco, mentre tu starai ancora lì a parlare al re, io ti seguirò e confermerò le tue parole.</verse>
        <verse osisID='1Kgs.1.15'>Betsabea si presentò nella camera del re, che era molto vecchio, e Abisag la Sunammita lo serviva.</verse>
        <verse osisID='1Kgs.1.16'>Betsabea si inginocchiò e si prostrò davanti al re, che le domandò: Che hai?.</verse>
        <verse osisID='1Kgs.1.17'>Essa gli rispose: Signore, tu hai giurato alla tua schiava per il Signore tuo Dio che Salomone tuo figlio avrebbe regnato dopo di te, sedendo sul tuo trono.</verse>
        <verse osisID='1Kgs.1.18'>Ora invece Adonia è divenuto re e tu, re mio signore, non lo sai neppure.</verse>
        <verse osisID='1Kgs.1.19'>Ha immolato molti buoi, vitelli grassi e pecore, ha invitato tutti i figli del re, il sacerdote Ebiatàr e Ioab capo dell'esercito, ma non ha invitato Salomone tuo servitore.</verse>
        <verse osisID='1Kgs.1.20'>Re mio signore, gli occhi di tutto Israele sono su di te, perché annunzi loro chi siederà sul trono del re mio signore dopo di lui.</verse>
        <verse osisID='1Kgs.1.21'>Quando il re mio signore si sarà addormentato con i suoi padri, io e mio figlio Salomone saremo trattati da colpevoli.</verse>
        <verse osisID='1Kgs.1.22'>Mentre Betsabea ancora parlava con il re, arrivò il profeta Natan.</verse>
        <verse osisID='1Kgs.1.23'>Fu annunziato al re: Ecco c'è il profeta Natan. Questi si presentò al re, davanti al quale si prostrò con la faccia a terra.</verse>
        <verse osisID='1Kgs.1.24'>Natan disse: Re mio signore, tu forse hai decretato: Adonia regnerà dopo di me e siederà sul mio trono?</verse>
        <verse osisID='1Kgs.1.25'>Difatti oggi egli è andato ad immolare molti buoi, vitelli grassi e pecore e ha invitato tutti i figli del re, i capi dell'esercito e il sacerdote Ebiatàr. Costoro mangiano e bevono con lui e gridano: Viva il re Adonia!</verse>
        <verse osisID='1Kgs.1.26'>Ma non ha invitato me tuo servitore, né il sacerdote Zadòk, né Benaià figlio di Ioiadà, né Salomone tuo servitore.</verse>
        <verse osisID='1Kgs.1.27'>Proprio il re mio signore ha ordinato ciò? Perché non hai indicato ai tuoi ministri chi siederà sul trono del re mio signore?.</verse>
        <verse osisID='1Kgs.1.28'>Il re Davide, presa la parola, disse: Chiamatemi Betsabea!. Costei si presentò al re e, restando essa alla sua presenza,</verse>
        <verse osisID='1Kgs.1.29'>il re giurò: Per la vita del Signore che mi ha liberato da ogni angoscia!</verse>
        <verse osisID='1Kgs.1.30'>Come ti ho giurato per il Signore, Dio di Israele, che Salomone tuo figlio avrebbe regnato dopo di me, sedendo sul mio trono al mio posto, così farò oggi.</verse>
        <verse osisID='1Kgs.1.31'>Betsabea si inginocchiò con la faccia a terra, si prostrò davanti al re dicendo: Viva il mio signore, il re Davide, per sempre!.</verse>
        <verse osisID='1Kgs.1.32'>Il re Davide fece chiamare il sacerdote Zadòk, il profeta Natan e Benaià figlio di Ioiadà. Costoro si presentarono al re,</verse>
        <verse osisID='1Kgs.1.33'>che disse loro: Prendete con voi la guardia del vostro signore: fate montare Salomone sulla mia mula e fatelo scendere a Ghicon.</verse>
        <verse osisID='1Kgs.1.34'>Ivi il sacerdote Zadòk e il profeta Natan lo ungano re d'Israele. Voi suonerete la tromba e griderete: Viva il re Salomone!</verse>
        <verse osisID='1Kgs.1.35'>Quindi risalirete dietro a lui, che verrà a sedere sul mio trono e regnerà al mio posto. Poiché io ho designato lui a divenire capo d'Israele e di Giuda.</verse>
        <verse osisID='1Kgs.1.36'>Benaià figlio di Ioiadà rispose al re: Così sia! Anche il Signore, Dio del re mio signore, decida allo stesso modo!</verse>
        <verse osisID='1Kgs.1.37'>Come il Signore ha assistito il re mio signore, così assista Salomone e renda il suo trono più splendido di quello del re Davide mio signore.</verse>
        <verse osisID='1Kgs.1.38'>Scesero il sacerdote Zadòk, il profeta Natan e Benaià figlio di Ioiadà, insieme con i Cretei e con i Peletei; fecero montare Salomone sulla mula del re Davide e lo condussero a Ghicon.</verse>
        <verse osisID='1Kgs.1.39'>Il sacerdote Zadòk prese il corno dell'olio dalla tenda e unse Salomone al suono della tromba. Tutti i presenti gridarono: Viva il re Salomone!.</verse>
        <verse osisID='1Kgs.1.40'>Risalirono tutti dietro a lui, suonando i flauti e mostrando una grandissima gioia e i luoghi rimbombavano delle loro acclamazioni.</verse>
        <verse osisID='1Kgs.1.41'>Li sentirono Adonia e i suoi invitati, che avevano appena finito di mangiare. Ioab, udito il suono della tromba, chiese: Che cos'è questo frastuono nella città in tumulto?.</verse>
        <verse osisID='1Kgs.1.42'>Mentre parlava ecco giungere Giònata figlio del sacerdote Ebiatàr, al quale Adonia disse: Vieni! Tu sei un valoroso e rechi certo buone notizie!.</verse>
        <verse osisID='1Kgs.1.43'>No - rispose Giònata ad Adonia - il re Davide nostro signore ha nominato re Salomone</verse>
        <verse osisID='1Kgs.1.44'>e ha mandato con lui il sacerdote Zadòk, il profeta Natan e Benaià figlio di Ioiadà, insieme con i Cretei e con i Peletei che l'hanno fatto montare sulla mula del re.</verse>
        <verse osisID='1Kgs.1.45'>Il sacerdote Zadòk e il profeta Natan l'hanno unto re in Ghicon; quindi sono risaliti esultanti, mentre la città echeggiava di grida. Questo il motivo del frastuono da voi udito.</verse>
        <verse osisID='1Kgs.1.46'>Anzi Salomone si è gia seduto sul trono del regno</verse>
        <verse osisID='1Kgs.1.47'>e i ministri del re sono andati a felicitarsi con il re Davide dicendo: Il tuo Dio renda il nome di Salomone più celebre del tuo e renda il suo trono più splendido del tuo! Il re si è prostrato sul letto,</verse>
        <verse osisID='1Kgs.1.48'>poi ha detto: Sia benedetto il Signore, Dio di Israele, perché oggi ha concesso che uno sedesse sul mio trono e i miei occhi lo vedessero.</verse>
        <verse osisID='1Kgs.1.49'>Tutti gli invitati di Adonia allora spaventati si alzarono e se ne andarono ognuno per la sua strada.</verse>
        <verse osisID='1Kgs.1.50'>Adonia, che temeva Salomone, alzatosi andò ad aggrapparsi ai corni dell'altare.</verse>
        <verse osisID='1Kgs.1.51'>Fu riferito a Salomone: Sappi che Adonia, avendo paura del re Salomone, ha afferrato i corni dell'altare dicendo: Mi giuri oggi il re Salomone che non farà morire di spada il suo servitore.</verse>
        <verse osisID='1Kgs.1.52'>Salomone disse: Se si comporterà da uomo leale, neppure un suo capello cadrà a terra; ma se cadrà in qualche fallo, morirà.</verse>
        <verse osisID='1Kgs.1.53'>Il re Salomone ordinò che lo facessero scendere dall'altare; quegli andò a prostrarsi davanti al re Salomone, che gli disse: Vattene a casa!.</verse>
      </chapter>
      <chapter osisID='1Kgs.2'>
        <verse osisID='1Kgs.2.1'>Sentendo avvicinarsi il giorno della sua morte, Davide fece queste raccomandazioni al figlio Salomone:</verse>
        <verse osisID='1Kgs.2.2'>Io me ne vado per la strada di ogni uomo sulla terra. Tu sii forte e mostrati uomo.</verse>
        <verse osisID='1Kgs.2.3'>Osserva la legge del Signore tuo Dio, procedendo nelle sue vie ed eseguendo i suoi statuti, i suoi comandi, i suoi decreti e le sue prescrizioni, come sta scritto nella legge di Mosè, perché tu riesca in ogni tua impresa e in ogni tuo progetto,</verse>
        <verse osisID='1Kgs.2.4'>perché il Signore attui la promessa che mi ha fatto quando ha detto: Se i tuoi figli nella loro condotta si cureranno di camminare davanti a me con lealtà, con tutto il cuore e con tutta l'anima, sul trono d'Israele siederà sempre uno dei tuoi discendenti.</verse>
        <verse osisID='1Kgs.2.5'>Anche tu sai quel che ha fatto a me Ioab, figlio di Zeruià, cioè come egli ha trattato i due capi dell'esercito di Israele, Abner figlio di Ner e Amasà figlio di Ieter, come li ha uccisi spargendo in tempo di pace il sangue, come si fa in guerra, e macchiando di sangue innocente la cintura dei suoi fianchi e i sandali dei suoi piedi.</verse>
        <verse osisID='1Kgs.2.6'>Tu agirai con saggezza, ma non permetterai che la sua vecchiaia scenda in pace agli inferi.</verse>
        <verse osisID='1Kgs.2.7'>Agirai con bontà verso i figli di Barzillài il Galaadita, che mangeranno alla tua tavola, perché mi hanno assistito mentre fuggivo da Assalonne tuo fratello.</verse>
        <verse osisID='1Kgs.2.8'>Tu hai accanto a te anche Simèi figlio di Ghera, Beniaminita, di Bacurìm; egli mi maledisse con una maledizione terribile quando fuggivo verso Macanàim. Ma mi venne incontro al Giordano e gli giurai per il Signore: Non ti farò morire di spada.</verse>
        <verse osisID='1Kgs.2.9'>Ora non lasciare impunito il suo peccato. Sei saggio e sai come trattarlo. Farai scendere la sua canizie agli inferi con morte violenta.</verse>
        <verse osisID='1Kgs.2.10'>Davide si addormentò con i suoi padri e fu sepolto nella città di Davide.</verse>
        <verse osisID='1Kgs.2.11'>La durata del regno di Davide su Israele fu di quaranta anni: sette in Ebron e trentatrè in Gerusalemme.</verse>
        <verse osisID='1Kgs.2.12'>Salomone sedette sul trono di Davide suo padre e il suo regno si consolidò molto.</verse>
        <verse osisID='1Kgs.2.13'>Adonia figlio di Agghìt si recò da Betsabea, madre di Salomone, che gli chiese: Vieni con intenzioni pacifiche?. Pacifiche, rispose quello,</verse>
        <verse osisID='1Kgs.2.14'>e soggiunse: Ho da dirti una cosa. E quella: Parla!.</verse>
        <verse osisID='1Kgs.2.15'>Egli disse: Tu sai che il regno spettava a me e che tutti gli Israeliti si attendevano che io regnassi. Eppure il regno mi è sfuggito ed è passato a mio fratello, perché gli era stato decretato dal Signore.</verse>
        <verse osisID='1Kgs.2.16'>Ora ti rivolgo una domanda; non respingermi. Ed essa: Parla!.</verse>
        <verse osisID='1Kgs.2.17'>Adonia disse: Dì al re Salomone - il quale nulla ti può negare - che mi conceda in moglie Abisag la Sunammita.</verse>
        <verse osisID='1Kgs.2.18'>Betsabea rispose: Bene! Parlerò in tuo favore al re.</verse>
        <verse osisID='1Kgs.2.19'>Betsabea si presentò al re Salomone per parlargli in favore di Adonia. Il re si alzò per andarle incontro, si prostrò davanti a lei, quindi sedette sul trono, facendo collocare un trono per la madre del re. Questa gli sedette alla destra</verse>
        <verse osisID='1Kgs.2.20'>e disse: Ho una piccola grazia da chiederti; non me la negare. Il re le rispose: Chiedi, madre mia, non ti respingerò.</verse>
        <verse osisID='1Kgs.2.21'>E quella: Si conceda Abisag la Sunammita in moglie ad Adonia tuo fratello.</verse>
        <verse osisID='1Kgs.2.22'>Il re Salomone rispose alla madre: Perché tu mi chiedi Abisag la Sunammita per Adonia? Chiedi anche il regno per lui, poiché egli è mio fratello maggiore e per lui parteggiano il sacerdote Ebiatàr e Ioab figlio di Zeruià.</verse>
        <verse osisID='1Kgs.2.23'>Il re Salomone giurò per il Signore: Dio mi faccia questo e altro mi aggiunga, se non è vero che Adonia ha manifestato quest'idea a danno della propria vita.</verse>
        <verse osisID='1Kgs.2.24'>Ebbene, per la vita del Signore che mi ha reso saldo, mi ha fatto sedere sul trono di Davide mio padre e mi ha concesso una casa come aveva promesso, oggi stesso Adonia verrà ucciso.</verse>
        <verse osisID='1Kgs.2.25'>Il re Salomone ordinò a Benaià figlio di Ioiadà, di ucciderlo; così morì Adonia.</verse>
        <verse osisID='1Kgs.2.26'>Al sacerdote Ebiatàr il re ordinò: Vattene in Anatòt, nella tua campagna. Meriteresti la morte, ma oggi non ti faccio morire perché tu hai portato l'arca del Signore davanti a Davide mio padre e perché hai partecipato a tutte le traversie di mio padre.</verse>
        <verse osisID='1Kgs.2.27'>Così Salomone escluse Ebiatàr dal sacerdozio del Signore, adempiendo la parola che il Signore aveva pronunziata in Silo riguardo alla casa di Eli.</verse>
        <verse osisID='1Kgs.2.28'>Quando la notizia giunse a Ioab - questi era stato dalla parte di Adonia, ma non per Assalonne - Ioab si rifugiò nella tenda del Signore e si afferrò ai corni dell'altare.</verse>
        <verse osisID='1Kgs.2.29'>Fu riferito al re Salomone come Ioab si fosse rifugiato nella tenda del Signore e si fosse posto al fianco dell'altare. Salomone inviò Benaià figlio di Ioiadà con l'ordine: Và, colpiscilo!.</verse>
        <verse osisID='1Kgs.2.30'>Benaià andò nella tenda del Signore e disse a Ioab: Per ordine del re, esci!. Quegli rispose: No! Morirò qui. Benaià riferì al re: Ioab ha parlato così e così mi ha risposto.</verse>
        <verse osisID='1Kgs.2.31'>Il re gli disse: Fà come egli ha detto; colpiscilo e seppelliscilo; così allontanerai da me e dalla casa di mio padre il sangue che Ioab ha sparso senza motivo.</verse>
        <verse osisID='1Kgs.2.32'>Il Signore farà ricadere il suo sangue sulla sua testa, perché egli ha colpito due uomini giusti e migliori di lui e li ha trafitti con la sua spada - senza che Davide mio padre lo sapesse - ossia Abner, figlio di Ner, capo dell'esercito di Israele e Amasà figlio di Ieter, capo dell'esercito di Giuda.</verse>
        <verse osisID='1Kgs.2.33'>Il loro sangue ricada sulla testa di Ioab e sulla testa della sua discendenza per sempre, mentre su Davide e sulla sua discendenza, sul suo casato e sul suo trono si riversi per sempre la pace da parte del Signore.</verse>
        <verse osisID='1Kgs.2.34'>Benaià figlio di Ioiadà andò, lo assalì e l'uccise; Ioab fu sepolto nella sua casa, nel deserto.</verse>
        <verse osisID='1Kgs.2.35'>Il re lo sostituì, nominando capo dell'esercito Benaià figlio di Ioiadà, mentre mise il sacerdote Zadòk al posto di Ebiatàr.</verse>
        <verse osisID='1Kgs.2.36'>Il re mandò a chiamare Simèi per dirgli: Costruisciti una casa in Gerusalemme; ivi sia la tua dimora; non ne uscirai per andartene qua e là.</verse>
        <verse osisID='1Kgs.2.37'>Quando ne uscirai, oltrepassando il torrente Cedron - sappilo bene! - sarai degno di morte; il tuo sangue ricadrà sulla tua testa.</verse>
        <verse osisID='1Kgs.2.38'>Simèi disse al re: L'ordine è giusto! Come ha detto il re mio signore, così farà il tuo servo. Simèi dimorò in Gerusalemme per molto tempo.</verse>
        <verse osisID='1Kgs.2.39'>Dopo tre anni, due schiavi di Simei fuggirono presso Achis figlio di Maaca, re di Gat. Fu riferito a Simei che i suoi schiavi erano in Gat.</verse>
        <verse osisID='1Kgs.2.40'>Simei si alzò, sellò l'asino e partì per Gat andando da Achis in cerca dei suoi schiavi. Simei vi andò e ricondusse i suoi schiavi da Gat.</verse>
        <verse osisID='1Kgs.2.41'>Fu riferito a Salomone che Simei era andato da Gerusalemme a Gat e che era ritornato.</verse>
        <verse osisID='1Kgs.2.42'>Il re, fattolo chiamare, gli disse: Non ti avevo forse giurato per il Signore e non ti avevo io testimoniato che, quando tu fossi uscito per andartene qua e là - lo sapevi bene! - saresti stato degno di morte? Tu mi avevi risposto: L'ordine è giusto! Ho capito.</verse>
        <verse osisID='1Kgs.2.43'>Perché non hai rispettato il giuramento del Signore e il comando che ti avevo impartito?.</verse>
        <verse osisID='1Kgs.2.44'>Il re aggiunse a Simei: Tu conosci tutto il male che hai fatto a Davide mio padre. Il Signore farà ricadere la tua malvagità sulla tua testa.</verse>
        <verse osisID='1Kgs.2.45'>Invece sia benedetto il re Salomone e il trono di Davide sia saldo per sempre davanti al Signore.</verse>
        <verse osisID='1Kgs.2.46'>Il re diede ordine a Benaià figlio di Ioiadà, di andare ad ucciderlo. E quegli morì.</verse>
      </chapter>
      <chapter osisID='1Kgs.3'>
        <verse osisID='1Kgs.3.1'>Salomone si imparentò con il faraone, re di Egitto. Sposò la figlia del faraone, che introdusse nella città di Davide, ove rimase finché non terminò di costruire la propria casa, il tempio del Signore e le mura di cinta di Gerusalemme.</verse>
        <verse osisID='1Kgs.3.2'>Il popolo allora offriva sacrifici sulle alture, perché ancora non era stato costruito un tempio in onore del nome del Signore.</verse>
        <verse osisID='1Kgs.3.3'>Salomone amava il Signore e nella sua condotta seguiva i principi di Davide suo padre; solamente offriva sacrifici e bruciava incenso sulle alture.</verse>
        <verse osisID='1Kgs.3.4'>Il re andò a Gàbaon per offrirvi sacrifici perché ivi sorgeva la più grande altura. Su quell'altare Salomone offrì mille olocausti.</verse>
        <verse osisID='1Kgs.3.5'>In Gàbaon il Signore apparve a Salomone in sogno durante la notte e gli disse: Chiedimi ciò che io devo concederti.</verse>
        <verse osisID='1Kgs.3.6'>Salomone disse: Tu hai trattato il tuo servo Davide mio padre con grande benevolenza, perché egli aveva camminato davanti a te con fedeltà, con giustizia e con cuore retto verso di te. Tu gli hai conservato questa grande benevolenza e gli hai dato un figlio che sedesse sul suo trono, come avviene oggi.</verse>
        <verse osisID='1Kgs.3.7'>Ora, Signore mio Dio, tu hai fatto regnare il tuo servo al posto di Davide mio padre. Ebbene io sono un ragazzo; non so come regolarmi.</verse>
        <verse osisID='1Kgs.3.8'>Il tuo servo è in mezzo al tuo popolo che ti sei scelto, popolo così numeroso che non si può calcolare né contare.</verse>
        <verse osisID='1Kgs.3.9'>Concedi al tuo servo un cuore docile perché sappia rendere giustizia al tuo popolo e sappia distinguere il bene dal male, perché chi potrebbe governare questo tuo popolo così numeroso?.</verse>
        <verse osisID='1Kgs.3.10'>Al Signore piacque che Salomone avesse domandato la saggezza nel governare.</verse>
        <verse osisID='1Kgs.3.11'>Dio gli disse: Perché hai domandato questa cosa e non hai domandato per te né una lunga vita, né la ricchezza, né la morte dei tuoi nemici, ma hai domandato per te il discernimento per ascoltare le cause,</verse>
        <verse osisID='1Kgs.3.12'>ecco faccio come tu hai detto. Ecco, ti concedo un cuore saggio e intelligente: come te non ci fu alcuno prima di te né sorgerà dopo di te.</verse>
        <verse osisID='1Kgs.3.13'>Ti concedo anche quanto non hai domandato, cioè ricchezza e gloria come nessun re ebbe mai.</verse>
        <verse osisID='1Kgs.3.14'>Se poi camminerai nelle mie vie osservando i miei decreti e i miei comandi, come ha fatto Davide tuo padre, prolungherò anche la tua vita.</verse>
        <verse osisID='1Kgs.3.15'>Salomone si svegliò; ecco, era stato un sogno. Andò in Gerusalemme; davanti all'arca dell'alleanza del Signore offrì olocausti, compì sacrifici di comunione e diede un banchetto per tutti i suoi servi.</verse>
        <verse osisID='1Kgs.3.16'>Un giorno andarono dal re due prostitute e si presentarono innanzi a lui.</verse>
        <verse osisID='1Kgs.3.17'>Una delle due disse: Ascoltami, signore! Io e questa donna abitiamo nella stessa casa; io ho partorito mentre essa sola era in casa.</verse>
        <verse osisID='1Kgs.3.18'>Tre giorni dopo il mio parto, anche questa donna ha partorito; noi stiamo insieme e non c'è nessun estraneo in casa fuori di noi due.</verse>
        <verse osisID='1Kgs.3.19'>Il figlio di questa donna è morto durante la notte, perché essa gli si era coricata sopra.</verse>
        <verse osisID='1Kgs.3.20'>Essa si è alzata nel cuore della notte, ha preso il mio figlio dal mio fianco - la tua schiava dormiva - e se lo è messo in seno e sul mio seno ha messo il figlio morto.</verse>
        <verse osisID='1Kgs.3.21'>Al mattino mi sono alzata per allattare mio figlio, ma ecco, era morto. L'ho osservato bene; ecco, non era il figlio che avevo partorito io.</verse>
        <verse osisID='1Kgs.3.22'>L'altra donna disse: Non è vero! Mio figlio è quello vivo, il tuo è quello morto. E quella, al contrario, diceva: Non è vero! Quello morto è tuo figlio, il mio è quello vivo. Discutevano così alla presenza del re.</verse>
        <verse osisID='1Kgs.3.23'>Egli disse: Costei dice: Mio figlio è quello vivo, il tuo è quello morto e quella dice: Non è vero! Tuo figlio è quello morto e il mio è quello vivo.</verse>
        <verse osisID='1Kgs.3.24'>Allora il re ordinò: Prendetemi una spada!. Portarono una spada alla presenza del re.</verse>
        <verse osisID='1Kgs.3.25'>Quindi il re aggiunse: Tagliate in due il figlio vivo e datene una metà all'una e una metà all'altra.</verse>
        <verse osisID='1Kgs.3.26'>La madre del bimbo vivo si rivolse al re, poiché le sue viscere si erano commosse per il suo figlio, e disse: Signore, date a lei il bambino vivo; non uccidetelo affatto!. L'altra disse: Non sia né mio né tuo; dividetelo in due!.</verse>
        <verse osisID='1Kgs.3.27'>Presa la parola, il re disse: Date alla prima il bambino vivo; non uccidetelo. Quella è sua madre.</verse>
        <verse osisID='1Kgs.3.28'>Tutti gli Israeliti seppero della sentenza pronunziata dal re e concepirono rispetto per il re, perché avevano constatato che la saggezza di Dio era in lui per render giustizia.</verse>
      </chapter>
      <chapter osisID='1Kgs.4'>
        <verse osisID='1Kgs.4.1'>Il re Salomone estendeva il suo dominio su tutto Israele.</verse>
        <verse osisID='1Kgs.4.2'>Questi furono i suoi dignitari: Azaria figlio di Zadòk fu sacerdote.</verse>
        <verse osisID='1Kgs.4.3'>Elicoref e Achia, figli di Sisa, scribi. Giòsafat, figlio di Achilùd, archivista.</verse>
        <verse osisID='1Kgs.4.4'>Benaià, figlio di Ioiadà, capo dell'esercito. Zadòk e Ebiatàr, sacerdoti.</verse>
        <verse osisID='1Kgs.4.5'>Azaria, figlio di Natan, capo dei prefetti. Zabud, figlio di Natan, sacerdote, amico del re.</verse>
        <verse osisID='1Kgs.4.6'>Achisar maggiordomo. Adoniram, figlio di Abda, sovrintendente ai lavori forzati.</verse>
        <verse osisID='1Kgs.4.7'>Salomone aveva dodici prefetti su tutto Israele; costoro provvedevano al re e alla sua famiglia; ognuno aveva l'incarico di procurare il necessario per un mese all'anno.</verse>
        <verse osisID='1Kgs.4.8'>Questi sono i loro nomi:...figlio di Cur, sulle montagne di Efraim;</verse>
        <verse osisID='1Kgs.4.9'>...figlio di Deker, a Makaz, a Saalbìm, a Bet-Sèmes, ad Aialon fino a Bet-Canan;</verse>
        <verse osisID='1Kgs.4.10'>...figlio di Chesed, in Arubbot; a lui appartenevano Soco e tutto il paese di Chefer;</verse>
        <verse osisID='1Kgs.4.11'>...figlio di Abinadàb, aveva tutta la costa di Dor (sua moglie era Tafat, figlia di Salomone);</verse>
        <verse osisID='1Kgs.4.12'>Baana, figlio di Achilùd, aveva Tàanach, Meghìddo, sino al di là di Iakmeam, e tutto Beisan che è sotto Izreèl, da Beisan fino ad Abel-Mecola che è verso Zartan;</verse>
        <verse osisID='1Kgs.4.13'>... figlio di Gheber, in Ramot di Gàlaad; a lui appartenevano i villaggi di Iair figlio di Manàsse in Gàlaad, il distretto di Argob in Basan, sessanta grandi città con mura e spranghe di bronzo;</verse>
        <verse osisID='1Kgs.4.14'>Achinadàb, figlio di Iddo, a Macanàim;</verse>
        <verse osisID='1Kgs.4.15'>Achimaaz in Nèftali - anche costui aveva preso in moglie una figlia di Salomone, Bosmat -;</verse>
        <verse osisID='1Kgs.4.16'>Baana, figlio di Cusai, in Aser e in Zàbulon;</verse>
        <verse osisID='1Kgs.4.17'>Giòsafat, figlio di Paruach, in Issacar;</verse>
        <verse osisID='1Kgs.4.18'>Simei, figlio di Ela, in Beniamino;</verse>
        <verse osisID='1Kgs.4.19'>Gheber, figlio di Uri, nel paese di Gad, gia terra di Sicon re degli Amorrei e di Og re di Basan. Inoltre c'era un prefetto nel territorio di Giuda.</verse>
        <verse osisID='1Kgs.4.20'>Giuda e Israele erano numerosi come la sabbia del mare e mangiavano e bevevano allegramente.</verse>
      </chapter>
      <chapter osisID='1Kgs.5'>
        <verse osisID='1Kgs.5.1'>(4,21)Salomone esercitava l'egemonia su tutti i regni, dal fiume alla regione dei Filistei e al confine con l'Egitto. Gli portavano tributi e servirono Salomone finché visse.</verse>
        <verse osisID='1Kgs.5.2'>(22)I viveri di Salomone per un giorno erano trenta kor di fior di farina e sessanta kor di farina comune,</verse>
        <verse osisID='1Kgs.5.3'>(23)dieci buoi grassi, venti buoi da pascolo e cento pecore, senza contare i cervi, le gazzelle, le antilopi e i volatili da stia.</verse>
        <verse osisID='1Kgs.5.4'>(24)Egli, infatti, dominava su tutto l'Oltrefiume, da Tipsach a Gaza su tutti i re dell'Oltrefiume, ed era in pace con tutti i confinanti all'intorno.</verse>
        <verse osisID='1Kgs.5.5'>(25)Giuda e Israele erano al sicuro; ognuno stava sotto la propria vite e sotto il proprio fico - da Dan fino a Bersabea - per tutta la vita di Salomone.</verse>
        <verse osisID='1Kgs.5.6'>(26)Salomone possedeva quattromila greppie per i cavalli dei suoi carri e dodicimila cavalli da sella.</verse>
        <verse osisID='1Kgs.5.7'>(27)Quei prefetti, ognuno per il suo mese, provvedevano quanto serviva al re Salomone e a quelli che erano ammessi alla sua tavola; non facevano mancare nulla.</verse>
        <verse osisID='1Kgs.5.8'>(28)Portavano l'orzo e la paglia per i cavalli da tiro e da sella nel luogo ove si trovava ognuno secondo la propria mansione.</verse>
        <verse osisID='1Kgs.5.9'>(29)Dio concesse a Salomone saggezza e intelligenza molto grandi e una mente vasta come la sabbia che è sulla spiaggia del mare.</verse>
        <verse osisID='1Kgs.5.10'>(30)La saggezza di Salomone superò la saggezza di tutti gli orientali e tutta la saggezza dell'Egitto.</verse>
        <verse osisID='1Kgs.5.11'>(31)Egli fu veramente più saggio di tutti, più di Etan l'Ezrachita, di Eman, di Calcol e di Darda, figli di Macol; il suo nome divenne noto fra tutti i popoli limitrofi.</verse>
        <verse osisID='1Kgs.5.12'>(32)Salomone pronunziò tremila proverbi; le sue poesie furono millecinque.</verse>
        <verse osisID='1Kgs.5.13'>(33)Parlò di piante, dal cedro del Libano all'issòpo che sbuca dal muro; parlò di quadrupedi, di uccelli, di rettili e di pesci.</verse>
        <verse osisID='1Kgs.5.14'>(34)Da tutte le nazioni venivano per ascoltare la saggezza di Salomone; venivano anche i re dei paesi ove si era sparsa la fama della sua saggezza.</verse>
        <verse osisID='1Kgs.5.15'>(5,1)Chiram, re di Tiro, mandò i suoi ministri da Salomone, perché aveva sentito che era stato consacrato re al posto di suo padre; ora Chiram era sempre stato amico di Davide.</verse>
        <verse osisID='1Kgs.5.16'>(2)Salomone mandò a dire a Chiram:</verse>
        <verse osisID='1Kgs.5.17'>(3)Tu sai che Davide mio padre non ha potuto edificare un tempio al nome del Signore suo Dio a causa delle guerre che i nemici gli mossero da tutte le parti, finché il Signore non li prostrò sotto la pianta dei suoi piedi.</verse>
        <verse osisID='1Kgs.5.18'>(4)Ora il Signore mio Dio mi ha dato pace da ogni parte e non ho né avversari né particolari difficoltà.</verse>
        <verse osisID='1Kgs.5.19'>(5)Ecco, ho deciso di edificare un tempio al nome del Signore mio Dio, come ha detto il Signore a Davide mio padre: Tuo figlio, che io porrò al tuo posto sul tuo trono, edificherà un tempio al mio nome.</verse>
        <verse osisID='1Kgs.5.20'>(6)Ordina, dunque, che si taglino per me cedri del Libano; i miei servi saranno con i tuoi servi; io ti darò come salario per i tuoi servi quanto fisserai. Tu sai bene, infatti, che fra di noi nessuno è capace di tagliare il legname come sanno fare quelli di Sidone.</verse>
        <verse osisID='1Kgs.5.21'>(7)Quando Chiram udì le parole di Salomone, gioì molto e disse: Sia benedetto, oggi, il Signore che ha dato a Davide un figlio saggio per governare questo gran popolo.</verse>
        <verse osisID='1Kgs.5.22'>(8)Chiram mandò a dire a Salomone: Ho ascoltato il tuo messaggio; farò quanto desideri riguardo al legname di cedro e al legname di abete.</verse>
        <verse osisID='1Kgs.5.23'>(9)I miei servi lo caleranno dal Libano al mare; io lo metterò in mare su zattere fino al punto che mi indicherai. Là lo scaricherò e tu lo prenderai. Quanto a provvedere al mantenimento della mia famiglia, tu soddisferai il mio desiderio.</verse>
        <verse osisID='1Kgs.5.24'>(10)Chiram fornì a Salomone legname di cedro e legname di abete, quanto ne volle.</verse>
        <verse osisID='1Kgs.5.25'>(11)Salomone diede a Chiram ventimila kor di grano, per il mantenimento della sua famiglia, e venti kor di olio d'olive schiacciate; questo dava Salomone a Chiram ogni anno.</verse>
        <verse osisID='1Kgs.5.26'>(12)Il Signore concesse a Salomone la saggezza come gli aveva promesso. Fra Chiram e Salomone regnò la pace e i due conclusero un'alleanza.</verse>
        <verse osisID='1Kgs.5.27'>(13)Il re Salomone reclutò il lavoro forzato da tutto Israele e il lavoro forzato era di trentamila uomini.</verse>
        <verse osisID='1Kgs.5.28'>(14)Ne mandò a turno nel Libano diecimila al mese: passavano un mese nel Libano e due mesi nelle loro case. Adoniram sovrintendeva al loro lavoro.</verse>
        <verse osisID='1Kgs.5.29'>(15)Salomone aveva settantamila operai addetti al trasporto del materiale e ottantamila scalpellini a tagliar pietre sui monti,</verse>
        <verse osisID='1Kgs.5.30'>(16)senza contare gli incaricati dei prefetti, che erano tremilatrecento, preposti da Salomone al comando delle persone addette ai lavori.</verse>
        <verse osisID='1Kgs.5.31'>(17)Il re diede ordine di estrarre grandi massi, tra i migliori, perché venissero squadrati per le fondamenta del tempio.</verse>
        <verse osisID='1Kgs.5.32'>(18)Gli operai di Salomone, gli operai di Chiram e di Biblos li sgrossavano; furono anche preparati il legname e le pietre per la costruzione del tempio.</verse>
      </chapter>
      <chapter osisID='1Kgs.6'>
        <verse osisID='1Kgs.6.1'>Alla costruzione del tempio del Signore fu dato inizio l'anno quattrocentottanta dopo l'uscita degli Israeliti dal paese d'Egitto, l'anno quarto del regno di Salomone su Israele, nel mese di Ziv, cioè nel secondo mese.</verse>
        <verse osisID='1Kgs.6.2'>Il tempio costruito dal re Salomone per il Signore, era lungo sessanta cubiti, largo venti, alto trenta.</verse>
        <verse osisID='1Kgs.6.3'>Davanti al tempio vi era un atrio lungo venti cubiti, in base alla larghezza del tempio, ed esteso per dieci cubiti secondo la lunghezza del tempio.</verse>
        <verse osisID='1Kgs.6.4'>Fece nel tempio finestre quadrangolari con grate.</verse>
        <verse osisID='1Kgs.6.5'>Intorno al muro del tempio fu costruito un edificio a piani, lungo la navata e la cella.</verse>
        <verse osisID='1Kgs.6.6'>Il piano più basso era largo cinque cubiti, quello di mezzo sei e il terzo sette, perché le mura esterne, intorno, erano state costruite a riseghe, in modo che le travi non poggiassero sulle mura del tempio.</verse>
        <verse osisID='1Kgs.6.7'>Per la sua costruzione si usarono pietre lavorate e intere; durante i lavori nel tempio non si udì rumore di martelli, di piccone o di altro arnese di ferro.</verse>
        <verse osisID='1Kgs.6.8'>La porta del piano più basso era sul lato destro del tempio; per mezzo di una scala a chiocciola si passava al piano di mezzo e dal piano di mezzo a quello superiore.</verse>
        <verse osisID='1Kgs.6.9'>In tal modo Salomone costruì il tempio; dopo averlo terminato, lo ricoprì con assi e travi di cedro.</verse>
        <verse osisID='1Kgs.6.10'>Innalzò anche l'ala laterale intorno al tempio, alta cinque cubiti per piano; la unì al tempio con travi di cedro.</verse>
        <verse osisID='1Kgs.6.11'>E il Signore parlò a Salomone e disse:</verse>
        <verse osisID='1Kgs.6.12'>Riguardo al tempio che stai edificando, se camminerai secondo i miei decreti, se eseguirai le mie disposizioni e osserverai tutti i miei comandi, uniformando ad essi la tua condotta, io confermerò a tuo favore le parole dette da me a Davide tuo padre.</verse>
        <verse osisID='1Kgs.6.13'>Io abiterò in mezzo agli Israeliti; non abbandonerò il mio popolo Israele.</verse>
        <verse osisID='1Kgs.6.14'>Terminata la costruzione del tempio,</verse>
        <verse osisID='1Kgs.6.15'>Salomone rivestì all'interno le pareti del tempio con tavole di cedro dal pavimento al soffitto; rivestì anche con legno di cedro la parte interna del soffitto e con tavole di cipresso il pavimento.</verse>
        <verse osisID='1Kgs.6.16'>Separò uno spazio di venti cubiti, a partire dal fondo del tempio, con un assito di tavole di cedro che dal pavimento giungeva al soffitto, e la cella che ne risultò all'interno divenne il santuario, il Santo dei santi.</verse>
        <verse osisID='1Kgs.6.17'>La navata di fronte ad esso era di quaranta cubiti.</verse>
        <verse osisID='1Kgs.6.18'>Il cedro all'interno del tempio era scolpito a rosoni e a boccioli di fiori; tutto era di cedro e non si vedeva una pietra.</verse>
        <verse osisID='1Kgs.6.19'>Per l'arca dell'alleanza del Signore fu apprestata una cella nella parte più segreta del tempio.</verse>
        <verse osisID='1Kgs.6.20'>La cella interna era lunga venti cubiti e alta venti. La rivestì d'oro purissimo e vi eresse un altare di cedro.</verse>
        <verse osisID='1Kgs.6.21'>Salomone rivestì l'interno del tempio con oro purissimo e fece passare, davanti alla cella, un velo che scorreva mediante catenelle d'oro e lo ricoprì d'oro.</verse>
        <verse osisID='1Kgs.6.22'>E d'oro fu rivestito tutto l'interno del tempio, e rivestì d'oro anche tutto l'altare che era nella cella.</verse>
        <verse osisID='1Kgs.6.23'>Nella cella fece due cherubini di legno di ulivo, alti dieci cubiti.</verse>
        <verse osisID='1Kgs.6.24'>L'ala di un cherubino era di cinque cubiti e di cinque cubiti era anche l'altra ala del cherubino; c'erano dieci cubiti da una estremità all'altra delle ali.</verse>
        <verse osisID='1Kgs.6.25'>Di dieci cubiti era l'altro cherubino; i due cherubini erano identici nella misura e nella forma.</verse>
        <verse osisID='1Kgs.6.26'>L'altezza di un cherubino era di dieci cubiti, così anche quella dell'altro.</verse>
        <verse osisID='1Kgs.6.27'>Pose i cherubini nella parte più riposta del tempio, nel santuario. I cherubini avevano le ali spiegate; l'ala di uno toccava la parete e l'ala dell'altro toccava l'altra parete; le loro ali si toccavano in mezzo al tempio, ala contro ala.</verse>
        <verse osisID='1Kgs.6.28'>Erano anch'essi rivestiti d'oro.</verse>
        <verse osisID='1Kgs.6.29'>Ricoprì le pareti del tempio con sculture e incisioni di cherubini, di palme e di boccioli di fiori, all'interno e all'esterno.</verse>
        <verse osisID='1Kgs.6.30'>Ricoprì d'oro il pavimento del tempio, all'interno e all'esterno.</verse>
        <verse osisID='1Kgs.6.31'>Fece costruire la porta della cella con battenti di legno di ulivo; il frontale e gli stipiti formavano un pentagono.</verse>
        <verse osisID='1Kgs.6.32'>I due battenti erano di legno di ulivo. Su di essi fece scolpire cherubini, palme e boccioli di fiori, che ricoprì d'oro, stendendo lamine d'oro sui cherubini e sulle palme.</verse>
        <verse osisID='1Kgs.6.33'>Lo stesso procedimento adottò per la porta della navata, che aveva stipiti di legno di ulivo a forma quadrangolare.</verse>
        <verse osisID='1Kgs.6.34'>I due battenti erano di legno di abete; un battente era costituito da due pezzi girevoli e così l'altro battente.</verse>
        <verse osisID='1Kgs.6.35'>Vi scolpì cherubini, palme e boccioli di fiori, che ricoprì d'oro lungo le linee dell'incisione.</verse>
        <verse osisID='1Kgs.6.36'>Costruì il muro del cortile interno con tre ordini di pietre squadrate e con un ordine di tavole di cedro.</verse>
        <verse osisID='1Kgs.6.37'>Nell'anno quarto, nel mese di Ziv, si gettarono le fondamenta del tempio del Signore.</verse>
        <verse osisID='1Kgs.6.38'>Nell'anno undecimo, nel mese di Bul, che è l'ottavo mese, fu terminato il tempio in tutte le sue parti e con tutto l'occorrente. Salomone lo edificò in sette anni.</verse>
      </chapter>
      <chapter osisID='1Kgs.7'>
        <verse osisID='1Kgs.7.1'>Salomone costruì anche la propria reggia e la portò a compimento in tredici anni.</verse>
        <verse osisID='1Kgs.7.2'>Costruì il palazzo detto Foresta del Libano, lungo cento cubiti, largo cinquanta e alto trenta su tre ordini di colonne di cedro e con capitelli di cedro sulle colonne.</verse>
        <verse osisID='1Kgs.7.3'>Un soffitto di cedro si stendeva sopra le stanze che poggiavano sulle colonne; queste erano quarantacinque, quindici per fila.</verse>
        <verse osisID='1Kgs.7.4'>Vi erano tre serie di finestre, che si corrispondevano faccia a faccia tre volte.</verse>
        <verse osisID='1Kgs.7.5'>Le porte e i loro stipiti erano a forma quadrangolare; le finestre erano le une di fronte alle altre per tre volte.</verse>
        <verse osisID='1Kgs.7.6'>Costruì il vestibolo delle colonne, lungo cinquanta cubiti e largo trenta. Sul davanti c'era un vestibolo e altre colonne e davanti ad esse una tettoia.</verse>
        <verse osisID='1Kgs.7.7'>Fece anche il vestibolo del trono, ove rendeva giustizia, cioè il vestibolo della giustizia; era di cedro dal pavimento alle travi.</verse>
        <verse osisID='1Kgs.7.8'>La reggia, dove abitava, fu costruita con il medesimo disegno, in un secondo cortile, all'interno rispetto al vestibolo; nello stile di tale vestibolo fece anche una casa per la figlia del faraone, che Salomone aveva sposata.</verse>
        <verse osisID='1Kgs.7.9'>Tutte queste costruzioni erano di pietre pregiate, squadrate secondo misura, segate con la sega sul lato interno ed esterno, dalle fondamenta ai cornicioni e al di fuori fino al cortile maggiore.</verse>
        <verse osisID='1Kgs.7.10'>Le fondamenta erano di pietre pregiate, pietre grandi dieci o otto cubiti.</verse>
        <verse osisID='1Kgs.7.11'>Al di sopra erano pietre pregiate, squadrate a misura, e legno di cedro.</verse>
        <verse osisID='1Kgs.7.12'>Il cortile maggiore comprendeva tre ordini di pietre squadrate e un ordine di tavole di cedro; era simile al cortile interno del tempio e al vestibolo del tempio.</verse>
        <verse osisID='1Kgs.7.13'>Salomone fece venire da Tiro Chiram,</verse>
        <verse osisID='1Kgs.7.14'>figlio di una vedova della tribù di Nèftali; suo padre era di Tiro e lavorava il bronzo. Era dotato di grande capacità tecnica, di intelligenza e di talento, esperto in ogni genere di lavoro in bronzo. Egli si recò dal re ed eseguì le sue commissioni.</verse>
        <verse osisID='1Kgs.7.15'>Fuse due colonne di bronzo, ognuna alta diciotto cubiti e dodici di circonferenza.</verse>
        <verse osisID='1Kgs.7.16'>Fece due capitelli, fusi in bronzo, da collocarsi sulla cima delle colonne; l'uno e l'altro erano alti cinque cubiti.</verse>
        <verse osisID='1Kgs.7.17'>Fece due reticolati per coprire i capitelli che erano sopra le colonne, un reticolato per un capitello e un reticolato per l'altro capitello.</verse>
        <verse osisID='1Kgs.7.18'>Fece melagrane su due file intorno al reticolato per coprire i capitelli sopra le colonne; allo stesso modo fece per il secondo capitello.</verse>
        <verse osisID='1Kgs.7.19'>I capitelli sopra le colonne erano a forma di giglio.</verse>
        <verse osisID='1Kgs.7.20'>C'erano capitelli sopra le colonne, applicati alla sporgenza che era al di là del reticolato; essi contenevano duecento melagrane in fila intorno a ogni capitello.</verse>
        <verse osisID='1Kgs.7.21'>Eresse le colonne nel vestibolo del tempio. Eresse la colonna di destra, che chiamò Iachin ed eresse la colonna di sinistra, che chiamò Boaz.</verse>
        <verse osisID='1Kgs.7.22'>Così fu terminato il lavoro delle colonne.</verse>
        <verse osisID='1Kgs.7.23'>Fece un bacino di metallo fuso di dieci cubiti da un orlo all'altro, rotondo; la sua altezza era di cinque cubiti e la sua circonferenza di trenta cubiti.</verse>
        <verse osisID='1Kgs.7.24'>Intorno, sotto l'orlo, c'erano cucurbite, dieci per ogni cubito; le cucurbite erano disposte in due file ed erano state colate insieme con il bacino.</verse>
        <verse osisID='1Kgs.7.25'>Questo poggiava su dodici buoi; tre guardavano verso settentrione, tre verso occidente, tre verso meridione e tre verso oriente. Il bacino poggiava su di essi e le loro parti posteriori erano rivolte verso l'interno.</verse>
        <verse osisID='1Kgs.7.26'>Il suo spessore era di un palmo; il suo orlo fatto come l'orlo di un calice era a forma di giglio. Conteneva duemila bat.</verse>
        <verse osisID='1Kgs.7.27'>Fece dieci basi di bronzo, ciascuna lunga quattro cubiti, larga quattro e alta tre cubiti.</verse>
        <verse osisID='1Kgs.7.28'>Ecco come erano fatte le basi: si componevano di doghe e di traverse incrociate con le doghe.</verse>
        <verse osisID='1Kgs.7.29'>Sulle doghe che erano fra le traverse c'erano leoni, buoi e cherubini; le stesse figure erano sulle traverse. Sopra e sotto i leoni e i buoi c'erano ghirlande a forma di festoni.</verse>
        <verse osisID='1Kgs.7.30'>Ciascuna base aveva quattro ruote di bronzo con gli assi di bronzo; i suoi quattro piedi avevano sporgenze, sotto il bacino; le sporgenze erano di metallo fuso e situate al di là di ogni ghirlanda.</verse>
        <verse osisID='1Kgs.7.31'>L'estremità della base, dalla parte della sporgenza e sopra, era di un cubito; tale estremità era rotonda, fatta in forma di sostegno, alta un cubito e mezzo; anche su tale estremità c'erano sculture. Le traverse erano di forma quadrata, non rotonda.</verse>
        <verse osisID='1Kgs.7.32'>Le quattro ruote erano sotto le traverse; gli assi delle ruote erano fissati alla base; l'altezza di ogni ruota era di un cubito e mezzo.</verse>
        <verse osisID='1Kgs.7.33'>Le ruote erano lavorate come le ruote di un carro; i loro assi, i loro quarti, i loro raggi e i loro mozzi erano tutti di metallo fuso.</verse>
        <verse osisID='1Kgs.7.34'>Quattro sporgenze erano sui quattro angoli di ciascuna base; la sporgenza e la base erano di un sol pezzo.</verse>
        <verse osisID='1Kgs.7.35'>Alla cima della base c'era un sostegno rotondo, alto mezzo cubito; alla cima della base c'erano i manici; le traverse e la base erano di un sol pezzo.</verse>
        <verse osisID='1Kgs.7.36'>Sulle sue pareti scolpì cherubini, leoni e palme, secondo gli spazi liberi, e ghirlande intorno.</verse>
        <verse osisID='1Kgs.7.37'>Fuse le dieci basi in un medesimo stampo, identiche nella misura e nella forma.</verse>
        <verse osisID='1Kgs.7.38'>Fuse poi anche dieci bacini di bronzo; ognuno conteneva quaranta bat ed era di quattro cubiti; un bacino per ogni base, per le dieci basi.</verse>
        <verse osisID='1Kgs.7.39'>Pose cinque delle basi sul lato destro del tempio e cinque su quello sinistro. Pose la vasca sul lato destro del tempio, a sud-est.</verse>
        <verse osisID='1Kgs.7.40'>Chiram preparò inoltre caldaie, palette e vassoi. E terminò tutte le commissioni del re Salomone per il tempio del Signore,</verse>
        <verse osisID='1Kgs.7.41'>cioè le due colonne, i globi dei capitelli che erano sopra le colonne, i due reticolati per coprire i due globi dei capitelli che erano sopra le colonne,</verse>
        <verse osisID='1Kgs.7.42'>le quattrocento melagrane sui due reticolati, due file di melagrane per ciascun reticolato,</verse>
        <verse osisID='1Kgs.7.43'>le dieci basi e i dieci bacini sulle basi,</verse>
        <verse osisID='1Kgs.7.44'>il bacino e i dodici buoi sotto il bacino,</verse>
        <verse osisID='1Kgs.7.45'>le caldaie, le palette, i vassoi e tutti quei vasi che Chiram aveva fatti al re Salomone per il tempio del Signore; tutto era di bronzo rifinito.</verse>
        <verse osisID='1Kgs.7.46'>Il re li fece fondere nella valle del Giordano, in suolo argilloso, fra Succot e Zartan.</verse>
        <verse osisID='1Kgs.7.47'>Salomone installò tutti gli arredi in quantità molto grande: non si poteva calcolare il peso del bronzo.</verse>
        <verse osisID='1Kgs.7.48'>Salomone fece anche tutti gli arredi del tempio del Signore, l'altare d'oro, le tavole d'oro su cui si ponevano i pani dell'offerta,</verse>
        <verse osisID='1Kgs.7.49'>i cinque candelabri a destra e i cinque a sinistra di fronte alla cella d'oro purissimo, i fiori, le lampade, gli smoccolatoi d'oro,</verse>
        <verse osisID='1Kgs.7.50'>le coppe, i coltelli, gli aspersori, i mortai e i bracieri d'oro purissimo, i cardini per le porte del tempio interno, cioè per il Santo dei santi, e i battenti d'oro per la navata.</verse>
        <verse osisID='1Kgs.7.51'>Fu così terminato tutto il lavoro che il re Salomone aveva fatto per il tempio. Salomone presentò le offerte fatte da Davide suo padre, cioè l'argento, l'oro e i vari oggetti; le depositò nei tesori del tempio.</verse>
      </chapter>
      <chapter osisID='1Kgs.8'>
        <verse osisID='1Kgs.8.1'>A questo punto Salomone convocò in assemblea a Gerusalemme gli anziani di Israele, tutti i capitribù, i principi dei casati degli Israeliti, per trasportare l'arca dell'alleanza del Signore dalla città di Davide, cioè da Sion.</verse>
        <verse osisID='1Kgs.8.2'>Tutto Israele si radunò presso il re Salomone per la festa, nel mese di Etanim, cioè il settimo mese.</verse>
        <verse osisID='1Kgs.8.3'>Presenti tutti gli anziani di Israele, l'arca del Signore fu sollevata e i sacerdoti e i leviti la trasportarono</verse>
        <verse osisID='1Kgs.8.4'>con la tenda del convegno e con tutti gli arredi sacri che erano nella tenda.</verse>
        <verse osisID='1Kgs.8.5'>Il re Salomone e tutta la comunità di Israele, convenuta presso di lui, immolavano davanti all'arca pecore e buoi che non si contavano né si calcolavano.</verse>
        <verse osisID='1Kgs.8.6'>I sacerdoti introdussero l'arca dell'alleanza del Signore al suo posto nella cella del tempio, cioè nel Santo dei santi, sotto le ali dei cherubini.</verse>
        <verse osisID='1Kgs.8.7'>Difatti i cherubini stendevano le ali sopra l'arca; essi coprivano l'arca e le sue stanghe dall'alto.</verse>
        <verse osisID='1Kgs.8.8'>Le stanghe erano più lunghe, per questo le loro punte si vedevano dal Santo di fronte alla cella, ma non si vedevano di fuori; tali cose ci sono fino ad oggi.</verse>
        <verse osisID='1Kgs.8.9'>Nell'arca non c'era nulla se non le due tavole di pietra, che vi aveva deposte Mosè sull'Oreb, cioè le tavole dell'alleanza conclusa dal Signore con gli Israeliti quando uscirono dal paese d'Egitto.</verse>
        <verse osisID='1Kgs.8.10'>Appena i sacerdoti furono usciti dal santuario, la nuvola riempì il tempio</verse>
        <verse osisID='1Kgs.8.11'>e i sacerdoti non poterono rimanervi per compiere il servizio a causa della nube, perché la gloria del Signore riempiva il tempio.</verse>
        <verse osisID='1Kgs.8.12'>Allora Salomone disse:</verse>
        <verse osisID='1Kgs.8.13'>Io ti ho costruito una casa potente, un luogo per la tua dimora perenne.</verse>
        <verse osisID='1Kgs.8.14'>Il re si voltò e benedisse tutta l'assemblea di Israele, mentre tutti i presenti stavano in piedi.</verse>
        <verse osisID='1Kgs.8.15'>Salomone disse: Benedetto il Signore, Dio di Israele, che ha adempiuto con potenza quanto aveva promesso con la sua bocca a Davide mio padre:</verse>
        <verse osisID='1Kgs.8.16'>Da quando ho fatto uscire Israele mio popolo dall'Egitto, io non mi sono scelto una città fra tutte le tribù di Israele perché mi si costruisse una casa, ove abitasse il mio nome; ora mi sono scelto Gerusalemme perché vi dimori il mio nome e mi sono scelto Davide perché sia capo del popolo di Israele.</verse>
        <verse osisID='1Kgs.8.17'>Davide mio padre aveva deciso di costruire un tempio al nome del Signore, Dio di Israele,</verse>
        <verse osisID='1Kgs.8.18'>ma il Signore gli disse: Tu hai pensato di edificare un tempio al mio nome; hai fatto bene a formulare tale progetto.</verse>
        <verse osisID='1Kgs.8.19'>Non tu costruirai il tempio, ma il figlio che uscirà dai tuoi fianchi, lui costruirà un tempio al mio nome.</verse>
        <verse osisID='1Kgs.8.20'>Il Signore ha attuato la parola che aveva pronunziata; io ho preso il posto di Davide mio padre, mi sono seduto sul trono di Israele, come aveva preannunziato il Signore, e ho costruito il tempio al nome del Signore, Dio di Israele.</verse>
        <verse osisID='1Kgs.8.21'>In esso ho fissato un posto per l'arca, dove c'è l'alleanza che il Signore aveva conclusa con i nostri padri quando li fece uscire dal paese di Egitto.</verse>
        <verse osisID='1Kgs.8.22'>Poi Salomone si pose davanti all'altare del Signore, di fronte a tutta l'assemblea di Israele, e, stese le mani verso il cielo,</verse>
        <verse osisID='1Kgs.8.23'>disse: Signore, Dio di Israele, non c'è un Dio come te, né lassù nei cieli né quaggiù sulla terra! Tu mantieni l'alleanza e la misericordia con i tuoi servi che camminano davanti a te con tutto il cuore.</verse>
        <verse osisID='1Kgs.8.24'>Tu hai mantenuto nei riguardi del tuo servo Davide mio padre quanto gli avevi promesso; quanto avevi detto con la bocca l'hai adempiuto con potenza, come appare oggi.</verse>
        <verse osisID='1Kgs.8.25'>Ora, Signore Dio di Israele, mantieni al tuo servo Davide mio padre quanto gli hai promesso: Non ti mancherà un discendente che stia davanti a me e sieda sul trono di Israele, purché i tuoi figli veglino sulla loro condotta camminando davanti a me come vi hai camminato tu.</verse>
        <verse osisID='1Kgs.8.26'>Ora, Signore Dio di Israele, si adempia la parola che tu hai rivolta a Davide mio padre.</verse>
        <verse osisID='1Kgs.8.27'>Ma è proprio vero che Dio abita sulla terra? Ecco i cieli e i cieli dei cieli non possono contenerti, tanto meno questa casa che io ho costruita!</verse>
        <verse osisID='1Kgs.8.28'>Volgiti alla preghiera del tuo servo e alla sua supplica, Signore mio Dio; ascolta il grido e la preghiera che il tuo servo oggi innalza davanti a te!</verse>
        <verse osisID='1Kgs.8.29'>Siano aperti i tuoi occhi notte e giorno verso questa casa, verso il luogo di cui hai detto: Lì sarà il mio nome! Ascolta la preghiera che il tuo servo innalza in questo luogo.</verse>
        <verse osisID='1Kgs.8.30'>Ascolta la supplica del tuo servo e di Israele tuo popolo, quando pregheranno in questo luogo. Ascoltali dal luogo della tua dimora, dal cielo; ascolta e perdona.</verse>
        <verse osisID='1Kgs.8.31'>Se uno pecca contro il suo fratello e, perché gli è imposto un giuramento di imprecazione, viene a giurare davanti al tuo altare in questo tempio,</verse>
        <verse osisID='1Kgs.8.32'>tu ascoltalo dal cielo, intervieni e fà giustizia con i tuoi servi; condanna l'empio, facendogli ricadere sul capo la sua condotta, e dichiara giusto l'innocente rendendogli quanto merita la sua innocenza.</verse>
        <verse osisID='1Kgs.8.33'>Quando il tuo popolo Israele sarà sconfitto di fronte al nemico perché ha peccato contro di te, se si rivolge a te, se loda il tuo nome, se ti prega e ti supplica in questo tempio,</verse>
        <verse osisID='1Kgs.8.34'>tu ascolta dal cielo, perdona il peccato di Israele tuo popolo e fallo tornare nel paese che hai dato ai suoi padri.</verse>
        <verse osisID='1Kgs.8.35'>Quando si chiuderà il cielo e non ci sarà pioggia perché hanno peccato contro di te, se ti pregano in questo luogo, se lodano il tuo nome e si convertono dal loro peccato perché tu li hai umiliati,</verse>
        <verse osisID='1Kgs.8.36'>tu ascolta dal cielo e perdona il peccato dei tuoi servi e di Israele tuo popolo, ai quali indicherai la strada buona su cui camminare, e concedi la pioggia alla terra che hai dato in eredità al tuo popolo.</verse>
        <verse osisID='1Kgs.8.37'>Quando nella regione ci sarà carestia o peste, carbonchio o ruggine, invasione di locuste o di bruchi; quando il nemico assedierà il tuo popolo in qualcuna delle sue porte o quando scoppierà un'epidemia o un flagello qualsiasi;</verse>
        <verse osisID='1Kgs.8.38'>se uno qualunque oppure tutto Israele tuo popolo, dopo avere provato il rimorso nel cuore, ti prega o supplica con le mani tese verso questo tempio,</verse>
        <verse osisID='1Kgs.8.39'>tu ascoltalo dal cielo, luogo della tua dimora, perdona, intervieni e rendi a ognuno secondo la sua condotta, tu che conosci il suo cuore - tu solo conosci il cuore di tutti i figli degli uomini -</verse>
        <verse osisID='1Kgs.8.40'>perché ti temano durante tutti i giorni della loro vita nel paese che hai dato ai nostri padri.</verse>
        <verse osisID='1Kgs.8.41'>Anche lo straniero, che non appartiene a Israele tuo popolo, se viene da un paese lontano a causa del tuo nome</verse>
        <verse osisID='1Kgs.8.42'>perché si sarà sentito parlare del tuo grande nome, della tua mano potente e del tuo braccio teso, se egli viene a pregare in questo tempio,</verse>
        <verse osisID='1Kgs.8.43'>tu ascoltalo dal cielo, luogo della tua dimora, e soddisfa tutte le richieste dello straniero, perché tutti i popoli della terra conoscano il tuo nome, ti temano come Israele tuo popolo e sappiano che al tuo nome è stato dedicato questo tempio che io ho costruito.</verse>
        <verse osisID='1Kgs.8.44'>Quando il tuo popolo uscirà in guerra contro il suo nemico, seguendo le vie in cui l'avrai indirizzato, se ti pregheranno rivolti verso la città che ti sei scelta e verso il tempio che io ho costruito al tuo nome,</verse>
        <verse osisID='1Kgs.8.45'>ascolta dal cielo la loro preghiera e la loro supplica e rendi loro giustizia.</verse>
        <verse osisID='1Kgs.8.46'>Quando peccheranno contro di te, poiché non c'è nessuno che non pecchi, e tu, adirato contro di loro, li consegnerai a un nemico e i loro conquistatori li deporteranno in un paese ostile, lontano o vicino,</verse>
        <verse osisID='1Kgs.8.47'>se nel paese in cui saranno deportati rientreranno in se stessi e faranno ritorno a te supplicandoti nel paese della loro prigionia, dicendo: Abbiamo peccato, abbiamo agito da malvagi e da empi,</verse>
        <verse osisID='1Kgs.8.48'>se torneranno a te con tutto il cuore e con tutta l'anima nel paese dei nemici che li avranno deportati, e ti supplicheranno rivolti verso il paese che tu hai dato ai loro padri, verso la città che ti sei scelta e verso il tempio che io ho costruito al tuo nome,</verse>
        <verse osisID='1Kgs.8.49'>tu ascolta dal cielo, luogo della tua dimora, la loro preghiera e la loro supplica e rendi loro giustizia.</verse>
        <verse osisID='1Kgs.8.50'>Perdona al tuo popolo, che ha peccato contro di te, tutte le ribellioni di cui si è reso colpevole verso di te, fà che i suoi deportatori gli usino misericordia,</verse>
        <verse osisID='1Kgs.8.51'>perché si tratta del tuo popolo e della tua eredità, di coloro che hai fatto uscire dall'Egitto, da una fornace per fondere il ferro.</verse>
        <verse osisID='1Kgs.8.52'>Siano attenti i tuoi occhi alla preghiera del tuo servo e del tuo popolo Israele e ascoltali in quanto ti chiedono,</verse>
        <verse osisID='1Kgs.8.53'>perché tu li hai separati da tutti i popoli del paese come tua proprietà secondo quanto avevi dichiarato per mezzo di Mosè tuo servo, mentre facevi uscire, o Signore, i nostri padri dall'Egitto.</verse>
        <verse osisID='1Kgs.8.54'>Quando Salomone ebbe finito di rivolgere al Signore questa preghiera e questa supplica, si alzò davanti all'altare del Signore, dove era inginocchiato con le palme tese verso il cielo,</verse>
        <verse osisID='1Kgs.8.55'>si mise in piedi e benedisse tutta l'assemblea di Israele, a voce alta:</verse>
        <verse osisID='1Kgs.8.56'>Benedetto il Signore, che ha concesso tranquillità a Israele suo popolo, secondo la sua parola. Non è venuta meno neppure una delle parole buone che aveva pronunziate per mezzo di Mosè suo servo.</verse>
        <verse osisID='1Kgs.8.57'>Il Signore nostro Dio sia con noi come è stato con i nostri padri; non ci abbandoni e non ci respinga,</verse>
        <verse osisID='1Kgs.8.58'>ma volga piuttosto i nostri cuori verso di lui, perché seguiamo tutte le sue vie e osserviamo i comandi, gli statuti e i decreti che ha imposti ai nostri padri.</verse>
        <verse osisID='1Kgs.8.59'>Queste parole, usate da me per supplicare il Signore, siano presenti davanti al Signore nostro Dio, giorno e notte, perché renda giustizia al suo servo e a Israele suo popolo secondo le necessità di ogni giorno.</verse>
        <verse osisID='1Kgs.8.60'>Allora tutti i popoli della terra sapranno che il Signore è Dio e che non ce n'è altri.</verse>
        <verse osisID='1Kgs.8.61'>Il vostro cuore sarà tutto dedito al Signore nostro Dio, perché cammini secondo i suoi decreti e osservi i suoi comandi, come avviene oggi.</verse>
        <verse osisID='1Kgs.8.62'>Il re e tutto Israele offrirono un sacrificio davanti al Signore.</verse>
        <verse osisID='1Kgs.8.63'>Salomone immolò al Signore, in sacrificio di comunione, ventiduemila buoi e centoventimila pecore; così il re e tutti gli Israeliti dedicarono il tempio al Signore.</verse>
        <verse osisID='1Kgs.8.64'>In quel giorno il re consacrò il centro del cortile di fronte al tempio del Signore; infatti ivi offrì l'olocausto, l'oblazione e il grasso dei sacrifici di comunione, perché l'altare di bronzo, che era davanti al Signore, era troppo piccolo per contenere l'olocausto, l'oblazione e il grasso dei sacrifici di comunione.</verse>
        <verse osisID='1Kgs.8.65'>In quell'occasione Salomone celebrò la festa davanti al Signore nostro Dio per sette giorni: tutto Israele, dall'ingresso di Amat al torrente d'Egitto, un'assemblea molto grande, era con lui.</verse>
        <verse osisID='1Kgs.8.66'>Nel giorno ottavo congedò il popolo. I convenuti, salutato il re, tornarono alle loro case, contenti e con la gioia nel cuore per tutto il bene concesso dal Signore a Davide suo servo e a Israele suo popolo.</verse>
      </chapter>
      <chapter osisID='1Kgs.9'>
        <verse osisID='1Kgs.9.1'>Quando Salomone ebbe terminato di costruire il tempio del Signore, la reggia e quanto aveva voluto attuare,</verse>
        <verse osisID='1Kgs.9.2'>il Signore apparve per la seconda volta a Salomone, come gli era apparso in Gàbaon.</verse>
        <verse osisID='1Kgs.9.3'>Il Signore gli disse: Ho ascoltato la preghiera e la supplica che mi hai rivolto; ho santificato questa casa, che tu hai costruita perché io vi ponga il mio nome per sempre; i miei occhi e il mio cuore saranno rivolti verso di essa per sempre.</verse>
        <verse osisID='1Kgs.9.4'>Se tu camminerai davanti a me, come vi camminò tuo padre, con cuore integro e con rettitudine, se adempirai quanto ti ho comandato e se osserverai i miei statuti e i miei decreti,</verse>
        <verse osisID='1Kgs.9.5'>io stabilirò il trono del tuo regno su Israele per sempre, come ho promesso a Davide tuo padre: Non ti mancherà mai un uomo sul trono di Israele.</verse>
        <verse osisID='1Kgs.9.6'>Ma se voi e i vostri figli vi allontanerete da me, se non osserverete i comandi e i decreti che io vi ho dati, se andrete a servire altri dei e a prostrarvi davanti ad essi,</verse>
        <verse osisID='1Kgs.9.7'>eliminerò Israele dal paese che ho dato loro, rigetterò da me il tempio che ho consacrato al mio nome; Israele diventerà la favola e lo zimbello di tutti i popoli.</verse>
        <verse osisID='1Kgs.9.8'>Riguardo a questo tempio, gia così eccelso, chiunque vi passerà vicino si stupirà e fischierà, domandandosi: Perché il Signore ha agito così con questo paese e con questo tempio?</verse>
        <verse osisID='1Kgs.9.9'>Si risponderà: Perché hanno abbandonato il Signore loro Dio che aveva fatto uscire i loro padri dal paese d'Egitto, si sono legati a dei stranieri, prostrandosi davanti ad essi e servendoli; per questo il Signore ha fatto piombare su di loro tutta questa sciagura.</verse>
        <verse osisID='1Kgs.9.10'>Venti anni dopo che Salomone aveva costruito i due edifici, il tempio del Signore e la reggia,</verse>
        <verse osisID='1Kgs.9.11'>poiché Chiram, re di Tiro, aveva fornito a Salomone legname di cedro e legname di abete e oro a piacere, Salomone diede a Chiram venti villaggi nella regione della Galilea.</verse>
        <verse osisID='1Kgs.9.12'>Chiram partì da Tiro per vedere i villaggi che Salomone gli aveva dati, ma non gli piacquero.</verse>
        <verse osisID='1Kgs.9.13'>Perciò disse: Sono questi i villaggi che tu mi hai dati, fratello mio?. Li chiamò paese di Kabul, nome ancora in uso.</verse>
        <verse osisID='1Kgs.9.14'>Chiram mandò al re centoventi talenti d'oro.</verse>
        <verse osisID='1Kgs.9.15'>Questa è l'occasione del lavoro forzato che reclutò il re Salomone per costruire il tempio, la reggia, il Millo, le mura di Gerusalemme, Cazor, Meghiddo, Ghezer.</verse>
        <verse osisID='1Kgs.9.16'>Il faraone, re d'Egitto, con una spedizione aveva preso Ghezer, l'aveva data alle fiamme, aveva ucciso i Cananei che abitavano nella città e poi l'aveva assegnata in dote alla figlia, moglie di Salomone.</verse>
        <verse osisID='1Kgs.9.17'>Salomone riedificò Ghezer, Bet-Coròn inferiore,</verse>
        <verse osisID='1Kgs.9.18'>Baalat, Tamàr nel deserto del paese</verse>
        <verse osisID='1Kgs.9.19'>e tutte le città di rifornimento che gli appartenevano, le città per i suoi carri, quelle per i suoi cavalli e quanto Salomone aveva voluto costruire in Gerusalemme, nel Libano e in tutto il territorio del suo dominio.</verse>
        <verse osisID='1Kgs.9.20'>Quanti rimanevano degli Amorrei, degli Hittiti, dei Perizziti, degli Evei e dei Gebusei, che non appartenevano agli Israeliti,</verse>
        <verse osisID='1Kgs.9.21'>e cioè i discendenti rimasti dopo di loro nel paese, coloro che gli Israeliti non erano riusciti a sterminare, Salomone li costrinse ai lavori forzati, e tale è ancora la loro condizione.</verse>
        <verse osisID='1Kgs.9.22'>Ma degli Israeliti, Salomone non assoggettò nessuno alla schiavitù: costoro divennero suoi guerrieri, suoi ministri, suoi ufficiali, suoi scudieri, capi dei suoi carri e dei suoi cavalieri.</verse>
        <verse osisID='1Kgs.9.23'>I capi dei prefetti, che dirigevano i lavori per Salomone, erano cinquecentocinquanta; essi sovrintendevano alla massa impiegata nei lavori.</verse>
        <verse osisID='1Kgs.9.24'>Dopo che la figlia del faraone si trasferì dalla città di Davide alla casa che Salomone le aveva costruita, questi costruì il Millo.</verse>
        <verse osisID='1Kgs.9.25'>Tre volte all'anno Salomone offriva olocausti e sacrifici di comunione sull'altare che aveva costruito per il Signore e bruciava incenso su quello che era davanti al Signore. Così terminò il tempio.</verse>
        <verse osisID='1Kgs.9.26'>Salomone costruì anche una flotta in Ezion-Gheber, cioè in Elat, sulla riva del Mare Rosso nella regione di Edom.</verse>
        <verse osisID='1Kgs.9.27'>Chiram inviò sulle navi i suoi servi, marinai che conoscevano il mare, insieme con i servi di Salomone.</verse>
        <verse osisID='1Kgs.9.28'>Andarono in Ofir, ove presero oro - quattrocentoventi talenti - e lo portarono al re Salomone.</verse>
      </chapter>
      <chapter osisID='1Kgs.10'>
        <verse osisID='1Kgs.10.1'>La regina di Saba, sentita la fama di Salomone, venne per metterlo alla prova con enigmi.</verse>
        <verse osisID='1Kgs.10.2'>Venne in Gerusalemme con ricchezze molto grandi, con cammelli carichi di aromi, d'oro in grande quantità e di pietre preziose. Si presentò a Salomone e gli disse quanto aveva pensato.</verse>
        <verse osisID='1Kgs.10.3'>Salomone rispose a tutte le sue domande, nessuna ve ne fu che non avesse risposta o che restasse insolubile per Salomone.</verse>
        <verse osisID='1Kgs.10.4'>La regina di Saba, quando ebbe ammirato tutta la saggezza di Salomone, il palazzo che egli aveva costruito,</verse>
        <verse osisID='1Kgs.10.5'>i cibi della sua tavola, gli alloggi dei suoi dignitari, l'attività dei suoi ministri, le loro divise, i suoi coppieri e gli olocausti che egli offriva nel tempio del Signore, rimase senza fiato.</verse>
        <verse osisID='1Kgs.10.6'>Allora disse al re: Era vero, dunque, quanto avevo sentito nel mio paese sul tuo conto e sulla tua saggezza!</verse>
        <verse osisID='1Kgs.10.7'>Io non avevo voluto credere a quanto si diceva, finché non sono giunta qui e i miei occhi non hanno visto; ebbene non me n'era stata riferita neppure una metà! Quanto alla saggezza e alla prosperità, superi la fama che io ne ho udita.</verse>
        <verse osisID='1Kgs.10.8'>Beati i tuoi uomini, beati questi tuoi ministri che stanno sempre davanti a te e ascoltano la tua saggezza!</verse>
        <verse osisID='1Kgs.10.9'>Sia benedetto il Signore tuo Dio, che si è compiaciuto di te sì da collocarti sul trono di Israele. Nel suo amore eterno per Israele il Signore ti ha stabilito re perché tu eserciti il diritto e la giustizia.</verse>
        <verse osisID='1Kgs.10.10'>Essa diede al re centoventi talenti d'oro, aromi in gran quantità e pietre preziose. Non arrivarono mai tanti aromi quanti ne portò la regina di Saba a Salomone.</verse>
        <verse osisID='1Kgs.10.11'>Inoltre, la flotta di Chiram, che caricava oro in Ofir, portò da Ofir legname di sandalo in gran quantità e pietre preziose.</verse>
        <verse osisID='1Kgs.10.12'>Con il legname di sandalo il re fece ringhiere per il tempio e per la reggia, cetre e arpe per i cantori. Mai più arrivò, né mai più si vide fino ad oggi, tanto legno di sandalo.</verse>
        <verse osisID='1Kgs.10.13'>Il re Salomone diede alla regina di Saba quanto essa desiderava e aveva domandato, oltre quanto le aveva dato con mano regale. Quindi essa tornò nel suo paese con i suoi servi.</verse>
        <verse osisID='1Kgs.10.14'>La quantità d'oro che affluiva nelle casse di Salomone ogni anno era di seicentosessantasei talenti,</verse>
        <verse osisID='1Kgs.10.15'>senza contare quanto ne proveniva dai trafficanti e dai commercianti, da tutti i re dell'Arabia e dai governatori del paese.</verse>
        <verse osisID='1Kgs.10.16'>Il re Salomone fece duecento scudi grandi d'oro battuto, per ciascuno dei quali adoperò seicento sicli d'oro,</verse>
        <verse osisID='1Kgs.10.17'>e trecento scudi piccoli d'oro battuto, per ciascuno dei quali adoperò tre mine d'oro, e il re li collocò nel palazzo della Foresta del Libano.</verse>
        <verse osisID='1Kgs.10.18'>Inoltre, il re fece un grande trono d'avorio che rivestì d'oro puro.</verse>
        <verse osisID='1Kgs.10.19'>Il trono aveva sei gradini; sullo schienale c'erano teste di vitello; il sedile aveva due bracci laterali, ai cui fianchi si ergevano due leoni.</verse>
        <verse osisID='1Kgs.10.20'>Dodici leoni si ergevano di qua e di là, sui sei gradini; non ne esistevano di simili in nessun regno.</verse>
        <verse osisID='1Kgs.10.21'>Tutti i vasi per le bevande del re Salomone erano d'oro; tutti gli arredi del palazzo della Foresta del Libano erano d'oro fino; al tempo di Salomone l'argento non si stimava nulla.</verse>
        <verse osisID='1Kgs.10.22'>Difatti il re aveva in mare la flotta di Tarsis, oltre la flotta di Chiram; ogni tre anni la flotta di Tarsis portava carichi d'oro e d'argento, d'avorio, di scimmie e di babbuini.</verse>
        <verse osisID='1Kgs.10.23'>Il re Salomone superò, dunque, per ricchezza e saggezza, tutti i re della terra.</verse>
        <verse osisID='1Kgs.10.24'>In ogni parte della terra si desiderava di avvicinare Salomone per ascoltare la saggezza che Dio aveva messo nel suo cuore.</verse>
        <verse osisID='1Kgs.10.25'>Ognuno gli portava, ogni anno, offerte d'argento e oggetti d'oro, vesti, armi, aromi, cavalli e muli.</verse>
        <verse osisID='1Kgs.10.26'>Salomone radunò carri e cavalli; aveva millequattrocento carri e dodicimila cavalli, distribuiti nelle città per i carri e presso il re in Gerusalemme.</verse>
        <verse osisID='1Kgs.10.27'>Fece sì che in Gerusalemme l'argento abbondasse come le pietre e rese il legname di cedro tanto comune quanto i sicomòri che crescono nella Sefela.</verse>
        <verse osisID='1Kgs.10.28'>I cavalli di Salomone provenivano da Muzri e da Kue; i mercanti del re li compravano in Kue.</verse>
        <verse osisID='1Kgs.10.29'>Un carro, importato da Muzri, costava seicento sicli d'argento, un cavallo centocinquanta. In tal modo tutti i re degli Hittiti e i re di Aram vendevano i loro cavalli.</verse>
      </chapter>
      <chapter osisID='1Kgs.11'>
        <verse osisID='1Kgs.11.1'>Ma il re Salomone amò donne straniere, moabite, ammonite, idumee, di Sidòne e hittite,</verse>
        <verse osisID='1Kgs.11.2'>appartenenti a popoli, di cui aveva detto il Signore agli Israeliti: Non andate da loro ed essi non vengano da voi: perché certo faranno deviare i vostri cuori dietro i loro dei. Salomone si legò a loro per amore.</verse>
        <verse osisID='1Kgs.11.3'>Aveva settecento principesse per mogli e trecento concubine; le sue donne gli pervertirono il cuore.</verse>
        <verse osisID='1Kgs.11.4'>Quando Salomone fu vecchio, le sue donne l'attirarono verso dei stranieri e il suo cuore non restò più tutto con il Signore suo Dio come il cuore di Davide suo padre.</verse>
        <verse osisID='1Kgs.11.5'>Salomone seguì Astàrte, dea di quelli di Sidòne, e Milcom, obbrobrio degli Ammoniti.</verse>
        <verse osisID='1Kgs.11.6'>Salomone commise quanto è male agli occhi del Signore e non fu fedele al Signore come lo era stato Davide suo padre.</verse>
        <verse osisID='1Kgs.11.7'>Salomone costruì un'altura in onore di Camos, obbrobrio dei Moabiti, sul monte che è di fronte a Gerusalemme, e anche in onore di Milcom, obbrobrio degli Ammoniti.</verse>
        <verse osisID='1Kgs.11.8'>Allo stesso modo fece per tutte le sue donne straniere, che offrivano incenso e sacrifici ai loro dei.</verse>
        <verse osisID='1Kgs.11.9'>Il Signore, perciò, si sdegnò con Salomone, perché aveva distolto il cuore dal Signore Dio d'Israele, che gli era apparso due volte</verse>
        <verse osisID='1Kgs.11.10'>e gli aveva comandato di non seguire altri dei, ma Salomone non osservò quanto gli aveva comandato il Signore.</verse>
        <verse osisID='1Kgs.11.11'>Allora disse a Salomone: Poiché ti sei comportato così e non hai osservato la mia alleanza né i decreti che ti avevo impartiti, ti strapperò via il regno e lo consegnerò a un tuo suddito.</verse>
        <verse osisID='1Kgs.11.12'>Tuttavia non farò ciò durante la tua vita per amore di Davide tuo padre; lo strapperò dalla mano di tuo figlio.</verse>
        <verse osisID='1Kgs.11.13'>Ma non tutto il regno gli strapperò; una tribù la darò a tuo figlio per amore di Davide mio servo e per amore di Gerusalemme, città da me eletta.</verse>
        <verse osisID='1Kgs.11.14'>Il Signore suscitò contro Salomone un avversario, l'idumeo Hadàd che era della stirpe regale di Edom.</verse>
        <verse osisID='1Kgs.11.15'>Dopo la disfatta inflitta da Davide a Edom, quando Ioab capo dell'esercito era andato a seppellire i cadaveri e aveva ucciso tutti i maschi di Edom -</verse>
        <verse osisID='1Kgs.11.16'>Ioab e tutto Israele vi si erano fermati sei mesi per sterminare tutti i maschi di Edom -</verse>
        <verse osisID='1Kgs.11.17'>Hadàd con alcuni Idumei a servizio del padre fuggì in Egitto. Allora Hadàd era giovinetto.</verse>
        <verse osisID='1Kgs.11.18'>Essi partirono da Madian e andarono in Paran; presero con sé uomini di Paran e andarono in Egitto dal faraone, che ospitò Hadàd, gli assicurò il mantenimento, parlò con lui e gli assegnò terreni.</verse>
        <verse osisID='1Kgs.11.19'>Hadàd trovò grazia agli occhi del faraone, che gli diede in moglie una sua cognata, la sorella della regina Tafni.</verse>
        <verse osisID='1Kgs.11.20'>La sorella di Tafni gli partorì il figlio Ghenubàt, che Tafni allevò nel palazzo del faraone. Ghenubàt visse nella casa del faraone tra i figli del faraone.</verse>
        <verse osisID='1Kgs.11.21'>Quando Hadàd seppe in Egitto che Davide si era addormentato con i suoi padri e che era morto Ioab capo dell'esercito, disse al faraone: Lasciami partire; voglio andare nel mio paese.</verse>
        <verse osisID='1Kgs.11.22'>Il faraone gli rispose: Ti manca forse qualcosa nella mia casa perché tu cerchi di andare nel tuo paese?. Quegli soggiunse: No! ma, ti prego, lasciami andare. [25b]Ecco il male fatto da Hadàd: fu nemico di Israele e regnò su Edom.</verse>
        <verse osisID='1Kgs.11.23'>Dio suscitò contro Salomone un altro avversario, Razòn figlio di Eliada, che era fuggito da Hadad-Ezer re di Zoba, suo signore.</verse>
        <verse osisID='1Kgs.11.24'>Egli adunò gente contro di lui e divenne capo di una banda, quando Davide aveva massacrato gli Aramei. Quindi egli prese Damasco, vi si stabilì e ne divenne re. [25a]Fu avversario di Israele per tutta la vita di Salomone.</verse>
        <verse osisID='1Kgs.11.26'>Anche Geroboamo, figlio dell'efraimita Nebàt, di Zereda - sua madre, una vedova, si chiamava Zerua -, mentre era al servizio di Salomone, insorse contro il re.</verse>
        <verse osisID='1Kgs.11.27'>La causa della sua ribellione al re fu la seguente: Salomone costruiva il Millo e chiudeva la breccia apertasi nella città di Davide suo padre;</verse>
        <verse osisID='1Kgs.11.28'>Geroboamo era un uomo di riguardo; Salomone, visto come il giovane lavorava, lo nominò sorvegliante di tutti gli operai della casa di Giuseppe.</verse>
        <verse osisID='1Kgs.11.29'>In quel tempo Geroboamo, uscito da Gerusalemme, incontrò per strada il profeta Achia di Silo, che indossava un mantello nuovo; erano loro due soli, in campagna.</verse>
        <verse osisID='1Kgs.11.30'>Achia afferrò il mantello nuovo che indossava e lo lacerò in dodici pezzi.</verse>
        <verse osisID='1Kgs.11.31'>Quindi disse a Geroboamo: Prendine dieci pezzi, poiché dice il Signore, Dio di Israele: Ecco lacererò il regno dalla mano di Salomone e ne darò a te dieci tribù.</verse>
        <verse osisID='1Kgs.11.32'>A lui rimarrà una tribù a causa di Davide mio servo e a causa di Gerusalemme, città da me scelta fra tutte le tribù di Israele.</verse>
        <verse osisID='1Kgs.11.33'>Ciò avverrà perché egli mi ha abbandonato, si è prostrato davanti ad Astàrte dea di quelli di Sidòne, a Camos dio dei Moabiti, e a Milcom dio degli Ammoniti, e non ha seguito le mie vie compiendo ciò che è retto ai miei occhi, osservando i miei comandi e i miei decreti, come aveva fatto Davide suo padre.</verse>
        <verse osisID='1Kgs.11.34'>Non gli toglierò il regno di mano, perché l'ho stabilito capo per tutti i giorni della sua vita a causa di Davide, mio servo da me scelto, il quale ha osservato i miei comandi e i miei decreti.</verse>
        <verse osisID='1Kgs.11.35'>Toglierò il regno dalla mano di suo figlio e ne consegnerò a te dieci tribù.</verse>
        <verse osisID='1Kgs.11.36'>A suo figlio lascerò una tribù perché a causa di Davide mio servo ci sia sempre una lampada dinanzi a me in Gerusalemme, città che mi sono scelta per porvi il mio nome.</verse>
        <verse osisID='1Kgs.11.37'>Io prenderò te e tu regnerai su quanto vorrai; sarai re di Israele.</verse>
        <verse osisID='1Kgs.11.38'>Se ascolterai quanto ti comanderò, se seguirai le mie vie e farai quanto è giusto ai miei occhi osservando i miei decreti e i miei comandi, come ha fatto Davide mio servo, io sarò con te e ti edificherò una casa stabile come l'ho edificata per Davide. Ti consegnerò Israele;</verse>
        <verse osisID='1Kgs.11.39'>umilierò la discendenza di Davide per questo motivo, ma non per sempre.</verse>
        <verse osisID='1Kgs.11.40'>Salomone cercò di uccidere Geroboamo, il quale però trovò rifugio in Egitto presso Sisach, re di quella regione. Geroboamo rimase in Egitto fino alla morte di Salomone.</verse>
        <verse osisID='1Kgs.11.41'>Le altre gesta di Salomone, le sue azioni e la sua sapienza, sono descritte nel libro della gesta di Salomone.</verse>
        <verse osisID='1Kgs.11.42'>Il tempo in cui Salomone aveva regnato in Gerusalemme su tutto Israele fu di quaranta anni.</verse>
        <verse osisID='1Kgs.11.43'>Salomone si addormentò con i suoi padri e fu sepolto nella città di Davide suo padre; gli succedette nel regno il figlio Roboamo.</verse>
      </chapter>
      <chapter osisID='1Kgs.12'>
        <verse osisID='1Kgs.12.1'>Roboamo andò in Sichem, perché tutto Israele era convenuto in Sichem per proclamarlo re.</verse>
        <verse osisID='1Kgs.12.2'>Quando lo seppe, Geroboamo figlio di Nebàt, che era ancora in Egitto ove si era rifugiato per paura del re Salomone, tornò dall'Egitto.</verse>
        <verse osisID='1Kgs.12.3'>Lo mandarono a chiamare e Geroboamo venne con tutta l'assemblea di Israele e dissero a Roboamo:</verse>
        <verse osisID='1Kgs.12.4'>Tuo padre ci ha imposto un pesante giogo; ora tu alleggerisci la dura schiavitù di tuo padre e il giogo pesante che quegli ci ha imposto e noi ti serviremo.</verse>
        <verse osisID='1Kgs.12.5'>Rispose loro: Ritiratevi per tre giorni; poi tornerete da me. Il popolo se ne andò.</verse>
        <verse osisID='1Kgs.12.6'>Il re Roboamo si consigliò con gli anziani, che erano stati al servizio di Salomone suo padre durante la sua vita, domandando: Che cosa mi consigliate di rispondere a questo popolo?.</verse>
        <verse osisID='1Kgs.12.7'>Gli dissero: Se oggi ti mostrerai arrendevole verso questo popolo, se darai loro soddisfazione, se dirai loro parole gentili, essi saranno tuoi servi per sempre.</verse>
        <verse osisID='1Kgs.12.8'>Ma egli trascurò il consiglio che gli anziani gli avevano dato e si consultò con giovani che erano cresciuti con lui ed erano al suo servizio.</verse>
        <verse osisID='1Kgs.12.9'>Domandò loro: Che cosa mi consigliate di rispondere a questo popolo che mi ha chiesto di alleggerire il giogo imposto loro da mio padre?.</verse>
        <verse osisID='1Kgs.12.10'>I giovani che erano cresciuti con lui gli dissero: Così risponderai a questo popolo, che ti ha chiesto: Tuo padre ha reso pesante il nostro giogo, tu alleggeriscilo! così dirai loro: Il mio mignolo è più grosso dei fianchi di mio padre.</verse>
        <verse osisID='1Kgs.12.11'>Ora, se mio padre vi caricò di un giogo pesante, io renderò ancora più grave il vostro giogo; mio padre vi castigò con fruste, io vi castigherò con flagelli.</verse>
        <verse osisID='1Kgs.12.12'>Quando Geroboamo e tutto il popolo si presentarono a Roboamo il terzo giorno, come il re aveva ordinato affermando: Ritornate da me il terzo giorno,</verse>
        <verse osisID='1Kgs.12.13'>il re rispose duramente al popolo respingendo il consiglio degli anziani;</verse>
        <verse osisID='1Kgs.12.14'>egli disse loro secondo il consiglio dei giovani: Mio padre vi ha imposto un giogo pesante; io renderò ancora più grave il vostro giogo. Mio padre vi ha castigati con fruste, io vi castigherò con flagelli.</verse>
        <verse osisID='1Kgs.12.15'>Il re non ascoltò il popolo; ciò accadde per disposizione del Signore, perché si attuasse la parola che il Signore aveva rivolta a Geroboamo, figlio di Nebàt, per mezzo di Achia di Silo.</verse>
        <verse osisID='1Kgs.12.16'>Quando compresero che il re non dava loro ascolto, tutti gli Israeliti risposero al re: Non abbiamo eredità con il figlio di Iesse! Alle tue tende, Israele! Ora pensa alla tua casa, Davide!. Israele andò alle sue tende.</verse>
        <verse osisID='1Kgs.12.17'>Sugli Israeliti che abitavano nelle città di Giuda regnò Roboamo.</verse>
        <verse osisID='1Kgs.12.18'>Il re Roboamo mandò Adoniram, che era sovrintendente ai lavori forzati, ma tutti gli Israeliti lo lapidarono ed egli morì. Allora il re Roboamo salì in fretta sul carro per fuggire in Gerusalemme.</verse>
        <verse osisID='1Kgs.12.19'>Israele si ribellò alla casa di Davide fino ad oggi.</verse>
        <verse osisID='1Kgs.12.20'>Quando tutto Israele seppe che era tornato Geroboamo, lo mandarono a chiamare perché partecipasse all'assemblea; lo proclamarono re di tutto Israele. Nessuno seguì la casa di Davide, se non la tribù di Giuda.</verse>
        <verse osisID='1Kgs.12.21'>Roboamo, giunto in Gerusalemme, convocò tutta la casa di Giuda e la tribù di Beniamino, centottantamila guerrieri scelti, per combattere contro Israele e per restituire il regno a Roboamo, figlio di Salomone.</verse>
        <verse osisID='1Kgs.12.22'>Ma il Signore disse a Semeia, uomo di Dio:</verse>
        <verse osisID='1Kgs.12.23'>Riferisci a Roboamo figlio di Salomone, re di Giuda, a tutta la casa di Giuda e di Beniamino e al resto del popolo:</verse>
        <verse osisID='1Kgs.12.24'>Dice il Signore: Non marciate per combattere contro i vostri fratelli israeliti; ognuno ritorni a casa, perché questa situazione è stata voluta da me. Ascoltarono la parola del Signore e tornarono indietro come aveva ordinato loro il Signore.</verse>
        <verse osisID='1Kgs.12.25'>Geroboamo fortificò Sichem sulle montagne di Efraim e vi pose la residenza. Uscito di lì, fortificò Penuèl.</verse>
        <verse osisID='1Kgs.12.26'>Geroboamo pensò: In questa situazione il regno potrebbe tornare alla casa di Davide.</verse>
        <verse osisID='1Kgs.12.27'>Se questo popolo verrà a Gerusalemme per compiervi sacrifici nel tempio, il cuore di questo popolo si rivolgerà verso il suo signore, verso Roboamo re di Giuda; mi uccideranno e ritorneranno da Roboamo, re di Giuda.</verse>
        <verse osisID='1Kgs.12.28'>Consigliatosi, il re preparò due vitelli d'oro e disse al popolo: Siete andati troppo a Gerusalemme! Ecco, Israele, il tuo dio, che ti ha fatto uscire dal paese d'Egitto.</verse>
        <verse osisID='1Kgs.12.29'>Ne collocò uno a Betel e l'altro lo pose in Dan.</verse>
        <verse osisID='1Kgs.12.30'>Questo fatto portò al peccato; il popolo, infatti, andava sino a Dan per prostrarsi davanti a uno di quelli.</verse>
        <verse osisID='1Kgs.12.31'>Egli edificò templi sulle alture e costituì sacerdoti, presi qua e là dal popolo, i quali non erano discendenti di Levi.</verse>
        <verse osisID='1Kgs.12.32'>Geroboamo istituì una festa nell'ottavo mese, il quindici del mese, simile alla festa che si celebrava in Giuda. Egli stesso salì sull'altare; così fece a Betel per sacrificare ai vitelli che aveva eretti; a Betel stabilì sacerdoti dei templi da lui eretti sulle alture.</verse>
        <verse osisID='1Kgs.12.33'>Il quindici dell'ottavo mese salì sull'altare che aveva eretto a Betel; istituì una festa per gli Israeliti e salì sull'altare per offrire incenso.</verse>
      </chapter>
      <chapter osisID='1Kgs.13'>
        <verse osisID='1Kgs.13.1'>Un uomo di Dio, per comando del Signore, si portò da Giuda a Betel, mentre Geroboamo stava sull'altare per offrire incenso.</verse>
        <verse osisID='1Kgs.13.2'>Per comando del Signore, quegli gridò verso l'altare: Altare, altare, così dice il Signore: Ecco nascerà un figlio nella casa di Davide, chiamato Giosia, il quale immolerà su di te i sacerdoti delle alture che hanno offerto incenso su di te, e brucerà su di te ossa umane.</verse>
        <verse osisID='1Kgs.13.3'>E ne diede una prova, dicendo: Questa è la prova che il Signore parla: ecco l'altare si spaccherà e si spanderà la cenere che vi è sopra.</verse>
        <verse osisID='1Kgs.13.4'>Appena sentì il messaggio che l'uomo di Dio aveva proferito contro l'altare di Betel, il re Geroboamo tese la mano dall'altare dicendo: Afferratelo!. Ma la sua mano, tesa contro di quello, gli si paralizzò e non la potè ritirare a sé.</verse>
        <verse osisID='1Kgs.13.5'>L'altare si spaccò e si sparse la cenere dell'altare secondo il segno dato dall'uomo di Dio per comando del Signore.</verse>
        <verse osisID='1Kgs.13.6'>Presa la parola, il re disse all'uomo di Dio: Placa il volto del Signore tuo Dio e prega per me perché mi sia resa la mia mano. L'uomo di Dio placò il volto del Signore e la mano del re tornò come era prima.</verse>
        <verse osisID='1Kgs.13.7'>All'uomo di Dio il re disse: Vieni a casa con me per rinfrancarti; ti darò un regalo.</verse>
        <verse osisID='1Kgs.13.8'>L'uomo di Dio rispose al re: Anche se mi dessi metà della tua casa, non verrei con te e non mangerei né berrei nulla in questo luogo,</verse>
        <verse osisID='1Kgs.13.9'>perché mi è stato ordinato per comando del Signore: Non mangiare e non bere nulla e non tornare per la strada percorsa nell'andata.</verse>
        <verse osisID='1Kgs.13.10'>Se ne andò per un'altra strada e non tornò per quella che aveva percorsa venendo a Betel.</verse>
        <verse osisID='1Kgs.13.11'>Ora viveva a Betel un vecchio profeta, al quale i figli andarono a riferire quanto aveva fatto quel giorno l'uomo di Dio a Betel; essi riferirono al loro padre anche le parole che quegli aveva dette al re.</verse>
        <verse osisID='1Kgs.13.12'>Il vecchio profeta domandò loro: Quale via ha preso?. I suoi figli gli indicarono la via presa dall'uomo di Dio, che era venuto da Giuda.</verse>
        <verse osisID='1Kgs.13.13'>Ed egli disse ai suoi figli: Sellatemi l'asino!. Gli sellarono l'asino ed egli vi montò sopra</verse>
        <verse osisID='1Kgs.13.14'>per inseguire l'uomo di Dio che trovò seduto sotto una quercia. Gli domandò: Sei tu l'uomo di Dio, venuto da Giuda?. Rispose: Sono io.</verse>
        <verse osisID='1Kgs.13.15'>L'altro gli disse: Vieni a casa con me per mangiare qualcosa.</verse>
        <verse osisID='1Kgs.13.16'>Egli rispose: Non posso venire con te né mangiare o bere nulla in questo luogo,</verse>
        <verse osisID='1Kgs.13.17'>perché ho ricevuto questo comando per ordine del Signore: Non mangiare e non bere là nulla e non ritornare per la strada percorsa nell'andata.</verse>
        <verse osisID='1Kgs.13.18'>Quegli disse: Anch'io sono profeta come te; ora un angelo mi ha detto per ordine di Dio: Fallo tornare con te nella tua casa, perché mangi e beva qualcosa. Egli mentiva a costui,</verse>
        <verse osisID='1Kgs.13.19'>che ritornò con lui, mangiò e bevve nella sua casa.</verse>
        <verse osisID='1Kgs.13.20'>Mentre essi stavano seduti a tavola, il Signore parlò al profeta che aveva fatto tornare indietro l'altro</verse>
        <verse osisID='1Kgs.13.21'>ed egli gridò all'uomo di Dio che era venuto da Giuda: Così dice il Signore: Poiché ti sei ribellato all'ordine del Signore, non hai ascoltato il comando che ti ha dato il Signore tuo Dio,</verse>
        <verse osisID='1Kgs.13.22'>sei tornato indietro, hai mangiato e bevuto in questo luogo, sebbene ti fosse stato prescritto di non mangiarvi o bervi nulla, il tuo cadavere non entrerà nel sepolcro dei tuoi padri.</verse>
        <verse osisID='1Kgs.13.23'>Dopo che ebbero mangiato e bevuto, l'altro sellò l'asino per il profeta che aveva fatto ritornare</verse>
        <verse osisID='1Kgs.13.24'>e quegli partì. Un leone lo trovò per strada e l'uccise; il suo cadavere rimase steso sulla strada, mentre l'asino se ne stava là vicino e anche il leone stava vicino al cadavere.</verse>
        <verse osisID='1Kgs.13.25'>Ora alcuni passanti videro il cadavere steso sulla strada e il leone che se ne stava vicino al cadavere. Essi andarono e divulgarono il fatto nella città ove dimorava il vecchio profeta.</verse>
        <verse osisID='1Kgs.13.26'>Avendolo saputo, il profeta che l'aveva fatto ritornare dalla strada disse: Quello è un uomo di Dio, che si è ribellato all'ordine del Signore; per questo il Signore l'ha consegnato al leone, che l'ha abbattuto e ucciso secondo la parola comunicatagli dal Signore.</verse>
        <verse osisID='1Kgs.13.27'>Egli aggiunse ai figli: Sellatemi l'asino. Quando l'asino fu sellato,</verse>
        <verse osisID='1Kgs.13.28'>egli andò e trovò il cadavere di lui steso sulla strada con l'asino e il leone accanto. Il leone non aveva mangiato il cadavere né sbranato l'asino.</verse>
        <verse osisID='1Kgs.13.29'>Il profeta prese il cadavere dell'uomo di Dio, lo sistemò sull'asino e se lo portò nella città dove abitava, per piangerlo e seppellirlo.</verse>
        <verse osisID='1Kgs.13.30'>Depose il cadavere nel proprio sepolcro e fece il lamento su di lui: Ohimè, fratello mio!.</verse>
        <verse osisID='1Kgs.13.31'>Dopo averlo sepolto, disse ai figli: Alla mia morte mi seppellirete nel sepolcro in cui è stato sepolto l'uomo di Dio; porrete le mie ossa vicino alle sue,</verse>
        <verse osisID='1Kgs.13.32'>poiché certo si avvererà la parola che egli gridò, per ordine del Signore, contro l'altare di Betel e contro tutti i santuari delle alture che sono nelle città di Samaria.</verse>
        <verse osisID='1Kgs.13.33'>Dopo questo fatto, Geroboamo non si convertì dalla sua condotta perversa. Egli continuò a prendere qua e là dal popolo i sacerdoti delle alture e a chiunque lo desiderasse dava l'investitura e quegli diveniva sacerdote delle alture.</verse>
        <verse osisID='1Kgs.13.34'>Tale condotta costituì, per la casa di Geroboamo, il peccato che ne provocò la distruzione e lo sterminio dalla terra.</verse>
      </chapter>
      <chapter osisID='1Kgs.14'>
        <verse osisID='1Kgs.14.1'>In quel tempo si ammalò Abia, figlio di Geroboamo.</verse>
        <verse osisID='1Kgs.14.2'>Geroboamo disse alla moglie: Alzati, cambia vestito perché non si sappia che tu sei la moglie di Geroboamo e và a Silo. Là c'è il profeta Achia, colui che mi disse che avrei regnato su questo popolo.</verse>
        <verse osisID='1Kgs.14.3'>Prendi con te dieci pani, focacce e un vaso di miele; và da lui. Egli ti rivelerà che cosa avverrà del ragazzo.</verse>
        <verse osisID='1Kgs.14.4'>La moglie di Geroboamo fece così. Si alzò, andò in Silo ed entrò nella casa di Achia, il quale non poteva vedere, perché i suoi occhi erano offuscati per la vecchiaia.</verse>
        <verse osisID='1Kgs.14.5'>Il Signore aveva detto ad Achia: Ecco, la moglie di Geroboamo viene per chiederti un oracolo sul figlio, che è malato; tu le dirai questo e questo. Arriva travestita.</verse>
        <verse osisID='1Kgs.14.6'>Appena Achia sentì il rumore dei piedi di lei che arrivava alla porta, disse: Entra, moglie di Geroboamo. Perché ti sei travestita così? Io ho per te cattive notizie.</verse>
        <verse osisID='1Kgs.14.7'>Su, riferisci a Geroboamo: Dice il Signore, Dio di Israele: Io ti ho innalzato dalla turba del popolo costituendoti capo del popolo di Israele,</verse>
        <verse osisID='1Kgs.14.8'>ho strappato il regno dalla casa di Davide e l'ho consegnato a te. Ma tu non ti sei comportato come il mio servo Davide, che osservò i miei comandi e mi seguì con tutto il cuore, facendo solo quanto è giusto davanti ai miei occhi,</verse>
        <verse osisID='1Kgs.14.9'>anzi hai agito peggio di tutti i tuoi predecessori e sei andato a fabbricarti altri dei e immagini fuse per provocarmi, mentre hai gettato me dietro alle tue spalle.</verse>
        <verse osisID='1Kgs.14.10'>Per questo, ecco, manderò la sventura sulla casa di Geroboamo, distruggerò nella casa di Geroboamo ogni maschio, schiavo o libero in Israele, e spazzerò la casa di Geroboamo come si spazza lo sterco fino alla sua totale scomparsa.</verse>
        <verse osisID='1Kgs.14.11'>I cani divoreranno quanti della casa di Geroboamo moriranno in città; quelli morti in campagna li divoreranno gli uccelli dell'aria, perché il Signore ha parlato.</verse>
        <verse osisID='1Kgs.14.12'>Ma tu alzati, torna a casa; quando i tuoi piedi raggiungeranno la città, il bambino morirà.</verse>
        <verse osisID='1Kgs.14.13'>Ne faranno il lamento tutti gli Israeliti e lo seppelliranno, perché soltanto costui della famiglia di Geroboamo entrerà in un sepolcro, perché in lui solo si è trovato qualcosa di buono da parte del Signore Dio di Israele nella famiglia di Geroboamo.</verse>
        <verse osisID='1Kgs.14.14'>Il Signore stabilirà su Israele un suo re, che distruggerà la famiglia di Geroboamo.</verse>
        <verse osisID='1Kgs.14.15'>Inoltre il Signore percuoterà Israele, il cui agitarsi sarà simile all'agitarsi di una canna sull'acqua. Eliminerà Israele da questo ottimo paese da lui dato ai loro padri e li disperderà oltre il fiume perché si sono eretti i loro pali sacri, provocando così il Signore.</verse>
        <verse osisID='1Kgs.14.16'>Il Signore abbandonerà Israele a causa dei peccati di Geroboamo, commessi da lui e fatti commettere a Israele.</verse>
        <verse osisID='1Kgs.14.17'>La moglie di Geroboamo si alzò e se ne andò a Tirza. Proprio mentre essa entrava nella soglia di casa, il giovinetto morì.</verse>
        <verse osisID='1Kgs.14.18'>Lo seppellirono e tutto Israele ne fece il lamento, secondo la parola del Signore comunicata per mezzo del suo servo, il profeta Achia.</verse>
        <verse osisID='1Kgs.14.19'>Le altre gesta di Geroboamo, le sue guerre e il suo regno, sono descritte nel libro delle Cronache dei re di Israele.</verse>
        <verse osisID='1Kgs.14.20'>La durata del regno di Geroboamo fu di ventidue anni; egli si addormentò con i suoi padri e gli succedette nel regno Nadàb suo figlio.</verse>
        <verse osisID='1Kgs.14.21'>Roboamo, figlio di Salomone, regnò in Giuda. Aveva quarantun anni quando divenne re; regnò diciassette anni in Gerusalemme, città scelta dal Signore fra tutte le tribù di Israele per collocarvi il suo nome. Sua madre, ammonita, si chiamava Naama.</verse>
        <verse osisID='1Kgs.14.22'>Giuda fece ciò che è male agli occhi del Signore; essi provocarono il Signore a gelosia più di quanto non l'avessero fatto tutti i loro padri, con i loro peccati.</verse>
        <verse osisID='1Kgs.14.23'>Anch'essi si costruirono alture, stele e pali sacri su ogni alto colle e sotto ogni albero verde.</verse>
        <verse osisID='1Kgs.14.24'>Inoltre nel paese c'erano prostituti sacri, i quali rinnovarono tutti gli abomini dei popoli che il Signore aveva scacciati davanti agli Israeliti.</verse>
        <verse osisID='1Kgs.14.25'>Nell'anno quinto del re Roboamo, il re di Egitto, Sisach, assalì Gerusalemme.</verse>
        <verse osisID='1Kgs.14.26'>Costui depredò i tesori del tempio e vuotò la reggia dei suoi tesori. Prese anche gli scudi d'oro fatti da Salomone.</verse>
        <verse osisID='1Kgs.14.27'>Roboamo li sostituì con scudi di bronzo, che affidò agli ufficiali delle guardie addette alle porte della reggia.</verse>
        <verse osisID='1Kgs.14.28'>Ogni volta che il re andava nel tempio, le guardie li prendevano, poi li riportavano nella sala delle guardie.</verse>
        <verse osisID='1Kgs.14.29'>Le altre gesta di Roboamo, tutte le sue azioni, sono descritte nel libro delle Cronache dei re di Giuda.</verse>
        <verse osisID='1Kgs.14.30'>Ci fu guerra continua fra Roboamo e Geroboamo.</verse>
        <verse osisID='1Kgs.14.31'>Roboamo si addormentò con i suoi padri e fu sepolto nella città di Davide. Al suo posto divenne re suo figlio Abiam.</verse>
      </chapter>
      <chapter osisID='1Kgs.15'>
        <verse osisID='1Kgs.15.1'>Nell'anno diciottesimo del re Geroboamo, figlio di Nebàt, divenne re su Giuda Abiam.</verse>
        <verse osisID='1Kgs.15.2'>Egli regnò tre anni in Gerusalemme. Sua madre si chiamava Maaca, figlia di Assalonne.</verse>
        <verse osisID='1Kgs.15.3'>Egli imitò tutti i peccati che suo padre aveva commessi prima di lui; il suo cuore non fu sottomesso al Signore suo Dio, come lo era stato il cuore di Davide suo antenato.</verse>
        <verse osisID='1Kgs.15.4'>Ma, per amore di Davide, il Signore suo Dio gli concesse una lampada in Gerusalemme, innalzandone il figlio dopo di lui e rendendo stabile Gerusalemme,</verse>
        <verse osisID='1Kgs.15.5'>perché Davide aveva fatto ciò che è giusto agli occhi del Signore e non aveva traviato dai comandi che il Signore gli aveva impartiti, durante tutta la sua vita, se si eccettua il caso di Uria l'Hittita.</verse>
        <verse osisID='1Kgs.15.6'>Le altre gesta di Abiam, tutte le sue azioni, sono descritte nel libro delle Cronache dei re di Giuda.</verse>
        <verse osisID='1Kgs.15.7'>Ci fu guerra fra Abiam e Geroboamo.</verse>
        <verse osisID='1Kgs.15.8'>Abiam si addormentò con i suoi padri; lo seppellirono nella città di Davide e al suo posto divenne re suo figlio Asa.</verse>
        <verse osisID='1Kgs.15.9'>Nell'anno ventesimo di Geroboamo, re di Israele, divenne re su Giuda Asa.</verse>
        <verse osisID='1Kgs.15.10'>Costui regnò quarantun anni in Gerusalemme. Sua madre si chiamava Maaca, figlia di Assalonne.</verse>
        <verse osisID='1Kgs.15.11'>Asa, come Davide suo antenato, fece ciò che è giusto agli occhi del Signore.</verse>
        <verse osisID='1Kgs.15.12'>Eliminò i prostituti sacri dal paese e allontanò tutti gli idoli eretti da suo padre.</verse>
        <verse osisID='1Kgs.15.13'>Anche sua madre Maaca egli privò della dignità di regina madre, perché essa aveva eretto un obbrobrio in onore di Asera; Asa abbattè l'obbrobrio e lo bruciò nella valle del torrente Cedron.</verse>
        <verse osisID='1Kgs.15.14'>Ma non scomparvero le alture, anche se il cuore di Asa si mantenne integro nei riguardi del Signore per tutta la sua vita.</verse>
        <verse osisID='1Kgs.15.15'>Fece portare nel tempio le offerte consacrate da suo padre e quelle consacrate da lui stesso, consistenti in argento, oro e vasi.</verse>
        <verse osisID='1Kgs.15.16'>Ci fu guerra fra Asa e Baasa, re di Israele, per tutta la loro vita.</verse>
        <verse osisID='1Kgs.15.17'>Baasa, re di Israele, assalì Giuda; egli fortificò Rama per impedire le comunicazioni con Asa re di Giuda.</verse>
        <verse osisID='1Kgs.15.18'>Asa prese tutto l'argento e l'oro depositato nei tesori del tempio e nei tesori della reggia, li consegnò ai suoi ministri, che li portarono per ordine del re Asa a Ben-Hadàd, figlio di Tab-Rimmòn, figlio di Chezion, re d'Aram, che risiedeva in Damasco, con la proposta:</verse>
        <verse osisID='1Kgs.15.19'>Ci sia un'alleanza fra me e te, come ci fu fra mio padre e tuo padre. Ecco ti mando un dono d'argento e d'oro. Su, rompi la tua alleanza con Baasa, re di Israele, sì che egli si ritiri da me.</verse>
        <verse osisID='1Kgs.15.20'>Ben-Hadàd ascoltò il re Asa; mandò contro le città di Israele i capi delle sue forze armate, occupò Iion, Dan, Abel-Bet-Maaca e l'intera regione di Genèsaret, compreso tutto il territorio di Nèftali.</verse>
        <verse osisID='1Kgs.15.21'>Quando lo seppe, Baasa smise di fortificare Rama e tornò in Tirza.</verse>
        <verse osisID='1Kgs.15.22'>Allora il re Asa convocò tutti quelli di Giuda, senza esclusione alcuna; costoro presero da Rama le pietre e il legname che Baasa aveva usato per le costruzioni. Con tale materiale il re Asa fortificò Gheba di Beniamino e Mizpà.</verse>
        <verse osisID='1Kgs.15.23'>Le altre gesta di Asa, tutte le sue prodezze e tutte le sue azioni, le città che egli edificò, sono descritte nel libro delle Cronache dei re di Giuda. Egli nella sua vecchiaia ebbe la podàgra.</verse>
        <verse osisID='1Kgs.15.24'>Asa si addormentò con i suoi padri; fu sepolto nella città di Davide suo antenato e al suo posto divenne re suo figlio Giòsafat.</verse>
        <verse osisID='1Kgs.15.25'>Nadàb, figlio di Geroboamo, divenne re d'Israele nell'anno secondo di Asa, re di Giuda, e regnò su Israele tre anni.</verse>
        <verse osisID='1Kgs.15.26'>Egli fece ciò che è male agli occhi del Signore, imitando la condotta di suo padre e il peccato che questi aveva fatto commettere a Israele.</verse>
        <verse osisID='1Kgs.15.27'>Contro di lui congiurò Baasa figlio di Achia, della casa di Issacar, e lo assassinò in Ghibbeton che apparteneva ai Filistei, mentre Nadàb e tutto Israele assediavano Ghibbeton.</verse>
        <verse osisID='1Kgs.15.28'>Baasa lo uccise nell'anno terzo di Asa re di Giuda, e divenne re al suo posto.</verse>
        <verse osisID='1Kgs.15.29'>Appena divenuto re, egli distrusse tutta la famiglia di Geroboamo: non lasciò vivo nessuno di quella stirpe, ma la distrusse tutta, secondo la parola del Signore pronunziata per mezzo del suo servo Achia di Silo,</verse>
        <verse osisID='1Kgs.15.30'>a causa dei peccati di Geroboamo, commessi da lui e fatti commettere a Israele, e a causa dello sdegno a cui aveva provocato il Signore Dio di Israele.</verse>
        <verse osisID='1Kgs.15.31'>Le altre gesta di Nadàb e tutte le sue azioni sono descritte nel libro delle Cronache dei re di Israele.</verse>
        <verse osisID='1Kgs.15.32'>Ci fu guerra fra Asa e Baasa, re di Israele, per tutta la loro vita.((16))</verse>
        <verse osisID='1Kgs.15.33'>Nell'anno terzo di Asa, re di Giuda, Baasa, figlio di Achia, divenne re d'Israele in Tirza. Regnò ventiquattro anni.</verse>
        <verse osisID='1Kgs.15.34'>Fece ciò che è male agli occhi del Signore, imitando la condotta di Geroboamo e il peccato che questi aveva fatto commettere a Israele.</verse>
      </chapter>
      <chapter osisID='1Kgs.16'>
        <verse osisID='1Kgs.16.1'>La parola del Signore fu rivolta a Ieu figlio di Canàni contro Baasa:</verse>
        <verse osisID='1Kgs.16.2'>Io ti ho innalzato dalla polvere e ti ho costituito capo del popolo di Israele, ma tu hai imitato la condotta di Geroboamo e hai fatto peccare Israele mio popolo fino a provocarmi con i loro peccati.</verse>
        <verse osisID='1Kgs.16.3'>Ecco, io spazzerò Baasa e la sua casa e renderò la tua casa come la casa di Geroboamo figlio di Nebàt.</verse>
        <verse osisID='1Kgs.16.4'>I cani divoreranno quanti della casa di Baasa moriranno in città; quelli morti in campagna li divoreranno gli uccelli dell'aria.</verse>
        <verse osisID='1Kgs.16.5'>Le altre gesta di Baasa, le sue azioni e le sue prodezze, sono descritte nel libro delle Cronache dei re di Israele.</verse>
        <verse osisID='1Kgs.16.6'>Baasa si addormentò con i suoi padri e fu sepolto in Tirza e al suo posto regnò suo figlio Ela.</verse>
        <verse osisID='1Kgs.16.7'>Attraverso il profeta Ieu figlio di Canàni la parola del Signore fu rivolta a Baasa e alla sua casa. Dio condannò Baasa per tutto il male che aveva commesso agli occhi del Signore, irritandolo con le sue opere, tanto che la sua casa era diventata come quella di Geroboamo, e perché egli aveva sterminato quella famiglia.</verse>
        <verse osisID='1Kgs.16.8'>Nell'anno ventiseiesimo di Asa re di Giuda, su Israele in Tirza divenne re Ela figlio di Baasa; regnò due anni.</verse>
        <verse osisID='1Kgs.16.9'>Contro di lui congiurò un suo ufficiale, Zimri, capo di una metà dei carri. Mentre quegli, in Tirza, beveva e si ubriacava nella casa di Arza, maggiordomo in Tirza,</verse>
        <verse osisID='1Kgs.16.10'>arrivò Zimri, lo sconfisse, l'uccise nell'anno ventisettesimo di Asa, re di Giuda, e regnò al suo posto.</verse>
        <verse osisID='1Kgs.16.11'>Quando divenne re, appena seduto sul suo trono, distrusse tutta la famiglia di Baasa; non lasciò sopravvivere alcun maschio fra i suoi parenti e amici.</verse>
        <verse osisID='1Kgs.16.12'>Zimri distrusse tutta la famiglia di Baasa secondo la parola che il Signore aveva rivolta contro Baasa per mezzo del profeta Ieu,</verse>
        <verse osisID='1Kgs.16.13'>a causa di tutti i peccati di Baasa e dei peccati di Ela suo figlio, di quelli commessi da loro e di quelli fatti commettere a Israele, irritando con le loro vanità il Signore Dio di Israele.</verse>
        <verse osisID='1Kgs.16.14'>Le altre gesta di Ela e tutte le sue azioni sono descritte nel libro delle Cronache dei re di Israele.</verse>
        <verse osisID='1Kgs.16.15'>Nell'anno ventisettesimo di Asa re di Giuda, Zimri divenne re per sette giorni in Tirza, mentre il popolo era accampato contro Ghibbeton, che apparteneva ai Filistei.</verse>
        <verse osisID='1Kgs.16.16'>Quando il popolo accampato colà venne a sapere che Zimri si era ribellato e aveva ucciso il re, tutto Israele in quello stesso giorno, nell'accampamento, proclamò re di Israele Omri, capo dell'esercito.</verse>
        <verse osisID='1Kgs.16.17'>Omri e tutto Israele, abbandonata Ghibbeton, andarono a Tirza.</verse>
        <verse osisID='1Kgs.16.18'>Quando vide che era stata presa la città, Zimri entrò nella fortezza della reggia, incendiò il palazzo e così morì bruciato.</verse>
        <verse osisID='1Kgs.16.19'>Ciò avvenne a causa del peccato che egli aveva commesso compiendo ciò che è male agli occhi del Signore, imitando la condotta di Geroboamo e il peccato con cui aveva fatto peccare Israele.</verse>
        <verse osisID='1Kgs.16.20'>Le altre gesta di Zimri e la congiura da lui organizzata sono descritte nel libro delle Cronache dei re di Israele.</verse>
        <verse osisID='1Kgs.16.21'>Allora il popolo di Israele si divise in due parti. Una metà parteggiava per Tibni, figlio di Ghinat, con il proposito di proclamarlo re; l'altra metà parteggiava per Omri.</verse>
        <verse osisID='1Kgs.16.22'>Il partito di Omri prevalse su quello di Tibni figlio di Ghinat. Tibni morì e Omri divenne re.</verse>
        <verse osisID='1Kgs.16.23'>Nell'anno trentunesimo di Asa re di Giuda, divenne re di Israele Omri. Regnò dodici anni, di cui sei in Tirza.</verse>
        <verse osisID='1Kgs.16.24'>Poi acquistò il monte Someron da Semer per due talenti d'argento. Costruì sul monte e chiamò la città che ivi edificò Samaria dal nome di Semer, proprietario del monte.</verse>
        <verse osisID='1Kgs.16.25'>Omri fece ciò che è male agli occhi del Signore, peggio di tutti i suoi predecessori.</verse>
        <verse osisID='1Kgs.16.26'>Imitò in tutto la condotta di Geroboamo, figlio di Nebàt, e i peccati che quegli aveva fatto commettere a Israele, provocando con le loro vanità a sdegno il Signore, Dio di Israele.</verse>
        <verse osisID='1Kgs.16.27'>Le altre gesta di Omri, tutte le sue azioni e le sue prodezze, sono descritte nel libro delle Cronache dei re di Israele.</verse>
        <verse osisID='1Kgs.16.28'>Omri si addormentò con i suoi padri e fu sepolto in Samaria. Al suo posto divenne re suo figlio Acab.</verse>
        <verse osisID='1Kgs.16.29'>Acab figlio di Omri divenne re su Israele nell'anno trentottesimo di Asa re di Giuda. Acab figlio di Omri regnò su Israele in Samaria ventidue anni.</verse>
        <verse osisID='1Kgs.16.30'>Acab figlio di Omri fece ciò che è male agli occhi del Signore, peggio di tutti i suoi predecessori.</verse>
        <verse osisID='1Kgs.16.31'>Non gli bastò imitare il peccato di Geroboamo figlio di Nebàt; ma prese anche in moglie Gezabele figlia di Et-Bàal, re di quelli di Sidone, e si mise a servire Baal e a prostrarsi davanti a lui.</verse>
        <verse osisID='1Kgs.16.32'>Eresse un altare a Baal nel tempio di Baal, che egli aveva costruito in Samaria.</verse>
        <verse osisID='1Kgs.16.33'>Acab eresse anche un palo sacro e compì ancora altre cose irritando il Signore Dio di Israele, più di tutti i re di Israele suoi predecessori.</verse>
        <verse osisID='1Kgs.16.34'>Nei suoi giorni Chiel di Betel ricostruì Gerico; gettò le fondamenta sopra Abiram suo primogenito e ne innalzò le porte sopra Segub suo ultimogenito, secondo la parola pronunziata dal Signore per mezzo di Giosuè, figlio di Nun.</verse>
      </chapter>
      <chapter osisID='1Kgs.17'>
        <verse osisID='1Kgs.17.1'>Elia, il Tisbita, uno degli abitanti di Gàlaad, disse ad Acab: Per la vita del Signore, Dio di Israele, alla cui presenza io sto, in questi anni non ci sarà né rugiada né pioggia, se non quando lo dirò io.</verse>
        <verse osisID='1Kgs.17.2'>A lui fu rivolta questa parola del Signore:</verse>
        <verse osisID='1Kgs.17.3'>Vattene di qui, dirigiti verso oriente; nasconditi presso il torrente Cherit, che è a oriente del Giordano.</verse>
        <verse osisID='1Kgs.17.4'>Ivi berrai al torrente e i corvi per mio comando ti porteranno il tuo cibo.</verse>
        <verse osisID='1Kgs.17.5'>Egli eseguì l'ordine del Signore; andò a stabilirsi sul torrente Cherit, che è a oriente del Giordano.</verse>
        <verse osisID='1Kgs.17.6'>I corvi gli portavano pane al mattino e carne alla sera; egli beveva al torrente.</verse>
        <verse osisID='1Kgs.17.7'>Dopo alcuni giorni il torrente si seccò, perché non pioveva sulla regione.</verse>
        <verse osisID='1Kgs.17.8'>Il Signore parlò a lui e disse:</verse>
        <verse osisID='1Kgs.17.9'>Alzati, và in Zarepta di Sidòne e ivi stabilisciti. Ecco io ho dato ordine a una vedova di là per il tuo cibo.</verse>
        <verse osisID='1Kgs.17.10'>Egli si alzò e andò a Zarepta. Entrato nella porta della città, ecco una vedova raccoglieva la legna. La chiamò e le disse: Prendimi un po' d'acqua in un vaso perché io possa bere.</verse>
        <verse osisID='1Kgs.17.11'>Mentre quella andava a prenderla, le gridò: Prendimi anche un pezzo di pane.</verse>
        <verse osisID='1Kgs.17.12'>Quella rispose: Per la vita del Signore tuo Dio, non ho nulla di cotto, ma solo un pugno di farina nella giara e un po' di olio nell'orcio; ora raccolgo due pezzi di legna, dopo andrò a cuocerla per me e per mio figlio: la mangeremo e poi moriremo.</verse>
        <verse osisID='1Kgs.17.13'>Elia le disse: Non temere; su, fà come hai detto, ma prepara prima una piccola focaccia per me e portamela; quindi ne preparerai per te e per tuo figlio,</verse>
        <verse osisID='1Kgs.17.14'>poiché dice il Signore: La farina della giara non si esaurirà e l'orcio dell'olio non si svuoterà finché il Signore non farà piovere sulla terra.</verse>
        <verse osisID='1Kgs.17.15'>Quella andò e fece come aveva detto Elia. Mangiarono essa, lui e il figlio di lei per diversi giorni.</verse>
        <verse osisID='1Kgs.17.16'>La farina della giara non venne meno e l'orcio dell'olio non diminuì, secondo la parola che il Signore aveva pronunziata per mezzo di Elia.</verse>
        <verse osisID='1Kgs.17.17'>In seguito il figlio della padrona di casa si ammalò. La sua malattia era molto grave, tanto che rimase senza respiro.</verse>
        <verse osisID='1Kgs.17.18'>Essa allora disse a Elia: Che c'è fra me e te, o uomo di Dio? Sei venuto da me per rinnovare il ricordo della mia iniquità e per uccidermi il figlio?.</verse>
        <verse osisID='1Kgs.17.19'>Elia le disse: Dammi tuo figlio. Glielo prese dal seno, lo portò al piano di sopra, dove abitava, e lo stese sul letto.</verse>
        <verse osisID='1Kgs.17.20'>Quindi invocò il Signore: Signore mio Dio, forse farai del male a questa vedova che mi ospita, tanto da farle morire il figlio?.</verse>
        <verse osisID='1Kgs.17.21'>Si distese tre volte sul bambino e invocò il Signore: Signore Dio mio, l'anima del fanciullo torni nel suo corpo.</verse>
        <verse osisID='1Kgs.17.22'>Il Signore ascoltò il grido di Elia; l'anima del bambino tornò nel suo corpo e quegli riprese a vivere.</verse>
        <verse osisID='1Kgs.17.23'>Elia prese il bambino, lo portò al piano terreno e lo consegnò alla madre. Elia disse: Guarda! Tuo figlio vive.</verse>
        <verse osisID='1Kgs.17.24'>La donna disse a Elia: Ora so che tu sei uomo di Dio e che la vera parola del Signore è sulla tua bocca.</verse>
      </chapter>
      <chapter osisID='1Kgs.18'>
        <verse osisID='1Kgs.18.1'>Dopo molto tempo, il Signore disse a Elia, nell'anno terzo: Su, mostrati ad Acab; io concederò la pioggia alla terra.</verse>
        <verse osisID='1Kgs.18.2'>Elia andò a farsi vedere da Acab. In Samaria c'era una grande carestia.</verse>
        <verse osisID='1Kgs.18.3'>Acab convocò Abdia maggiordomo. Abdia temeva molto Dio;</verse>
        <verse osisID='1Kgs.18.4'>quando Gezabele uccideva i profeti del Signore, Abdia prese cento profeti e ne nascose cinquanta alla volta in una caverna e procurò loro pane e acqua.</verse>
        <verse osisID='1Kgs.18.5'>Acab disse ad Abdia: Và nel paese verso tutte le sorgenti e tutti i torrenti della regione; forse troveremo erba per tenere in vita cavalli e muli e non dovremo uccidere una parte del bestiame.</verse>
        <verse osisID='1Kgs.18.6'>Si divisero la regione da percorrere; Acab andò per una strada e Abdia per un'altra.</verse>
        <verse osisID='1Kgs.18.7'>Mentre Abdia era in cammino, ecco farglisi incontro Elia. Quegli lo riconobbe e si prostrò con la faccia a terra dicendo: Non sei tu il mio signore Elia?.</verse>
        <verse osisID='1Kgs.18.8'>Gli rispose: Lo sono; su, dì al tuo padrone: C'è qui Elia.</verse>
        <verse osisID='1Kgs.18.9'>Quegli disse: Che male ho fatto perché tu consegni il tuo servo ad Acab perché egli mi uccida?</verse>
        <verse osisID='1Kgs.18.10'>Per la vita del Signore tuo Dio, non esiste un popolo o un regno in cui il mio padrone non abbia mandato a cercarti. Se gli rispondevano: Non c'è! egli faceva giurare il popolo o il regno di non averti trovato.</verse>
        <verse osisID='1Kgs.18.11'>Ora tu dici: Su, dì al tuo signore: C'è qui Elia!</verse>
        <verse osisID='1Kgs.18.12'>Appena sarò partito da te, lo spirito del Signore ti porterà in un luogo a me ignoto. Se io vado a riferirlo ad Acab egli, non trovandoti, mi ucciderà; ora il tuo servo teme il Signore fin dalla sua giovinezza.</verse>
        <verse osisID='1Kgs.18.13'>Non ti hanno forse riferito, mio signore, ciò che ho fatto quando Gezabele sterminava tutti i profeti del Signore, come io nascosi cento profeti, cinquanta alla volta, in una caverna e procurai loro pane e acqua?</verse>
        <verse osisID='1Kgs.18.14'>E ora tu comandi: Su, dì al tuo signore: C'è qui Elia? Egli mi ucciderà.</verse>
        <verse osisID='1Kgs.18.15'>Elia rispose: Per la vita del Signore degli eserciti, alla cui presenza io sto, oggi stesso io mi mostrerò a lui.</verse>
        <verse osisID='1Kgs.18.16'>Abdia andò incontro ad Acab e gli riferì la cosa. Acab si diresse verso Elia.</verse>
        <verse osisID='1Kgs.18.17'>Appena lo vide, Acab disse a Elia: Sei tu la rovina di Israele!.</verse>
        <verse osisID='1Kgs.18.18'>Quegli rispose: Io non rovino Israele, ma piuttosto tu insieme con la tua famiglia, perché avete abbandonato i comandi del Signore e tu hai seguito Baal.</verse>
        <verse osisID='1Kgs.18.19'>Su, con un ordine raduna tutto Israele presso di me sul monte Carmelo insieme con i quattrocentocinquanta profeti di Baal e con i quattrocento profeti di Asera, che mangiano alla tavola di Gezabele.</verse>
        <verse osisID='1Kgs.18.20'>Acab convocò tutti gli Israeliti e radunò i profeti sul monte Carmelo.</verse>
        <verse osisID='1Kgs.18.21'>Elia si accostò a tutto il popolo e disse: Fino a quando zoppicherete con i due piedi? Se il Signore è Dio, seguitelo! Se invece lo è Baal, seguite lui!. Il popolo non gli rispose nulla.</verse>
        <verse osisID='1Kgs.18.22'>Elia aggiunse al popolo: Sono rimasto solo, come profeta del Signore, mentre i profeti di Baal sono quattrocentocinquanta.</verse>
        <verse osisID='1Kgs.18.23'>Dateci due giovenchi; essi se ne scelgano uno, lo squartino e lo pongano sulla legna senza appiccarvi il fuoco. Io preparerò l'altro giovenco e lo porrò sulla legna senza appiccarvi il fuoco.</verse>
        <verse osisID='1Kgs.18.24'>Voi invocherete il nome del vostro dio e io invocherò quello del Signore. La divinità che risponderà concedendo il fuoco è Dio!. Tutto il popolo rispose: La proposta è buona!.</verse>
        <verse osisID='1Kgs.18.25'>Elia disse ai profeti di Baal: Sceglietevi il giovenco e cominciate voi perché siete più numerosi. Invocate il nome del vostro Dio, ma senza appiccare il fuoco.</verse>
        <verse osisID='1Kgs.18.26'>Quelli presero il giovenco, lo prepararono e invocarono il nome di Baal dal mattino fino a mezzogiorno, gridando: Baal, rispondici!. Ma non si sentiva un alito, né una risposta. Quelli continuavano a saltare intorno all'altare che avevano eretto.</verse>
        <verse osisID='1Kgs.18.27'>Essendo gia mezzogiorno, Elia cominciò a beffarsi di loro dicendo: Gridate con voce più alta, perché egli è un dio! Forse è soprappensiero oppure indaffarato o in viaggio; caso mai fosse addormentato, si sveglierà.</verse>
        <verse osisID='1Kgs.18.28'>Gridarono a voce più forte e si fecero incisioni, secondo il loro costume, con spade e lance, fino a bagnarsi tutti di sangue.</verse>
        <verse osisID='1Kgs.18.29'>Passato il mezzogiorno, quelli ancora agivano da invasati ed era venuto il momento in cui si sogliono offrire i sacrifici, ma non si sentiva alcuna voce né una risposta né un segno di attenzione.</verse>
        <verse osisID='1Kgs.18.30'>Elia disse a tutto il popolo: Avvicinatevi!. Tutti si avvicinarono. Si sistemò di nuovo l'altare del Signore che era stato demolito.</verse>
        <verse osisID='1Kgs.18.31'>Elia prese dodici pietre, secondo il numero delle tribù dei discendenti di Giacobbe, al quale il Signore aveva detto: Israele sarà il tuo nome.</verse>
        <verse osisID='1Kgs.18.32'>Con le pietre eresse un altare al Signore; scavò intorno un canaletto, capace di contenere due misure di seme.</verse>
        <verse osisID='1Kgs.18.33'>Dispose la legna, squartò il giovenco e lo pose sulla legna.</verse>
        <verse osisID='1Kgs.18.34'>Quindi disse: Riempite quattro brocche d'acqua e versatele sull'olocausto e sulla legna!. Ed essi lo fecero. Egli disse: Fatelo di nuovo!. Ed essi ripeterono il gesto. Disse ancora: Per la terza volta!. Lo fecero per la terza volta.</verse>
        <verse osisID='1Kgs.18.35'>L'acqua scorreva intorno all'altare; anche il canaletto si riempì d'acqua.</verse>
        <verse osisID='1Kgs.18.36'>Al momento dell'offerta si avvicinò il profeta Elia e disse: Signore, Dio di Abramo, di Isacco e di Giacobbe, oggi si sappia che tu sei Dio in Israele e che io sono tuo servo e che ho fatto tutte queste cose per tuo comando.</verse>
        <verse osisID='1Kgs.18.37'>Rispondimi, Signore, rispondimi e questo popolo sappia che tu sei il Signore Dio e che converti il loro cuore!.</verse>
        <verse osisID='1Kgs.18.38'>Cadde il fuoco del Signore e consumò l'olocausto, la legna, le pietre e la cenere, prosciugando l'acqua del canaletto.</verse>
        <verse osisID='1Kgs.18.39'>A tal vista, tutti si prostrarono a terra ed esclamarono: Il Signore è Dio! Il Signore è Dio!.</verse>
        <verse osisID='1Kgs.18.40'>Elia disse loro: Afferrate i profeti di Baal; non ne scappi uno!. Li afferrarono. Elia li fece scendere nel torrente Kison, ove li scannò.</verse>
        <verse osisID='1Kgs.18.41'>Elia disse ad Acab: Su, mangia e bevi, perché sento un rumore di pioggia torrenziale.</verse>
        <verse osisID='1Kgs.18.42'>Acab andò a mangiare e a bere. Elia si recò alla cima del Carmelo; gettatosi a terra, pose la faccia tra le proprie ginocchia.</verse>
        <verse osisID='1Kgs.18.43'>Quindi disse al suo ragazzo: Vieni qui, guarda verso il mare. Quegli andò, guardò e disse. Non c'è nulla!. Elia disse: Tornaci ancora per sette volte.</verse>
        <verse osisID='1Kgs.18.44'>La settima volta riferì: Ecco, una nuvoletta, come una mano d'uomo, sale dal mare. Elia gli disse: Và a dire ad Acab: Attacca i cavalli al carro e scendi perché non ti sorprenda la pioggia!.</verse>
        <verse osisID='1Kgs.18.45'>Subito il cielo si oscurò per le nubi e per il vento; la pioggia cadde a dirotto. Acab montò sul carro e se ne andò a Izrèel.</verse>
        <verse osisID='1Kgs.18.46'>La mano del Signore fu sopra Elia che, cintosi i fianchi, corse davanti ad Acab finché giunse a Izrèel.</verse>
      </chapter>
      <chapter osisID='1Kgs.19'>
        <verse osisID='1Kgs.19.1'>Acab riferì a Gezabele ciò che Elia aveva fatto e che aveva ucciso di spada tutti i profeti.</verse>
        <verse osisID='1Kgs.19.2'>Gezabele inviò un messaggero a Elia per dirgli: Gli dei mi facciano questo e anche di peggio, se domani a quest'ora non avrò reso te come uno di quelli.</verse>
        <verse osisID='1Kgs.19.3'>Elia, impaurito, si alzò e se ne andò per salvarsi. Giunse a Bersabea di Giuda. Là fece sostare il suo ragazzo.</verse>
        <verse osisID='1Kgs.19.4'>Egli si inoltrò nel deserto una giornata di cammino e andò a sedersi sotto un ginepro. Desideroso di morire, disse: Ora basta, Signore! Prendi la mia vita, perché io non sono migliore dei miei padri.</verse>
        <verse osisID='1Kgs.19.5'>Si coricò e si addormentò sotto il ginepro. Allora, ecco un angelo lo toccò e gli disse: Alzati e mangia!.</verse>
        <verse osisID='1Kgs.19.6'>Egli guardò e vide vicino alla sua testa una focaccia cotta su pietre roventi e un orcio d'acqua. Mangiò e bevve, quindi tornò a coricarsi.</verse>
        <verse osisID='1Kgs.19.7'>Venne di nuovo l'angelo del Signore, lo toccò e gli disse: Su mangia, perché è troppo lungo per te il cammino.</verse>
        <verse osisID='1Kgs.19.8'>Si alzò, mangiò e bevve. Con la forza datagli da quel cibo, camminò per quaranta giorni e quaranta notti fino al monte di Dio, l'Oreb.</verse>
        <verse osisID='1Kgs.19.9'>Ivi entrò in una caverna per passarvi la notte, quand'ecco il Signore gli disse: Che fai qui, Elia?.</verse>
        <verse osisID='1Kgs.19.10'>Egli rispose: Sono pieno di zelo per il Signore degli eserciti, poiché gli Israeliti hanno abbandonato la tua alleanza, hanno demolito i tuoi altari, hanno ucciso di spada i tuoi profeti. Sono rimasto solo ed essi tentano di togliermi la vita.</verse>
        <verse osisID='1Kgs.19.11'>Gli fu detto: Esci e fermati sul monte alla presenza del Signore. Ecco, il Signore passò. Ci fu un vento impetuoso e gagliardo da spaccare i monti e spezzare le rocce davanti al Signore, ma il Signore non era nel vento. Dopo il vento ci fu un terremoto, ma il Signore non era nel terremoto.</verse>
        <verse osisID='1Kgs.19.12'>Dopo il terremoto ci fu un fuoco, ma il Signore non era nel fuoco. Dopo il fuoco ci fu il mormorio di un vento leggero.</verse>
        <verse osisID='1Kgs.19.13'>Come l'udì, Elia si coprì il volto con il mantello, uscì e si fermò all'ingresso della caverna. Ed ecco, sentì una voce che gli diceva: Che fai qui, Elia?.</verse>
        <verse osisID='1Kgs.19.14'>Egli rispose: Sono pieno di zelo per il Signore, Dio degli eserciti, poiché gli Israeliti hanno abbandonato la tua alleanza, hanno demolito i tuoi altari, hanno ucciso di spada i tuoi profeti. Sono rimasto solo ed essi tentano di togliermi la vita.</verse>
        <verse osisID='1Kgs.19.15'>Il Signore gli disse: Su, ritorna sui tuoi passi verso il deserto di Damasco; giunto là, ungerai Hazaèl come re di Aram.</verse>
        <verse osisID='1Kgs.19.16'>Poi ungerai Ieu, figlio di Nimsi, come re di Israele e ungerai Eliseo figlio di Safàt, di Abel-Mecola, come profeta al tuo posto.</verse>
        <verse osisID='1Kgs.19.17'>Se uno scamperà dalla spada di Hazaèl, lo ucciderà Ieu; se uno scamperà dalla spada di Ieu, lo ucciderà Eliseo.</verse>
        <verse osisID='1Kgs.19.18'>Io poi mi sono risparmiato in Israele settemila persone, quanti non hanno piegato le ginocchia a Baal e quanti non l'hanno baciato con la bocca.</verse>
        <verse osisID='1Kgs.19.19'>Partito di lì, Elia incontrò Eliseo figlio di Safàt. Costui arava con dodici paia di buoi davanti a sé, mentre egli stesso guidava il decimosecondo. Elia, passandogli vicino, gli gettò addosso il suo mantello.</verse>
        <verse osisID='1Kgs.19.20'>Quegli lasciò i buoi e corse dietro a Elia, dicendogli: Andrò a baciare mio padre e mia madre, poi ti seguirò. Elia disse: Và e torna, perché sai bene che cosa ho fatto di te.</verse>
        <verse osisID='1Kgs.19.21'>Allontanatosi da lui, Eliseo prese un paio di buoi e li uccise; con gli attrezzi per arare ne fece cuocere la carne e la diede alla gente, perché la mangiasse. Quindi si alzò e seguì Elia, entrando al suo servizio.</verse>
      </chapter>
      <chapter osisID='1Kgs.20'>
        <verse osisID='1Kgs.20.1'>Ben-Hadàd, re di Aram, radunò tutto il suo esercito; con lui c'erano trentadue re con cavalli e carri. Egli marciò contro Samaria per cingerla d'assedio ed espugnarla.</verse>
        <verse osisID='1Kgs.20.2'>Inviò messaggeri in città ad Acab, re di Israele,</verse>
        <verse osisID='1Kgs.20.3'>per dirgli: Dice Ben-Hadàd: Il tuo argento e il tuo oro appartiene a me e le tue donne e i tuoi figli minori sono per me.</verse>
        <verse osisID='1Kgs.20.4'>Il re di Israele rispose: Sia come dici tu, signore re; io e quanto ho siamo tuoi.</verse>
        <verse osisID='1Kgs.20.5'>Ma i messaggeri tornarono di nuovo e dissero: Dice Ben-Hadàd, il quale ci manda a te: Mi consegnerai il tuo argento, il tuo oro, le tue donne e i tuoi figli.</verse>
        <verse osisID='1Kgs.20.6'>Domani, dunque, a quest'ora, manderò i miei servi che perquisiranno la tua casa e le case dei tuoi servi; essi prenderanno e asporteranno quanto sarà prezioso ai loro occhi.</verse>
        <verse osisID='1Kgs.20.7'>Il re di Israele convocò tutti gli anziani della regione, ai quali disse: Sappiate e vedete come costui ci voglia far del male. Difatti mi ha mandato a chiedere anche le mie donne e i miei figli, dopo che io non gli avevo rifiutato il mio argento e il mio oro.</verse>
        <verse osisID='1Kgs.20.8'>Tutti gli anziani e tutto il popolo dissero: Non ascoltarlo e non consentire!.</verse>
        <verse osisID='1Kgs.20.9'>Egli disse ai messaggeri di Ben-Hadàd: Dite al re vostro signore: Quanto hai imposto prima al tuo servo lo farò, ma la nuova richiesta non posso soddisfarla. I messaggeri andarono a riferire la risposta.</verse>
        <verse osisID='1Kgs.20.10'>Ben-Hadàd allora gli mandò a dire: Gli dei mi facciano questo e anche di peggio, se la polvere di Samaria basterà per riempire il pugno di coloro che mi seguono.</verse>
        <verse osisID='1Kgs.20.11'>Il re di Israele rispose: Riferitegli: Chi cinge le armi non si vanti come chi le depone.</verse>
        <verse osisID='1Kgs.20.12'>Nell'udire questa risposta - egli stava insieme con i re a bere sotto le tende - disse ai suoi ufficiali: Circondate la città!. Ed essi la circondarono.</verse>
        <verse osisID='1Kgs.20.13'>Ed ecco un profeta si avvicinò ad Acab, re di Israele, per dirgli: Così dice il Signore: Vedi tutta questa moltitudine immensa? Ebbene oggi la metto in tuo potere; saprai che io sono il Signore.</verse>
        <verse osisID='1Kgs.20.14'>Acab disse: Per mezzo di chi?. Quegli rispose: Così dice il Signore: Per mezzo dei giovani dei capi delle province. Domandò: Chi attaccherà la battaglia?. Rispose: Tu!.</verse>
        <verse osisID='1Kgs.20.15'>Acab ispezionò i giovani dei capi delle province; erano duecentotrentadue. Dopo di loro ispezionò tutto il popolo, tutti gli Israeliti: erano settemila.</verse>
        <verse osisID='1Kgs.20.16'>A mezzogiorno fecero una sortita. Ben-Hadàd stava bevendo sotto le tende insieme con i trentadue re suoi alleati.</verse>
        <verse osisID='1Kgs.20.17'>Per primi uscirono i giovani dei capi delle province. Fu mandato ad avvertire Ben-Hadàd: Alcuni uomini sono usciti da Samaria!.</verse>
        <verse osisID='1Kgs.20.18'>Quegli disse: Se sono usciti con intenzioni pacifiche, catturateli vivi; se sono usciti per combattere, catturateli ugualmente vivi.</verse>
        <verse osisID='1Kgs.20.19'>Usciti dunque quelli dalla città, cioè i giovani dei capi delle province e l'esercito che li seguiva,</verse>
        <verse osisID='1Kgs.20.20'>ognuno di loro uccise chi gli si fece davanti. Gli Aramei fuggirono, inseguiti da Israele. Ben-Hadàd, re di Aram, scampò a cavallo insieme con alcuni cavalieri.</verse>
        <verse osisID='1Kgs.20.21'>Uscì quindi il re di Israele, che si impadronì dei cavalli e dei carri e inflisse ad Aram una grande sconfitta.</verse>
        <verse osisID='1Kgs.20.22'>Allora il profeta si avvicinò al re di Israele e gli disse: Su, sii forte; sappi e vedi quanto dovrai fare, perché l'anno prossimo il re di Aram muoverà contro di te.</verse>
        <verse osisID='1Kgs.20.23'>Ma i servi del re di Aram dissero a lui: Il loro Dio è un Dio dei monti; per questo ci sono stati superiori; forse se li attaccassimo in pianura, saremmo superiori a loro.</verse>
        <verse osisID='1Kgs.20.24'>Eseguisci questo progetto: ritira i re, ognuno dal suo luogo, e sostituiscili con governatori.</verse>
        <verse osisID='1Kgs.20.25'>Tu prepara un esercito come quello che hai perduto: cavalli come quei cavalli e carri come quei carri; quindi li attaccheremo in pianura e senza dubbio li batteremo. Egli ascoltò la loro proposta e agì in tal modo.</verse>
        <verse osisID='1Kgs.20.26'>L'anno dopo, Ben-Hadàd ispezionò gli Aramei, quindi andò ad Afek per attaccare gli Israeliti.</verse>
        <verse osisID='1Kgs.20.27'>Gli Israeliti, organizzati e approvvigionati, mossero loro incontro, accampandosi di fronte; sembravano due greggi di capre, mentre gli Aramei inondavano il paese.</verse>
        <verse osisID='1Kgs.20.28'>Un uomo di Dio si avvicinò al re d'Israele e gli disse: Così dice il Signore: Poiché gli Aramei hanno affermato: Il Signore è Dio dei monti e non Dio delle valli, io metterò in tuo potere tutta questa moltitudine immensa; così saprai che io sono il Signore.</verse>
        <verse osisID='1Kgs.20.29'>Per sette giorni stettero accampati gli uni di fronte agli altri. Al settimo giorno si attaccò battaglia. Gli Israeliti in un giorno uccisero centomila fanti aramei.</verse>
        <verse osisID='1Kgs.20.30'>I superstiti fuggirono in Afek, nella città, le cui mura caddero sui ventisettemila superstiti. all'altra.</verse>
        <verse osisID='1Kgs.20.31'>I suoi ministri gli dissero: Ecco, abbiamo sentito che i re di Israele sono re clementi. Indossiamo sacchi ai fianchi e mettiamoci corde sulla testa e usciamo incontro al re di Israele. Forse ti lascerà in vita.</verse>
        <verse osisID='1Kgs.20.32'>Si legarono sacchi ai fianchi e corde sulla testa, quindi si presentarono al re di Israele e dissero: Il tuo servo Ben-Hadàd dice: Su, lasciami in vita!. Quegli domandò: E' ancora vivo? Egli è mio fratello!.</verse>
        <verse osisID='1Kgs.20.33'>Gli uomini vi scorsero un buon auspicio, si affrettarono a cercarne una conferma da lui. Dissero: Ben-Hadàd è tuo fratello!. Quegli soggiunse: Andate a prenderlo. Ben-Hadàd si recò da lui, che lo fece salire sul carro.</verse>
        <verse osisID='1Kgs.20.34'>Ben-Hadàd gli disse: Restituirò le città che mio padre ha prese a tuo padre; tu potrai disporre di mercati in Damasco come mio padre ne aveva in Samaria. Ed egli: Io a questo patto ti lascerò andare. E concluse con lui l'alleanza e lo lasciò andare.</verse>
        <verse osisID='1Kgs.20.35'>Allora uno dei figli dei profeti disse al compagno per ordine del Signore: Picchiami!. L'uomo si rifiutò di picchiarlo.</verse>
        <verse osisID='1Kgs.20.36'>Quegli disse: Poiché non hai obbedito alla voce del Signore, appena ti sarai separato da me, un leone ti ucciderà. Mentre si allontanava, incontrò un leone che l'uccise.</verse>
        <verse osisID='1Kgs.20.37'>Quegli, incontrato un altro uomo, gli disse: Picchiami!. E quegli lo percosse a sangue.</verse>
        <verse osisID='1Kgs.20.38'>Il profeta andò ad attendere il re sulla strada, dopo essersi reso irriconoscibile con una benda agli occhi.</verse>
        <verse osisID='1Kgs.20.39'>Quando passò il re, gli gridò: Il tuo servo era nel cuore della battaglia, quando un uomo si staccò e mi portò un individuo dicendomi: Fà la guardia a quest'uomo! Se ti scappa, la tua vita pagherà per la sua oppure dovrai sborsare un talento d'argento.</verse>
        <verse osisID='1Kgs.20.40'>Mentre il tuo servo era occupato qua e là, quegli scomparve. Il re di Israele disse a lui: La tua condanna è giusta; l'hai proferita tu stesso!.</verse>
        <verse osisID='1Kgs.20.41'>Ma quegli immediatamente si tolse la benda dagli occhi e il re di Israele riconobbe che era uno dei profeti.</verse>
        <verse osisID='1Kgs.20.42'>Costui gli disse: Così dice il Signore: Perché hai lasciato andare libero quell'uomo da me votato allo sterminio, la tua vita pagherà per la sua, il tuo popolo per il suo popolo.</verse>
        <verse osisID='1Kgs.20.43'>Il re di Israele se ne andò a casa amareggiato e irritato ed entrò in Samaria.</verse>
      </chapter>
      <chapter osisID='1Kgs.21'>
        <verse osisID='1Kgs.21.1'>In seguito avvenne il seguente episodio. Nabot di Izreèl possedeva una vigna vicino al palazzo di Acab re di Samaria.</verse>
        <verse osisID='1Kgs.21.2'>Acab disse a Nabot: Cedimi la tua vigna; siccome è vicina alla mia casa, ne farei un orto. In cambio ti darò una vigna migliore oppure, se preferisci, te la pagherò in denaro al prezzo che vale.</verse>
        <verse osisID='1Kgs.21.3'>Nabot rispose ad Acab: Mi guardi il Signore dal cederti l'eredità dei miei padri.</verse>
        <verse osisID='1Kgs.21.4'>Acab se ne andò a casa amareggiato e sdegnato per le parole dettegli da Nabot di Izreèl, che aveva affermato: Non ti cederò l'eredità dei miei padri. Si coricò sul letto, si girò verso la parete e non volle mangiare.</verse>
        <verse osisID='1Kgs.21.5'>Entrò da lui la moglie Gezabele e gli domandò: Perché mai il tuo spirito è tanto amareggiato e perché non vuoi mangiare?.</verse>
        <verse osisID='1Kgs.21.6'>Le rispose: Perché ho detto a Nabot di Izreèl: Cedimi la tua vigna per denaro o, se preferisci, te la cambierò con un'altra vigna ed egli mi ha risposto: Non cederò la mia vigna!.</verse>
        <verse osisID='1Kgs.21.7'>Allora sua moglie Gezabele gli disse: Tu ora eserciti il regno su Israele? Alzati, mangia e il tuo cuore gioisca. Te la darò io la vigna di Nabot di Izreèl!.</verse>
        <verse osisID='1Kgs.21.8'>Essa scrisse lettere con il nome di Acab, le sigillò con il suo sigillo, quindi le spedì agli anziani e ai capi, che abitavano nella città di Nabot.</verse>
        <verse osisID='1Kgs.21.9'>Nelle lettere scrisse: Bandite un digiuno e fate sedere Nabot in prima fila tra il popolo.</verse>
        <verse osisID='1Kgs.21.10'>Di fronte a lui fate sedere due uomini iniqui, i quali l'accusino: Hai maledetto Dio e il re! Quindi conducetelo fuori e lapidatelo ed egli muoia.</verse>
        <verse osisID='1Kgs.21.11'>Gli uomini della città di Nabot, gli anziani e i capi che abitavano nella sua città, fecero come aveva ordinato loro Gezabele, ossia come era scritto nelle lettere che aveva loro spedite.</verse>
        <verse osisID='1Kgs.21.12'>Bandirono il digiuno e fecero sedere Nabot in prima fila tra il popolo.</verse>
        <verse osisID='1Kgs.21.13'>Vennero due uomini iniqui, che si sedettero di fronte a lui. Costoro accusarono Nabot davanti al popolo affermando: Nabot ha maledetto Dio e il re. Lo condussero fuori della città e lo uccisero lapidandolo.</verse>
        <verse osisID='1Kgs.21.14'>Quindi mandarono a dire a Gezabele: Nabot è stato lapidato ed è morto.</verse>
        <verse osisID='1Kgs.21.15'>Appena sentì che Nabot era stato lapidato e che era morto, disse ad Acab: Su, impadronisciti della vigna di Nabot di Izreèl, il quale ha rifiutato di vendertela, perché Nabot non vive più, è morto.</verse>
        <verse osisID='1Kgs.21.16'>Quando sentì che Nabot era morto, Acab si mosse per scendere nella vigna di Nabot di Izreèl a prenderla in possesso.</verse>
        <verse osisID='1Kgs.21.17'>Allora il Signore disse a Elia il Tisbita:</verse>
        <verse osisID='1Kgs.21.18'>Su, recati da Acab, re di Israele, che abita in Samaria; ecco è nella vigna di Nabot, ove è sceso a prenderla in possesso.</verse>
        <verse osisID='1Kgs.21.19'>Gli riferirai: Così dice il Signore: Hai assassinato e ora usurpi! Per questo dice il Signore: Nel punto ove lambirono il sangue di Nabot, i cani lambiranno anche il tuo sangue.</verse>
        <verse osisID='1Kgs.21.20'>Acab disse a Elia: Mi hai dunque colto in fallo, o mio nemico!. Quegli soggiunse: Sì, perché ti sei venduto per fare ciò che è male agli occhi del Signore.</verse>
        <verse osisID='1Kgs.21.21'>Ecco ti farò piombare addosso una sciagura; ti spazzerò via. Sterminerò, nella casa di Acab, ogni maschio, schiavo o libero in Israele.</verse>
        <verse osisID='1Kgs.21.22'>Renderò la tua casa come la casa di Geroboamo, figlio di Nebàt, e come la casa di Baasa, figlio di Achia, perché tu mi hai irritato e hai fatto peccare Israele.</verse>
        <verse osisID='1Kgs.21.23'>Riguardo poi a Gezabele il Signore dice: I cani divoreranno Gezabele nel campo di Izreèl.</verse>
        <verse osisID='1Kgs.21.24'>Quanti della famiglia di Acab moriranno in città li divoreranno i cani; quanti moriranno in campagna li divoreranno gli uccelli dell'aria.</verse>
        <verse osisID='1Kgs.21.25'>In realtà nessuno si è mai venduto a fare il male agli occhi del Signore come Acab, istigato dalla propria moglie Gezabele.</verse>
        <verse osisID='1Kgs.21.26'>Commise molti abomini, seguendo gli idoli, come avevano fatto gli Amorrei, che il Signore aveva distrutto davanti ai figli d'Israele.</verse>
        <verse osisID='1Kgs.21.27'>Quando sentì tali parole, Acab si strappò le vesti, indossò un sacco sulla carne e digiunò; si coricava con il sacco e camminava a testa bassa.</verse>
        <verse osisID='1Kgs.21.28'>Il Signore disse a Elia, il Tisbita:</verse>
        <verse osisID='1Kgs.21.29'>Hai visto come Acab si è umiliato davanti a me? Poiché si è umiliato davanti a me, non farò piombare la sciagura durante la sua vita, ma la farò scendere sulla sua casa durante la vita del figlio.</verse>
      </chapter>
      <chapter osisID='1Kgs.22'>
        <verse osisID='1Kgs.22.1'>Trascorsero tre anni senza guerra fra Aram e Israele.</verse>
        <verse osisID='1Kgs.22.2'>Nel terzo anno Giòsafat re di Giuda fece visita al re di Israele.</verse>
        <verse osisID='1Kgs.22.3'>Ora il re di Israele aveva detto ai suoi ufficiali: Non sapete che Ramot di Gàlaad è nostra? Eppure noi ce ne stiamo inerti, senza riprenderla dalle mani di Aram.</verse>
        <verse osisID='1Kgs.22.4'>Disse a Giòsafat: Verresti con me a combattere per Ramot di Gàlaad?. Giòsafat rispose al re di Israele: Conta su di me come su te stesso, sul mio popolo come sul tuo, sui miei cavalli come sui tuoi.</verse>
        <verse osisID='1Kgs.22.5'>Giòsafat disse al re di Israele: Consulta oggi stesso la parola del Signore.</verse>
        <verse osisID='1Kgs.22.6'>Il re di Israele radunò i profeti, in numero di circa quattrocento, e domandò loro: Devo muovere contro Ramot di Gàlaad oppure devo rinunziarvi?. Risposero: Attaccala; il Signore la metterà nelle mani del re.</verse>
        <verse osisID='1Kgs.22.7'>Giòsafat disse: Non c'è più nessun altro profeta del Signore da consultare?.</verse>
        <verse osisID='1Kgs.22.8'>Il re di Israele rispose a Giòsafat: Ci sarebbe ancora un uomo, attraverso il quale si potrebbe consultare il Signore, ma io lo detesto perché non mi predice altro che male, mai qualcosa di buono. Si tratta di Michea, figlio di Imla. Giòsafat disse: Il re non parli così!.</verse>
        <verse osisID='1Kgs.22.9'>Il re di Israele, chiamato un eunuco, gli ordinò: Convoca subito Michea, figlio di Imla.</verse>
        <verse osisID='1Kgs.22.10'>Il re di Israele e Giòsafat re di Giuda sedevano ognuno sul suo trono, vestiti dei loro mantelli, nell'aia di fronte alla porta di Samaria; tutti i profeti predicevano davanti a loro.</verse>
        <verse osisID='1Kgs.22.11'>Sedecìa, figlio di Chenaana, che si era fatte corna di ferro, affermava: Dice il Signore: Con queste cozzerai contro gli Aramei fino al loro sterminio.</verse>
        <verse osisID='1Kgs.22.12'>Tutti i profeti predicevano allo stesso modo: Assali Ramot di Gàlaad, riuscirai. Il Signore la metterà nelle mani del re.</verse>
        <verse osisID='1Kgs.22.13'>Il messaggero, che era andato a chiamare Michea, gli disse: Ecco, le parole dei profeti sono concordi nel predire il successo del re; ora la tua parola sia identica alla loro; preannunzia il successo.</verse>
        <verse osisID='1Kgs.22.14'>Michea rispose: Per la vita del Signore, comunicherò quanto il Signore mi dirà.</verse>
        <verse osisID='1Kgs.22.15'>Si presentò al re che gli domandò: Michea, dobbiamo muovere contro Ramot di Gàlaad oppure dobbiamo rinunziarvi?. Gli rispose: Attaccala, riuscirai; il Signore la metterà nelle mani del re.</verse>
        <verse osisID='1Kgs.22.16'>Il re gli disse: Quante volte ti devo scongiurare di non dirmi se non la verità nel nome del Signore?.</verse>
        <verse osisID='1Kgs.22.17'>Quegli disse: vagare sui monti come pecore senza pastore.</verse>
        <verse osisID='1Kgs.22.18'>Il re di Israele disse a Giòsafat: Non te l'avevo forse detto che non mi avrebbe profetizzato nulla di buono, ma solo il male?.</verse>
        <verse osisID='1Kgs.22.19'>Michea disse: Per questo, ascolta la parola del Signore. Io ho visto il Signore seduto sul trono; tutto l'esercito del cielo gli stava intorno, a destra e a sinistra.</verse>
        <verse osisID='1Kgs.22.20'>Il Signore ha domandato: Chi ingannerà Acab perché muova contro Ramot di Gàlaad e vi perisca? Chi ha risposto in un modo e chi in un altro.</verse>
        <verse osisID='1Kgs.22.21'>Si è fatto avanti uno spirito che - postosi davanti al Signore - ha detto: Lo ingannerò io. Il Signore gli ha domandato: Come?</verse>
        <verse osisID='1Kgs.22.22'>Ha risposto: Andrò e diventerò spirito di menzogna sulla bocca di tutti i suoi profeti. Quegli ha detto: Lo ingannerai senz'altro; ci riuscirai; và e fà così.</verse>
        <verse osisID='1Kgs.22.23'>Ecco, dunque, il Signore ha messo uno spirito di menzogna sulla bocca di tutti questi tuoi profeti; ma il Signore a tuo riguardo preannunzia una sciagura.</verse>
        <verse osisID='1Kgs.22.24'>Allora Sedecìa, figlio di Chenaana, si avvicinò e percosse Michea sulla guancia dicendo: Per quale via lo spirito del Signore è passato quando è uscito da me per parlare a te?.</verse>
        <verse osisID='1Kgs.22.25'>Michea rispose: Ecco, lo vedrai quando passerai di stanza in stanza per nasconderti.</verse>
        <verse osisID='1Kgs.22.26'>Il re di Israele disse: Prendi Michea e conducilo da Amon governatore della città e da Ioas figlio del re.</verse>
        <verse osisID='1Kgs.22.27'>Dirai loro: Il re ordina: Mettetelo in prigione e mantenetelo con il minimo indispensabile di pane e di acqua finché tornerò sano e salvo.</verse>
        <verse osisID='1Kgs.22.28'>Michea disse: Se tornerai in pace, il Signore non ha parlato per mio mezzo.</verse>
        <verse osisID='1Kgs.22.29'>Il re di Israele marciò, insieme con Giòsafat re di Giuda, contro Ramot di Gàlaad.</verse>
        <verse osisID='1Kgs.22.30'>Il re di Israele disse a Giòsafat: Io per combattere mi travestirò: tu resta con i tuoi abiti. Il re di Israele si travestì ed entrò in battaglia.</verse>
        <verse osisID='1Kgs.22.31'>Il re di Aram aveva ordinato ai capi dei suoi carri - erano trentadue -: Non combattete contro nessuno, piccolo o grande, se non contro il re di Israele.</verse>
        <verse osisID='1Kgs.22.32'>Appena videro Giòsafat, i capi dei carri dissero: Certo, questi è il re di Israele. Si volsero contro di lui per investirlo. Giòsafat lanciò un grido</verse>
        <verse osisID='1Kgs.22.33'>e allora i capi dei carri si accorsero che egli non era il re di Israele e si allontanarono da lui.</verse>
        <verse osisID='1Kgs.22.34'>Ma un uomo tese a caso l'arco e colpì il re di Israele fra le maglie dell'armatura e la corazza. Il re disse al suo cocchiere: Gira, portami fuori della mischia, perché sono ferito.</verse>
        <verse osisID='1Kgs.22.35'>La battaglia infuriò per tutto quel giorno; il re se ne stava sul suo carro di fronte agli Aramei. Alla sera morì; il sangue della sua ferita era colato sul fondo del carro.</verse>
        <verse osisID='1Kgs.22.36'>Al tramonto un grido si diffuse per l'accampamento: Ognuno alla sua città e ognuno alla sua tenda!</verse>
        <verse osisID='1Kgs.22.37'>Il re è morto!. Lo portarono in Samaria e là lo seppellirono.</verse>
        <verse osisID='1Kgs.22.38'>Il carro fu lavato nella piscina di Samaria dove si lavavano le prostitute e i cani leccarono il suo sangue, secondo la parola pronunziata dal Signore.</verse>
        <verse osisID='1Kgs.22.39'>Le altre gesta di Acab, tutte le sue azioni, la costruzione della casa d'avorio e delle città da lui erette, sono descritte nel libro delle Cronache dei re di Israele.</verse>
        <verse osisID='1Kgs.22.40'>Acab si addormentò con i suoi padri. Al suo posto divenne re suo figlio Acazia.</verse>
        <verse osisID='1Kgs.22.41'>Giòsafat figlio di Asa divenne re su Giuda l'anno quarto di Acab, re di Israele.</verse>
        <verse osisID='1Kgs.22.42'>Quando divenne re, Giòsafat aveva trentacinque anni; regnò venticinque anni in Gerusalemme. Sua madre si chiamava Azuba figlia di Silchi.</verse>
        <verse osisID='1Kgs.22.43'>Imitò in tutto la condotta di Asa suo padre, senza deviazioni, facendo ciò che è giusto agli occhi del Signore.</verse>
        <verse osisID='1Kgs.22.44'>Ma non scomparvero le alture; il popolo ancora sacrificava e offriva incenso sulle alture.</verse>
        <verse osisID='1Kgs.22.45'>Giòsafat fu in pace con il re di Israele.</verse>
        <verse osisID='1Kgs.22.46'>Le altre gesta di Giòsafat, le prodezze compiute da lui e le sue guerre sono descritte nel libro delle Cronache dei re di Giuda.</verse>
        <verse osisID='1Kgs.22.47'>Egli spazzò via dalla regione il resto dei prostituti sacri, che esistevano al tempo di suo padre Asa.</verse>
        <verse osisID='1Kgs.22.48'>Allora non c'era re in Edom; lo sostituiva un governatore.</verse>
        <verse osisID='1Kgs.22.49'>Giòsafat costruì navi di Tarsis per andare a cercare l'oro in Ofir; ma non ci andò, perché le navi si sfasciarono in Ezion-Gheber.</verse>
        <verse osisID='1Kgs.22.50'>Allora Acazia, figlio di Acab, disse a Giòsafat: I miei servi si uniscano ai tuoi per costituire gli equipaggi delle navi. Ma Giòsafat non accettò.</verse>
        <verse osisID='1Kgs.22.51'>Giòsafat si addormentò con i suoi padri, con i quali fu sepolto nella città di Davide suo antenato e al suo posto divenne re suo figlio Ioram.</verse>
        <verse osisID='1Kgs.22.52'>Acazia, figlio di Acab, divenne re d'Israele in Samaria nell'anno diciassette di Giòsafat, re di Giuda; regnò due anni su Israele.</verse>
        <verse osisID='1Kgs.22.53'>Fece ciò che è male agli occhi del Signore; imitò la condotta di suo padre, quella di sua madre e quella di Geroboamo, figlio di Nebàt, che aveva fatto peccare Israele.</verse>
        <verse osisID='1Kgs.22.54'>Venerò Baal e si prostrò davanti a lui irritando il Signore, Dio di Israele, proprio come aveva fatto suo padre.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='italian1' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='italian1'>
        <title>Italian Version</title>
        <contributor>
		 The Unbound Bible
		 Biola University: Administrative Computing
		 13800 Biola Ave.
		 La Mirada, CA 90639
		 United States of America
		 562-903-4722 
	       </contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>your entry goes here</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>italian1</identifier>
        <source>ftp://unboundftp.biola.edu/pub/italian_utf8.zip</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Amos'>
      <chapter osisID='Amos.1'>
        <verse osisID='Amos.1.1'>Parole di Amos, che era pecoraio di Tekòa, il quale ebbe visioni riguardo a Israele, al tempo di Ozia re della Giudea, e al tempo di Geroboàmo figlio di Ioas, re di Israele, due anni prima del terremoto.</verse>
        <verse osisID='Amos.1.2'>Egli disse: Il Signore ruggisce da Sion e da Gerusalemme fa udir la sua voce; sono desolate le steppe dei pastori, è inaridita la cima del Carmelo.</verse>
        <verse osisID='Amos.1.3'>Così dice il Signore: Per tre misfatti di Damasco e per quattro non revocherò il mio decreto, perché hanno trebbiato con trebbie ferrate Gàlaad.</verse>
        <verse osisID='Amos.1.4'>Alla casa di Cazaèl darò fuoco e divorerà i palazzi di Ben-Hadàd;</verse>
        <verse osisID='Amos.1.5'>spezzerò il catenaccio di Damasco, sterminerò gli abitanti di Biqat-Avèn e chi detiene lo scettro di Bet-Eden e il popolo di Aram andrà schiavo a Kir, dice il Signore.</verse>
        <verse osisID='Amos.1.6'>Così dice il Signore: Per tre misfatti di Gaza e per quattro non revocherò il mio decreto, perché hanno deportato popolazioni intere per consegnarle a Edom;</verse>
        <verse osisID='Amos.1.7'>appiccherò il fuoco alle mura di Gaza e divorerà i suoi palazzi,</verse>
        <verse osisID='Amos.1.8'>estirperò da Asdòd chi siede sul trono e da Ascalòna chi vi tiene lo scettro; rivolgerò la mano contro Ekròn e così perirà il resto dei Filistei, dice il Signore.</verse>
        <verse osisID='Amos.1.9'>Così dice il Signore: Per tre misfatti di Tiro e per quattro non revocherò il mio decreto, perché hanno deportato popolazioni intere a Edom, senza ricordare l'alleanza fraterna;</verse>
        <verse osisID='Amos.1.10'>appiccherò il fuoco alle mura di Tiro e divorerà i suoi palazzi.</verse>
        <verse osisID='Amos.1.11'>Così dice il Signore: Per tre misfatti di Edom e per quattro non revocherò il mio decreto, perché ha inseguito con la spada suo fratello e ha soffocato la pietà verso di lui, perché ha continuato l'ira senza fine e ha conservato lo sdegno per sempre;</verse>
        <verse osisID='Amos.1.12'>appiccherò il fuoco a Teman e divorerà i palazzi di Bozra.</verse>
        <verse osisID='Amos.1.13'>Così dice il Signore: Per tre misfatti degli Ammoniti e per quattro non revocherò il mio decreto, perché hanno sventrato le donne incinte di Gàlaad per allargare il loro confine;</verse>
        <verse osisID='Amos.1.14'>appiccherò il fuoco alle mura di Rabbà e divorerà i suoi palazzi tra il fragore di un giorno di battaglia, fra il turbine di un giorno di tempesta;</verse>
        <verse osisID='Amos.1.15'>il loro re andrà in esilio, egli insieme ai suoi capi, dice il Signore.</verse>
      </chapter>
      <chapter osisID='Amos.2'>
        <verse osisID='Amos.2.1'>Così dice il Signore: Per tre misfatti di Moab e per quattro non revocherò il mio decreto, perché ha bruciato le ossa del re di Edom per ridurle in calce;</verse>
        <verse osisID='Amos.2.2'>appiccherò il fuoco a Moab e divorerà i palazzi di Keriòt e Moab morirà nel tumulto, al grido di guerra, al suono del corno;</verse>
        <verse osisID='Amos.2.3'>farò sparire da lui il giudice e tutti i suoi capi ucciderò insieme con lui, dice il Signore.</verse>
        <verse osisID='Amos.2.4'>Così dice il Signore: Per tre misfatti di Giuda e per quattro non revocherò il mio decreto, perché hanno disprezzato la legge del Signore e non ne hanno osservato i decreti; si son lasciati traviare dai loro idoli che i loro padri avevano seguito;</verse>
        <verse osisID='Amos.2.5'>appiccherò il fuoco a Giuda e divorerà i palazzi di Gerusalemme.</verse>
        <verse osisID='Amos.2.6'>Così dice il Signore: Per tre misfatti d'Israele e per quattro non revocherò il mio decreto, perché hanno venduto il giusto per denaro e il povero per un paio di sandali;</verse>
        <verse osisID='Amos.2.7'>essi che calpestano come la polvere della terra la testa dei poveri e fanno deviare il cammino dei miseri; e padre e figlio vanno dalla stessa ragazza, profanando così il mio santo nome.</verse>
        <verse osisID='Amos.2.8'>Su vesti prese come pegno si stendono presso ogni altare e bevono il vino confiscato come ammenda nella casa del loro Dio.</verse>
        <verse osisID='Amos.2.9'>Eppure io ho sterminato davanti a loro l'Amorreo, la cui statura era come quella dei cedri, e la forza come quella della quercia; ho strappato i suoi frutti in alto e le sue radici di sotto.</verse>
        <verse osisID='Amos.2.10'>Io vi ho fatti uscire dal paese di Egitto e vi ho condotti per quarant'anni nel deserto, per darvi in possesso il paese dell'Amorreo.</verse>
        <verse osisID='Amos.2.11'>Ho fatto sorgere profeti tra i vostri figli e nazirei fra i vostri giovani. Non è forse così, o Israeliti?. Oracolo del Signore.</verse>
        <verse osisID='Amos.2.12'>Ma voi avete fatto bere vino ai nazirei e ai profeti avete ordinato: Non profetate!</verse>
        <verse osisID='Amos.2.13'>Ebbene, io vi affonderò nella terra come affonda un carro quando è tutto carico di paglia.</verse>
        <verse osisID='Amos.2.14'>Allora nemmeno l'uomo agile potrà più fuggire, nè l'uomo forte usare la sua forza; il prode non potrà salvare la sua vita</verse>
        <verse osisID='Amos.2.15'>né l'arciere resisterà; non scamperà il corridore, nè si salverà il cavaliere. Il più coraggioso fra i prodi fuggirà nudo in quel giorno!. Oracolo del Signore.</verse>
      </chapter>
      <chapter osisID='Amos.3'>
        <verse osisID='Amos.3.1'>Ascoltate questa parola che il Signore ha detto riguardo a voi, Israeliti, e riguardo a tutta la stirpe che ho fatto uscire dall'Egitto:</verse>
        <verse osisID='Amos.3.2'>Soltanto voi ho eletto tra tutte le stirpi della terra; perciò io vi farò scontare tutte le vostre iniquità.</verse>
        <verse osisID='Amos.3.3'>Camminano forse due uomini insieme senza essersi messi d'accordo?</verse>
        <verse osisID='Amos.3.4'>Ruggisce forse il leone nella foresta, se non ha qualche preda? Il leoncello manda un grido dalla sua tana se non ha preso nulla?</verse>
        <verse osisID='Amos.3.5'>Cade forse l'uccello a terra, se non gli è stata tesa un'insidia? Scatta forse la tagliola dal suolo, se non ha preso qualche cosa?</verse>
        <verse osisID='Amos.3.6'>Risuona forse la tromba nella città, senza che il popolo si metta in allarme? Avviene forse nella città una sventura, che non sia causata dal Signore?</verse>
        <verse osisID='Amos.3.7'>In verità, il Signore non fa cosa alcuna senza aver rivelato il suo consiglio ai suoi servitori, i profeti.</verse>
        <verse osisID='Amos.3.8'>Ruggisce il leone: chi mai non trema? Il Signore Dio ha parlato: chi può non profetare?</verse>
        <verse osisID='Amos.3.9'>Fatelo udire nei palazzi di Asdòd e nei palazzi del paese d'Egitto e dite: Adunatevi sui monti di Samaria e osservate quanti disordini sono in essa, e quali violenze sono nel suo seno.</verse>
        <verse osisID='Amos.3.10'>Non sanno agire con rettitudine, dice il Signore, violenza e rapina accumulano nei loro palazzi.</verse>
        <verse osisID='Amos.3.11'>Perciò così dice il Signore Dio: Il nemico circonderà il paese, sarà abbattuta la tua potenza e i tuoi palazzi saranno saccheggiati.</verse>
        <verse osisID='Amos.3.12'>Così dice il Signore: Come il pastore strappa dalla bocca del leone due zampe o il lobo d'un orecchio, così scamperanno gli Israeliti che abitano a Samaria su un cantuccio di divano o su una coperta da letto.</verse>
        <verse osisID='Amos.3.13'>Ascoltate e attestatelo nella casa di Giacobbe, dice il Signore Dio, Dio degli eserciti:</verse>
        <verse osisID='Amos.3.14'>Quando farò giustizia dei misfatti d'Israele, io infierirò contro gli altari di Betel; saranno spezzati i corni dell'altare e cadranno a terra.</verse>
        <verse osisID='Amos.3.15'>Demolirò la casa d'inverno insieme con al sua casa d'estate e andranno in rovina le case d'avorio e scompariranno i grandi palazzi. Oracolo del Signore.</verse>
      </chapter>
      <chapter osisID='Amos.4'>
        <verse osisID='Amos.4.1'>Ascoltate queste parole, o vacche di Basàn, che siete sul monte di Samaria, che opprimete i deboli, schiacciate i poveri e dite ai vostri mariti: Porta qua, beviamo!</verse>
        <verse osisID='Amos.4.2'>Il Signore Dio ha giurato per la sua santità: Ecco, verranno per voi giorni, in cui sarete prese con ami e le rimanenti di voi con arpioni da pesca.</verse>
        <verse osisID='Amos.4.3'>Uscirete per le brecce, una dopo l'altra e sarete cacciate oltre l'Ermon, oracolo del Signore.</verse>
        <verse osisID='Amos.4.4'>Andate pure a Betel e peccate! A Gàlgala e peccate ancora di più! Offrite ogni mattina i vostri sacrifici e ogni tre giorni le vostre decime.</verse>
        <verse osisID='Amos.4.5'>Offrite anche sacrifici di grazie con lievito e proclamate ad alta voce le offerte spontanee perché così vi piace di fare, o Israeliti, dice il Signore.</verse>
        <verse osisID='Amos.4.6'>Eppure, vi ho lasciato a denti asciutti in tutte le vostre città e con mancanza di pane in tutti i vostri villaggi: e non siete ritornati a me, dice il Signore.</verse>
        <verse osisID='Amos.4.7'>Vi ho pure rifiutato la pioggia tre mesi prima della mietitura; facevo piovere sopra una città e non sopra l'altra; un campo era bagnato di pioggia, mentre l'altro, su cui non pioveva, seccava;</verse>
        <verse osisID='Amos.4.8'>due, tre città si muovevano titubanti verso un'altra città per bervi acqua, senza potersi dissetare: e non siete ritornati a me, dice il Signore.</verse>
        <verse osisID='Amos.4.9'>Vi ho colpiti con ruggine e carbonchio, vi ho inaridito i giardini e le vigne; i fichi, gli oliveti li ha divorati la cavalletta: e non siete ritornati a me, dice il Signore.</verse>
        <verse osisID='Amos.4.10'>Ho mandato contro di voi la peste, come un tempo contro l'Egitto; ho ucciso di spada i vostri giovani, mentre i vostri cavalli diventavano preda; ho fatto salire il fetore dei vostri campi fino alle vostre narici: e non siete ritornati a me, dice il Signore.</verse>
        <verse osisID='Amos.4.11'>Vi ho travolti come Dio aveva travolto Sòdoma e Gomorra; eravate come un tizzone strappato da un incendio: e non siete ritornati a me dice il Signore.</verse>
        <verse osisID='Amos.4.12'>Perciò ti tratterò così, Israele! Poiché questo devo fare di te, prepàrati all'incontro con il tuo Dio, o Israele!</verse>
        <verse osisID='Amos.4.13'>Ecco colui che forma i monti e crea i venti, che manifesta all'uomo qual è il suo pensiero, che fa l'alba e le tenebre e cammina sulle alture della terra, Signore, Dio degli eserciti è il suo nome.</verse>
      </chapter>
      <chapter osisID='Amos.5'>
        <verse osisID='Amos.5.1'>Ascoltate queste parole, questo lamento che io pronunzio su di voi, o casa di Israele!</verse>
        <verse osisID='Amos.5.2'>E' caduta, non si alzerà più, la vergine d'Israele; è stesa al suolo, nessuno la fa rialzare.</verse>
        <verse osisID='Amos.5.3'>Poiché così dice il Signore Dio: La città che usciva con mille uomini resterà con cento e la città di cento resterà con dieci, nella casa d'Israele.</verse>
        <verse osisID='Amos.5.4'>Poiché così dice il Signore alla casa d'Israele: Cercate me e vivrete!</verse>
        <verse osisID='Amos.5.5'>Non rivolgetevi a Betel, non andate a Gàlgala, non passate a Bersabea, perché Gàlgala andrà tutta in esilio e Betel sarà ridotta al nulla.</verse>
        <verse osisID='Amos.5.6'>Cercate il Signore e vivrete, perché egli non irrompa come fuoco sulla casa di Giuseppe e la consumi e nessuno spenga Betel!</verse>
        <verse osisID='Amos.5.7'>Essi trasformano il diritto in veleno e gettano a terra la giustizia.</verse>
        <verse osisID='Amos.5.8'>Colui che ha fatto le Pleiadi e Orione, cambia il buio in chiarore del mattino e stende sul giorno l'oscurità della notte; colui che comanda alle acque del mare e le spande sulla terra, Signore è il suo nome.</verse>
        <verse osisID='Amos.5.9'>Egli fa cadere la rovina sulle fortezze e fa giungere la devastazione sulle cittadelle.</verse>
        <verse osisID='Amos.5.10'>Essi odiano chi ammonisce alla porta e hanno in abominio chi parla secondo verità.</verse>
        <verse osisID='Amos.5.11'>Poiché voi schiacciate l'indigente e gli estorcete una parte del grano, voi che avete costruito case in pietra squadrata, non le abiterete; vigne deliziose avete piantato, ma non ne berrete il vino,</verse>
        <verse osisID='Amos.5.12'>perché so che numerosi sono i vostri misfatti, enormi i vostri peccati. Essi sono oppressori del giusto, incettatori di ricompense e respingono i poveri nel tribunale.</verse>
        <verse osisID='Amos.5.13'>Perciò il prudente in questo tempo tacerà, perché sarà un tempo di sventura.</verse>
        <verse osisID='Amos.5.14'>Cercate il bene e non il male, se volete vivere, e così il Signore, Dio degli eserciti, sia con voi, come voi dite.</verse>
        <verse osisID='Amos.5.15'>Odiate il male e amate il bene e ristabilite nei tribunali il diritto; forse il Signore, Dio degli eserciti, avrà pietà del resto di Giuseppe.</verse>
        <verse osisID='Amos.5.16'>Perciò così dice il Signore, Dio degli eserciti, il Signore: In tutte le piazze vi sarà lamento, in tutte le strade si dirà: Ah! ah! Si chiamerà l'agricoltore a fare il lutto e a fare il lamento quelli che conoscono la nenia.</verse>
        <verse osisID='Amos.5.17'>In tutte le vigne vi sarà lamento, perché io passerò in mezzo a te, dice il Signore.</verse>
        <verse osisID='Amos.5.18'>Guai a coloro che attendono il giorno del Signore! Che sarà per voi il giorno del Signore? Sarà tenebre e non luce.</verse>
        <verse osisID='Amos.5.19'>Come quando uno fugge davanti al leone e s'imbatte in un orso; entra in casa, appoggia la mano sul muro e un serpente lo morde.</verse>
        <verse osisID='Amos.5.20'>Non sarà forse tenebra e non luce il giorno del Signore, e oscurità senza splendore alcuno?</verse>
        <verse osisID='Amos.5.21'>Io detesto, respingo le vostre feste e non gradisco le vostre riunioni;</verse>
        <verse osisID='Amos.5.22'>anche se voi mi offrite olocausti, io non gradisco i vostri doni e le vittime grasse come pacificazione io non le guardo.</verse>
        <verse osisID='Amos.5.23'>Lontano da me il frastuono dei tuoi canti: il suono delle tue arpe non posso sentirlo!</verse>
        <verse osisID='Amos.5.24'>Piuttosto scorra come acqua il diritto e la giustizia come un torrente perenne.</verse>
        <verse osisID='Amos.5.25'>Mi avete forse offerto vittime e oblazioni nel deserto per quarant'anni, o Israeliti?</verse>
        <verse osisID='Amos.5.26'>Voi avete innalzato Siccùt vostro re e Chiiòn vostro idolo, la stella dei vostri dei che vi siete fatti.</verse>
        <verse osisID='Amos.5.27'>Ora, io vi manderò in esilio al di là di Damasco, dice il Signore, il cui nome è Dio degli eserciti.</verse>
      </chapter>
      <chapter osisID='Amos.6'>
        <verse osisID='Amos.6.1'>Guai agli spensierati di Sion e a quelli che si considerano sicuri sulla montagna di Samaria! Questi notabili della prima tra le nazioni, ai quali si recano gli Israeliti!</verse>
        <verse osisID='Amos.6.2'>Passate a Calnè e guardate, andate di lì ad Amat la grande e scendete a Gat dei Filistei: siete voi forse migliori di quei regni o è più grande il vostro territorio del loro?</verse>
        <verse osisID='Amos.6.3'>Voi credete di ritardare il giorno fatale e affrettate il sopravvento della violenza.</verse>
        <verse osisID='Amos.6.4'>Essi su letti d'avorio e sdraiati sui loro divani mangiano gli agnelli del gregge e i vitelli cresciuti nella stalla.</verse>
        <verse osisID='Amos.6.5'>Canterellano al suono dell'arpa, si pareggiano a David negli strumenti musicali;</verse>
        <verse osisID='Amos.6.6'>bevono il vino in larghe coppe e si ungono con gli unguenti più raffinati, ma della rovina di Giuseppe non si preoccupano.</verse>
        <verse osisID='Amos.6.7'>Perciò andranno in esilio in testa ai deportati e cesserà l'orgia dei buontemponi.</verse>
        <verse osisID='Amos.6.8'>Ha giurato il Signore Dio, per se stesso! Oracolo del Signore, Dio degli eserciti. Detesto l'orgoglio di Giacobbe, odio i suoi palazzi, consegnerò la città e quanto contiene.</verse>
        <verse osisID='Amos.6.9'>Se sopravviveranno in una sola casa dieci uomini, anch'essi moriranno.</verse>
        <verse osisID='Amos.6.10'>Lo prenderà il suo parente e chi prepara il rogo, portando via le ossa dalla casa, egli dirà a chi è in fondo alla casa: Ce n'è ancora con te?. L'altro risponderà: No. Quegli dirà: Zitto!: non si deve menzionare il nome del Signore.</verse>
        <verse osisID='Amos.6.11'>Poiché ecco: il Signore comanda di fare a pezzi la casa grande e quella piccola di ridurla in frantumi.</verse>
        <verse osisID='Amos.6.12'>Corrono forse i cavalli sulle rocce e si ara il mare con i buoi? Poiché voi cambiate il diritto in veleno e il frutto della giustizia in assenzio.</verse>
        <verse osisID='Amos.6.13'>Voi vi compiacete di Lo-debàr dicendo: Non è per il nostro valore che abbiam preso Karnàim?.</verse>
        <verse osisID='Amos.6.14'>Ora ecco, io susciterò contro di voi, gente d'Israele, - oracolo del Signore, Dio degli eserciti - un popolo che vi opprimerà dall'ingresso di Amat fino al torrente dell'Araba.</verse>
      </chapter>
      <chapter osisID='Amos.7'>
        <verse osisID='Amos.7.1'>Ecco ciò che mi fece vedere il Signore Dio: egli formava uno sciame di cavallette quando cominciava a germogliare la seconda erba, quella che spunta dopo la falciatura del re.</verse>
        <verse osisID='Amos.7.2'>Quando quelle stavano per finire di divorare l'erba della regione, io dissi: Signore Dio, perdona, come potrà resistere Giacobbe? E' tanto piccolo.</verse>
        <verse osisID='Amos.7.3'>Il Signore si impietosì: Questo non avverrà, disse il Signore.</verse>
        <verse osisID='Amos.7.4'>Ecco ciò che mi fece vedere il Signore Dio: il Signore Dio chiamava per il castigo il fuoco che consumava il grande abisso e divorava la campagna.</verse>
        <verse osisID='Amos.7.5'>Io dissi: Signore Dio, desisti! Come potrà resistere Giacobbe? E' tanto piccolo.</verse>
        <verse osisID='Amos.7.6'>Il Signore se ne pentì: Neanche questo avverrà, disse il Signore.</verse>
        <verse osisID='Amos.7.7'>Ecco ciò che mi fece vedere il Signore Dio: il Signore stava sopra un muro tirato a piombo e con un piombino in mano.</verse>
        <verse osisID='Amos.7.8'>Il Signore mi disse: Che cosa vedi, Amos?. Io risposi: Un piombino. Il Signore mi disse: Io pongo un piombino in mezzo al mio popolo, Israele; non gli perdonerò più.</verse>
        <verse osisID='Amos.7.9'>Saranno demolite le alture d'Isacco e i santuari d'Israele saranno ridotti in rovine, quando io mi leverò con la spada contro la casa di Geroboàmo.</verse>
        <verse osisID='Amos.7.10'>Amasia, sacerdote di Betel, mandò a dire a Geroboàmo re di Israele: Amos congiura contro di te in mezzo alla casa di Israele; il paese non può sopportare le sue parole,</verse>
        <verse osisID='Amos.7.11'>poiché così dice Amos: Di spada morirà Geroboàmo e Israele sarà condotto in esilio lontano dal suo paese.</verse>
        <verse osisID='Amos.7.12'>Amasia disse ad Amos: Vattene, veggente, ritirati verso il paese di Giuda; là mangerai il tuo pane e là potrai profetizzare,</verse>
        <verse osisID='Amos.7.13'>ma a Betel non profetizzare più, perché questo è il santuario del re ed è il tempio del regno.</verse>
        <verse osisID='Amos.7.14'>Amos rispose ad Amasia: ero un pastore e raccoglitore di sicomori;</verse>
        <verse osisID='Amos.7.15'>Il Signore mi prese di dietro al bestiame e il Signore mi disse: Và, profetizza al mio popolo Israele.</verse>
        <verse osisID='Amos.7.16'>Ora ascolta la parola del Signore: Tu dici: Non profetizzare contro Israele, né predicare contro la casa di Isacco.</verse>
        <verse osisID='Amos.7.17'>Ebbene, dice il Signore: Tua moglie si prostituirà nella città, i tuoi figli e le tue figlie cadranno di spada, la tua terra sarà spartita con la corda, tu morirai in terra immonda e Israele sarà deportato in esilio lontano dalla sua terra.</verse>
      </chapter>
      <chapter osisID='Amos.8'>
        <verse osisID='Amos.8.1'>Ecco ciò che mi fece vedere il Signore Dio: era un canestro di frutta matura.</verse>
        <verse osisID='Amos.8.2'>Egli domandò: Che vedi Amos?. Io risposi: Un canestro di frutta matura. Il Signore mi disse: E' maturata la fine per il mio popolo, Israele; non gli perdonerò più.</verse>
        <verse osisID='Amos.8.3'>In quel giorno urleranno le cantanti del tempio, oracolo del Signore Dio. Numerosi i cadaveri, gettati dovunque. Silenzio!</verse>
        <verse osisID='Amos.8.4'>Ascoltate questo, voi che calpestate il povero e sterminate gli umili del paese,</verse>
        <verse osisID='Amos.8.5'>voi che dite: Quando sarà passato il novilunio e si potrà vendere il grano? E il sabato, perché si possa smerciare il frumento, diminuendo le misure e aumentando il siclo e usando bilance false,</verse>
        <verse osisID='Amos.8.6'>per comprare con denaro gli indigenti e il povero per un paio di sandali? Venderemo anche lo scarto del grano.</verse>
        <verse osisID='Amos.8.7'>Il Signore lo giura per il vanto di Giacobbe: certo non dimenticherò mai le loro opere.</verse>
        <verse osisID='Amos.8.8'>Non forse per questo trema la terra, sono in lutto tutti i suoi abitanti, si solleva tutta come il Nilo, si agita e si riabbassa come il fiume d'Egitto?</verse>
        <verse osisID='Amos.8.9'>In quel giorno - oracolo del Signore Dio - farò tramontare il sole a mezzodì e oscurerò la terra in pieno giorno!</verse>
        <verse osisID='Amos.8.10'>Cambierò le vostre feste in lutto e tutti i vostri canti in lamento: farò vestire ad ogni fianco il sacco, renderò calva ogni testa: ne farò come un lutto per un figlio unico e la sua fine sarà come un giorno d'amarezza.</verse>
        <verse osisID='Amos.8.11'>Ecco, verranno giorni, - dice il Signore Dio - in cui manderò la fame nel paese, non fame di pane, né sete di acqua, ma d'ascoltare la parola del Signore.</verse>
        <verse osisID='Amos.8.12'>Allora andranno errando da un mare all'altro e vagheranno da settentrione a oriente, per cercare la parola del Signore, ma non la troveranno.</verse>
        <verse osisID='Amos.8.13'>In quel giorno appassiranno le belle fanciulle e i giovani per la sete.</verse>
        <verse osisID='Amos.8.14'>Quelli che giurano per il peccato di Samaria e dicono: Per la vita del tuo dio, Dan! oppure: Per la vita del tuo diletto, Bersabea!, cadranno senza più rialzarsi!</verse>
      </chapter>
      <chapter osisID='Amos.9'>
        <verse osisID='Amos.9.1'>Vidi il Signore che stava presso l'altare e mi diceva: Percuoti il capitello e siano scossi gli architravi, spezza la testa di tutti e io ucciderò il resto con la spada; nessuno di essi riuscirà a fuggire, nessuno di essi scamperà.</verse>
        <verse osisID='Amos.9.2'>Anche se penetrano negli inferi, di là li strapperà la mia mano; se salgono al cielo, di là li tirerò giù;</verse>
        <verse osisID='Amos.9.3'>se si nascondono in vetta al Carmelo, di là li scoverò e li prenderò; se si occultano al mio sguardo in fondo al mare, là comanderò al serpente di morderli;</verse>
        <verse osisID='Amos.9.4'>se vanno in schiavitù davanti ai loro nemici, là comanderò alla spada di ucciderli. Io volgerò gli occhi su di loro per il male e non per il bene.</verse>
        <verse osisID='Amos.9.5'>Il Signore, Dio degli eserciti, colpisce la terra ed essa si fonde e tutti i suoi abitanti prendono il lutto; essa si solleva tutta come il Nilo e si abbassa come il fiume d'Egitto.</verse>
        <verse osisID='Amos.9.6'>Egli costruisce nel cielo il suo soglio e fonda la sua volta sulla terra; egli chiama le acque del mare e le riversa sulla terra; Signore è il suo nome.</verse>
        <verse osisID='Amos.9.7'>Non siete voi per me come gli Etiopi, Israeliti? Parola del Signore. Non io ho fatto uscire Israele dal paese d'Egitto, i Filistei da Caftòr e gli Aramei da Kir?</verse>
        <verse osisID='Amos.9.8'>Ecco, lo sguardo del Signore Dio è rivolto contro il regno peccatore: io lo sterminerò dalla terra, ma non sterminerò del tutto la casa di Giacobbe, oracolo del Signore.</verse>
        <verse osisID='Amos.9.9'>Ecco infatti, io darò ordini e scuoterò, fra tutti i popoli, la casa d'Israele come si scuote il setaccio e non cade un sassolino per terra.</verse>
        <verse osisID='Amos.9.10'>Di spada periranno tutti i peccatori del mio popolo, essi che dicevano: Non si avvicinerà, non giungerà fino a noi la sventura.</verse>
        <verse osisID='Amos.9.11'>In quel giorno rialzerò la capanna di Davide, che è caduta; ne riparerò le brecce, ne rialzerò le rovine, la ricostruirò come ai tempi antichi,</verse>
        <verse osisID='Amos.9.12'>perché conquistino il resto di Edom e tutte le nazioni sulle quali è stato invocato il mio nome, dice il Signore, che farà tutto questo.</verse>
        <verse osisID='Amos.9.13'>Ecco, verranno giorni, - dice il Signore - in cui chi ara s'incontrerà con chi miete e chi pigia l'uva con chi getta il seme; dai monti stillerà il vino nuovo e colerà giù per le colline.</verse>
        <verse osisID='Amos.9.14'>Farò tornare gli esuli del mio popolo Israele, e ricostruiranno le città devastate e vi abiteranno; pianteranno vigne e ne berranno il vino; coltiveranno giardini e ne mangeranno il frutto.</verse>
        <verse osisID='Amos.9.15'>Li pianterò nella loro terra e non saranno mai divelti da quel suolo che io ho concesso loro, dice il Signore tuo Dio.</verse>
      </chapter>
    </div></osisText>
</osis>
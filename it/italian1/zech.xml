<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='italian1' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='italian1'>
        <title>Italian Version</title>
        <contributor>
		 The Unbound Bible
		 Biola University: Administrative Computing
		 13800 Biola Ave.
		 La Mirada, CA 90639
		 United States of America
		 562-903-4722 
	       </contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>your entry goes here</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>italian1</identifier>
        <source>ftp://unboundftp.biola.edu/pub/italian_utf8.zip</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Zech'>
      <chapter osisID='Zech.1'>
        <verse osisID='Zech.1.1'>Nell'ottavo mese dell'anno secondo del regno di Dario, fu rivolta questa parola del Signore al profeta Zaccaria figlio di Barachia, figlio di Iddò:</verse>
        <verse osisID='Zech.1.2'>Il Signore si è molto sdegnato contro i vostri padri.</verse>
        <verse osisID='Zech.1.3'>Tu dunque riferirai loro: Così parla il Signore degli eserciti: Convertitevi a me - oracolo del Signore degli eserciti - e io mi rivolgerò a voi, dice il Signore degli eserciti.</verse>
        <verse osisID='Zech.1.4'>Non siate come i vostri padri, ai quali i profeti di un tempo andavan gridando: Dice il Signore degli eserciti: Tornate indietro dal vostro cammino perverso e dalle vostre opere malvagie. Ma essi non vollero ascoltare e non mi prestarono attenzione, dice il Signore.</verse>
        <verse osisID='Zech.1.5'>Dove sono i vostri padri? I profeti forse vivranno sempre?</verse>
        <verse osisID='Zech.1.6'>Le parole e i decreti che io avevo comunicato ai miei servi, i profeti, non si sono forse adempiuti sui padri vostri? Essi si sono convertiti e hanno detto: Quanto il Signore degli eserciti ci aveva minacciato a causa dei nostri traviamenti e delle nostre colpe, l'ha eseguito sopra di noi.</verse>
        <verse osisID='Zech.1.7'>Il ventiquattro dell'undecimo mese, cioè il mese di Sebàt, l'anno secondo di Dario, questa parola del Signore si manifestò al profeta Zaccaria, figlio di Iddò.</verse>
        <verse osisID='Zech.1.8'>Io ebbi una visione di notte. Un uomo, in groppa a un cavallo rosso, stava fra i mirti in una valle profonda; dietro a lui stavano altri cavalli rossi, sauri e bianchi.</verse>
        <verse osisID='Zech.1.9'>Io domandai: Mio signore, che significano queste cose?. L'angelo che parlava con me mi rispose: Io t'indicherò ciò che esse significano.</verse>
        <verse osisID='Zech.1.10'>Allora l'uomo che stava fra i mirti prese a dire: Essi sono coloro che il Signore ha inviati a percorrere la terra.</verse>
        <verse osisID='Zech.1.11'>Si rivolsero infatti all'angelo del Signore che stava fra i mirti e gli dissero: Abbiamo percorso la terra: è tutta tranquilla.</verse>
        <verse osisID='Zech.1.12'>Allora l'angelo del Signore disse: Signore degli eserciti, fino a quando rifiuterai di aver pietà di Gerusalemme e delle città di Giuda, contro le quali sei sdegnato? Sono ormai settant'anni!.</verse>
        <verse osisID='Zech.1.13'>E all'angelo che parlava con me il Signore rivolse parole buone, piene di conforto.</verse>
        <verse osisID='Zech.1.14'>Poi l'angelo che parlava con me mi disse: Fà sapere questo: Così dice il Signore degli eserciti: Io sono ingelosito per Gerusalemme e per Sion di gelosia grande;</verse>
        <verse osisID='Zech.1.15'>ma ardo di sdegno contro le nazioni superbe, poiché mentre io ero un poco sdegnato, esse cooperarono al disastro.</verse>
        <verse osisID='Zech.1.16'>Perciò dice il Signore: Io di nuovo mi volgo con compassione a Gerusalemme: la mia casa vi sarà riedificata - parola del Signore degli eserciti - e la corda del muratore sarà tesa di nuovo sopra Gerusalemme.</verse>
        <verse osisID='Zech.1.17'>Fà sapere anche questo: Così dice il Signore degli eserciti: Le mie città avranno sovrabbondanza di beni, il Signore avrà ancora compassione di Sion ed eleggerà di nuovo Gerusalemme.</verse>
      </chapter>
      <chapter osisID='Zech.2'>
        <verse osisID='Zech.2.1'>Poi alzai gli occhi ed ecco, vidi quattro corna.</verse>
        <verse osisID='Zech.2.2'>Domandai all'angelo che parlava con me: Che cosa sono queste?. Ed egli: Sono le corna che hanno disperso Giuda, Israele e Gerusalemme.</verse>
        <verse osisID='Zech.2.3'>Poi il Signore mi fece vedere quattro operai.</verse>
        <verse osisID='Zech.2.4'>Domandai: Che cosa vengono a fare costoro?. Mi rispose: Le corna hanno disperso Giuda a tal segno che nessuno osa più alzare la testa e costoro vengono a demolire e abbattere le corna delle nazioni che cozzano contro il paese di Giuda per disperderlo.</verse>
        <verse osisID='Zech.2.5'>Alzai gli occhi ed ecco un uomo con una corda in mano per misurare.</verse>
        <verse osisID='Zech.2.6'>Gli domandai: Dove vai?. Ed egli: Vado a misurare Gerusalemme per vedere qual è la sua larghezza e qual è la sua lunghezza.</verse>
        <verse osisID='Zech.2.7'>Allora l'angelo che parlava con me uscì e incontrò un altro angelo</verse>
        <verse osisID='Zech.2.8'>che gli disse: Corri, và a parlare a quel giovane e digli: Gerusalemme sarà priva di mura, per la moltitudine di uomini e di animali che dovrà accogliere.</verse>
        <verse osisID='Zech.2.9'>Io stesso - parola del Signore - le farò da muro di fuoco all'intorno e sarò una gloria in mezzo ad essa.</verse>
        <verse osisID='Zech.2.10'>Su, su, fuggite dal paese del settentrione - parola del Signore - voi che ho dispersi ai quattro venti del cielo - parola del Signore.</verse>
        <verse osisID='Zech.2.11'>A Sion mettiti in salvo, tu che abiti ancora con la figlia di Babilonia!</verse>
        <verse osisID='Zech.2.12'>Dice il Signore degli eserciti alle nazioni che vi hanno spogliato:</verse>
        <verse osisID='Zech.2.13'>Ecco, io stendo la mano sopra di esse e diverranno preda dei loro schiavi e voi saprete che il Signore degli eserciti mi ha inviato.</verse>
        <verse osisID='Zech.2.14'>Gioisci, esulta, figlia di Sion, perché, ecco, io vengo ad abitare in mezzo a te - oracolo del Signore -.</verse>
        <verse osisID='Zech.2.15'>Nazioni numerose aderiranno in quel giorno al Signore e diverranno suo popolo ed egli dimorerà in mezzo a te e tu saprai che il Signore degli eserciti mi ha inviato a te.</verse>
        <verse osisID='Zech.2.16'>Il Signore si terrà Giuda come eredità nella terra santa, Gerusalemme sarà di nuovo prescelta.</verse>
        <verse osisID='Zech.2.17'>Taccia ogni mortale davanti al Signore, poiché egli si è destato dalla sua santa dimora.</verse>
      </chapter>
      <chapter osisID='Zech.3'>
        <verse osisID='Zech.3.1'>Poi mi fece vedere il sommo sacerdote Giosuè, ritto davanti all'angelo del Signore, e satana era alla sua destra per accusarlo.</verse>
        <verse osisID='Zech.3.2'>L'angelo del Signore disse a satana: Ti rimprovera il Signore, o satana! Ti rimprovera il Signore che si è eletto Gerusalemme! Non è forse costui un tizzone s costui un tizzone sottratto al fuoco?.</verse>
        <verse osisID='Zech.3.3'>Giosuè infatti era rivestito di vesti immonde e stava in piedi davanti all'angelo,</verse>
        <verse osisID='Zech.3.4'>il quale prese a dire a coloro che gli stavano intorno: Toglietegli quelle vesti immonde. Poi disse a Giosuè: Ecco, io ti tolgo di dosso il peccato; fatti rivestire di abiti da festa.</verse>
        <verse osisID='Zech.3.5'>Poi soggiunse: Mettetegli sul capo un diadema mondo. E gli misero un diadema mondo sul capo, lo rivestirono di candide vesti alla presenza dell'angelo del Signore.</verse>
        <verse osisID='Zech.3.6'>Poi l'angelo del Signore dichiarò a Giosuè:</verse>
        <verse osisID='Zech.3.7'>Dice il Signore degli eserciti: Se camminerai nelle mie vie e osserverai le mie leggi, tu avrai il governo della mia casa, sarai il custode dei miei atri e ti darò accesso fra questi che stanno qui.</verse>
        <verse osisID='Zech.3.8'>Ascolta dunque, Giosuè sommo sacerdote, tu e i tuoi compagni che siedono davanti a te, poiché essi servono da presagio: ecco, io manderò il mio servo Germoglio.</verse>
        <verse osisID='Zech.3.9'>Ecco la pietra che io pongo davanti a Giosuè: sette occhi sono su quest'unica pietra; io stesso inciderò la sua iscrizione - oracolo del Signore degli eserciti - e rimuoverò in un sol giorno l'iniquità da questo paese.</verse>
        <verse osisID='Zech.3.10'>In quel giorno - oracolo del Signore degli eserciti - ogni uomo inviterà il suo vicino sotto la sua vite e sotto il suo fico.</verse>
      </chapter>
      <chapter osisID='Zech.4'>
        <verse osisID='Zech.4.1'>L'angelo che mi parlava venne a destarmi, come si desta uno dal sonno,</verse>
        <verse osisID='Zech.4.2'>e mi disse: Che cosa vedi?. Risposi: Vedo un candelabro tutto d'oro; in cima ha un recipiente con sette lucerne e sette beccucci per le lucerne.</verse>
        <verse osisID='Zech.4.3'>Due olivi gli stanno vicino, uno a destra e uno a sinistra.</verse>
        <verse osisID='Zech.4.4'>Allora domandai all'angelo che mi parlava: Che cosa significano, signor mio, queste cose?.</verse>
        <verse osisID='Zech.4.5'>Egli mi rispose: Non comprendi dunque il loro significato?. E io: No, signor mio.</verse>
        <verse osisID='Zech.4.6'>Egli mi rispose: Questa è la parola del Signore a Zorobabele: Non con la potenza né con la forza, ma con il mio spirito, dice il Signore degli eserciti!</verse>
        <verse osisID='Zech.4.7'>Chi sei tu, o grande monte? Davanti a Zorobabele diventa pianura! Egli estrarrà la pietra, quella del vertice, fra le acclamazioni: Quanto è bella!.</verse>
        <verse osisID='Zech.4.8'>Mi fu rivolta questa parola del Signore:</verse>
        <verse osisID='Zech.4.9'>Le mani di Zorobabele hanno fondato questa casa: le sue mani la compiranno e voi saprete che il Signore degli eserciti mi ha inviato a voi.</verse>
        <verse osisID='Zech.4.10'>Chi oserà disprezzare il giorno di così modesti inizi? Si gioirà vedendo il filo a piombo in mano a Zorobabele. Le sette lucerne rappresentano gli occhi del Signore che scrutano tutta la terra.</verse>
        <verse osisID='Zech.4.11'>Quindi gli domandai: Che significano quei due olivi a destra e a sinistra del candelabro?</verse>
        <verse osisID='Zech.4.12'>E quelle due ciocche d'olivo che stillano oro dentro i due canaletti d'oro?.</verse>
        <verse osisID='Zech.4.13'>Mi rispose: Non comprendi dunque il significato di queste cose?. E io: No, signor mio.</verse>
        <verse osisID='Zech.4.14'>Questi, soggiunse, sono i due consacrati che assistono il dominatore di tutta la terra.</verse>
      </chapter>
      <chapter osisID='Zech.5'>
        <verse osisID='Zech.5.1'>Poi alzai gli occhi e vidi un rotolo che volava.</verse>
        <verse osisID='Zech.5.2'>L'angelo mi domandò: Che cosa vedi?. E io: Vedo un rotolo che vola: è lungo venti cubiti e largo dieci.</verse>
        <verse osisID='Zech.5.3'>Egli soggiunse: Questa è la maledizione che si diffonde su tutta la terra: ogni ladro sarà scacciato via di qui come quel rotolo; ogni spergiuro sarà scacciato via di qui come quel rotolo.</verse>
        <verse osisID='Zech.5.4'>Io scatenerò la maledizione, dice il Signore degli eserciti, in modo che essa penetri nella casa del ladro e nella casa dello spergiuro riguardo al mio nome; rimarrà in quella casa e la consumerà insieme con le sue travi e le sue pietre.</verse>
        <verse osisID='Zech.5.5'>Poi l'angelo che parlava con me si avvicinò e mi disse: Alza gli occhi e osserva ciò che appare.</verse>
        <verse osisID='Zech.5.6'>E io: Che cosa è quella?. Mi rispose: E' un'efa che avanza. Poi soggiunse: Questa è la loro corruzione in tutta la terra.</verse>
        <verse osisID='Zech.5.7'>Fu quindi alzato un coperchio di piombo; ecco dentro all'efa vi era una donna.</verse>
        <verse osisID='Zech.5.8'>Disse: Questa è l'empietà!. Poi la ricacciò dentro l'efa e ricoprì l'apertura con il coperchio di piombo.</verse>
        <verse osisID='Zech.5.9'>Alzai di nuovo gli occhi per osservare e vidi venire due donne: il vento agitava le loro ali, poiché avevano ali come quelle delle cicogne, e sollevarono l'efa fra la terra e il cielo.</verse>
        <verse osisID='Zech.5.10'>Domandai all'angelo che parlava con me: Dove portano l'efa costoro?.</verse>
        <verse osisID='Zech.5.11'>Mi rispose: Vanno nella terra di Sènnaar per costruirle un tempio. Appena costruito, l'efa sarà posta sopra il suo piedistallo.</verse>
      </chapter>
      <chapter osisID='Zech.6'>
        <verse osisID='Zech.6.1'>Alzai ancora gli occhi per osservare ed ecco quattro carri uscire in mezzo a due montagne e le montagne erano di bronzo.</verse>
        <verse osisID='Zech.6.2'>Il primo carro aveva cavalli bai, il secondo cavalli neri,</verse>
        <verse osisID='Zech.6.3'>il terzo cavalli bianchi e il quarto cavalli pezzati.</verse>
        <verse osisID='Zech.6.4'>Domandai all'angelo che parlava con me: Che significano quelli, signor mio?.</verse>
        <verse osisID='Zech.6.5'>E l'angelo: Sono i quattro venti del cielo che partono dopo essersi presentati al Signore di tutta la terra.</verse>
        <verse osisID='Zech.6.6'>I cavalli neri vanno verso la terra del settentrione, seguiti da quelli bianchi; i pezzati invece si dirigono verso la terra del mezzogiorno.</verse>
        <verse osisID='Zech.6.7'>Essi fremono di percorrere la terra. Egli disse loro: Andate, percorrete la terra. Essi partirono per percorrere la terra;</verse>
        <verse osisID='Zech.6.8'>Poi mi chiamò e mi disse: Ecco, quelli che muovono verso la terra del settentrione hanno fatto calmare il mio spirito su quella terra.</verse>
        <verse osisID='Zech.6.9'>Mi fu rivolta questa parola del Signore:</verse>
        <verse osisID='Zech.6.10'>Prendi fra i deportati, fra quelli di Cheldài, di Tobia e di Iedaià, oro e argento e và nel medesimo giorno a casa di Giosia figlio di Sofonìa, che è ritornato da Babilonia.</verse>
        <verse osisID='Zech.6.11'>Prendi quell'argento e quell'oro e ne farai una corona che porrai sul capo di Giosuè figlio di Iozedàk, sommo sacerdote.</verse>
        <verse osisID='Zech.6.12'>Gli riferirai: Dice il Signore degli eserciti: Ecco un uomo che si chiama Germoglio: spunterà da sé e ricostruirà il tempio del Signore.</verse>
        <verse osisID='Zech.6.13'>Sì, egli ricostruirà il tempio del Signore, egli riceverà la gloria, egli siederà da sovrano sul suo trono. Un sacerdote sarà alla sua destra e fra i due regnerà una pace perfetta.</verse>
        <verse osisID='Zech.6.14'>La corona per Cheldài, Tobia, Iedaià e Giosia, figlio di Sofonìa, resterà di ricordo nel tempio del Signore.</verse>
        <verse osisID='Zech.6.15'>Anche da lontano verranno a riedificare il tempio del Signore. Così riconoscerete che il Signore degli eserciti mi ha inviato a voi. Ciò avverrà, se ascolterete la voce del Signore vostro Dio.</verse>
      </chapter>
      <chapter osisID='Zech.7'>
        <verse osisID='Zech.7.1'>L'anno quarto di Dario, il quarto giorno del nono mese, detto Casleu, la parola del Signore fu rivolta a Zaccaria.</verse>
        <verse osisID='Zech.7.2'>Betel aveva inviato Sarèzer alto ufficiale del re con i suoi uomini a supplicare il Signore</verse>
        <verse osisID='Zech.7.3'>e a domandare ai sacerdoti addetti al tempio del Signore degli eserciti e ai profeti: Devo io continuare a far lutto e astinenza nel quinto mese, come ho fatto in questi anni passati?.</verse>
        <verse osisID='Zech.7.4'>Allora mi fu rivolta questa parola del Signore:</verse>
        <verse osisID='Zech.7.5'>Parla a tutto il popolo del paese e a tutti i sacerdoti e dì loro: Quando avete fatto digiuni e lamenti nel quinto e nel settimo mese per questi settant'anni, lo facevate forse per me?</verse>
        <verse osisID='Zech.7.6'>Quando avete mangiato e bevuto non lo facevate forse per voi?</verse>
        <verse osisID='Zech.7.7'>Non è questa forse la parola che vi proclamava il Signore per mezzo dei profeti del passato, quando Gerusalemme era ancora abitata e in pace ed erano abitate le città vicine e il Negheb e la pianura?.</verse>
        <verse osisID='Zech.7.8'>Questa parola del Signore fu rivolta a Zaccaria:</verse>
        <verse osisID='Zech.7.9'>Ecco ciò che dice il Signore degli eserciti: Praticate la giustizia e la fedeltà; esercitate la pietà e la misericordia ciascuno verso il suo prossimo.</verse>
        <verse osisID='Zech.7.10'>Non frodate la vedova, l'orfano, il pellegrino, il misero e nessuno nel cuore trami il male contro il proprio fratello.</verse>
        <verse osisID='Zech.7.11'>Ma essi hanno rifiutato di ascoltarmi, mi hanno voltato le spalle, hanno indurito gli orecchi per non sentire.</verse>
        <verse osisID='Zech.7.12'>Indurirono il cuore come un diamante per non udire la legge e le parole che il Signore degli eserciti rivolgeva loro mediante il suo spirito, per mezzo dei profeti del passato. Così si accese un grande sdegno da parte del Signore degli eserciti.</verse>
        <verse osisID='Zech.7.13'>Come al suo chiamare essi non vollero dare ascolto, così quand'essi grideranno, io non li ascolterò, dice il Signore degli eserciti.</verse>
        <verse osisID='Zech.7.14'>Io li ho dispersi fra tutte quelle nazioni che essi non conoscevano e il paese si è desolato dietro di loro, senza che alcuno lo percorresse; la terra di delizie è stata ridotta a desolazione.</verse>
      </chapter>
      <chapter osisID='Zech.8'>
        <verse osisID='Zech.8.1'>Questa parola del Signore degli eserciti mi fu rivolta:</verse>
        <verse osisID='Zech.8.2'>Così dice il Signore degli eserciti: un grande ardore m'infiamma per lei.</verse>
        <verse osisID='Zech.8.3'>Dice il Signore: Tornerò a Sion e dimorerò in Gerusalemme. Gerusalemme sarà chiamata Città della fedeltà e il monte del Signore degli eserciti Monte santo.</verse>
        <verse osisID='Zech.8.4'>Dice il Signore degli eserciti: Vecchi e vecchie siederanno ancora nelle piazze di Gerusalemme, ognuno con il bastone in mano per la loro longevità.</verse>
        <verse osisID='Zech.8.5'>Le piazze della città formicoleranno di fanciulli e di fanciulle, che giocheranno sulle sue piazze.</verse>
        <verse osisID='Zech.8.6'>Dice il Signore degli eserciti: Se questo sembra impossibile agli occhi del resto di questo popolo in quei giorni, sarà forse impossibile anche ai miei occhi? - dice il Signore degli eserciti -.</verse>
        <verse osisID='Zech.8.7'>Così dice il Signore degli eserciti: Ecco, io salvo il mio popolo dalla terra d'oriente e d'occidente:</verse>
        <verse osisID='Zech.8.8'>li ricondurrò ad abitare in Gerusalemme; saranno il mio popolo e io sarò il loro Dio, nella fedeltà e nella giustizia.</verse>
        <verse osisID='Zech.8.9'>Dice il Signore degli eserciti: Riprendano forza le vostre mani. Voi in questi giorni ascoltate queste parole dalla bocca dei profeti; oggi vien fondata la casa del Signore degli eserciti con la ricostruzione del tempio.</verse>
        <verse osisID='Zech.8.10'>Ma prima di questi giorni non c'era salario per l'uomo, né salario per l'animale; non c'era sicurezza alcuna per chi andava e per chi veniva a causa degli invasori: io stesso mettevo gli uomini l'un contro l'altro.</verse>
        <verse osisID='Zech.8.11'>Ora invece verso il resto di questo popolo io non sarò più come sono stato prima - dice il Signore degli eserciti -.</verse>
        <verse osisID='Zech.8.12'>E' un seme di pace: la vite produrrà il suo frutto, la terra darà i suoi prodotti, i cieli daranno la rugiada: darò tutto ciò al resto di questo popolo.</verse>
        <verse osisID='Zech.8.13'>Come foste oggetto di maledizione fra le genti, o casa di Giuda e d'Israele, così quando vi avrò salvati, diverrete una benedizione. Non temete dunque: riprendano forza le vostre mani.</verse>
        <verse osisID='Zech.8.14'>Così dice il Signore degli eserciti: Come decisi di affliggervi quando i vostri padri mi provocarono all'ira - dice il Signore degli eserciti - e non mi lasciai commuovere,</verse>
        <verse osisID='Zech.8.15'>così invece mi darò premura in questi giorni di fare del bene a Gerusalemme e alla casa di Giuda; non temete.</verse>
        <verse osisID='Zech.8.16'>Ecco ciò che voi dovrete fare: parlate con sincerità ciascuno con il suo prossimo; veraci e sereni siano i giudizi che terrete alle porte delle vostre città.</verse>
        <verse osisID='Zech.8.17'>Nessuno trami nel cuore il male contro il proprio fratello; non amate il giuramento falso, poiché io detesto tutto questo - oracolo del Signore -.</verse>
        <verse osisID='Zech.8.18'>Mi fu ancora rivolta questa parola del Signore degli eserciti:</verse>
        <verse osisID='Zech.8.19'>Così dice il Signore degli eserciti: Il digiuno del quarto, quinto, settimo e decimo mese si cambierà per la casa di Giuda in gioia, in giubilo e in giorni di festa, purché amiate la verità e la pace.</verse>
        <verse osisID='Zech.8.20'>Dice il Signore degli eserciti: Anche popoli e abitanti di numerose città si raduneranno</verse>
        <verse osisID='Zech.8.21'>e si diranno l'un l'altro: Su, andiamo a supplicare il Signore, a trovare il Signore degli eserciti; ci vado anch'io.</verse>
        <verse osisID='Zech.8.22'>Così popoli numerosi e nazioni potenti verranno a Gerusalemme a consultare il Signore degli eserciti e a supplicare il Signore.</verse>
        <verse osisID='Zech.8.23'>Dice il Signore degli eserciti: In quei giorni, dieci uomini di tutte le lingue delle genti afferreranno un Giudeo per il lembo del mantello e gli diranno: Vogliamo venire con voi, perché abbiamo compreso che Dio è con voi.</verse>
      </chapter>
      <chapter osisID='Zech.9'>
        <verse osisID='Zech.9.1'>Oracolo. poiché al Signore appartiene la perla di Aram e tutte le tribù d'Israele;</verse>
        <verse osisID='Zech.9.2'>anche Amat sua confinante e Sidòne, che è tanto saggia.</verse>
        <verse osisID='Zech.9.3'>Tiro si è costruita una fortezza e vi ha accumulato argento come polvere e oro come fango delle strade.</verse>
        <verse osisID='Zech.9.4'>Ecco, il Signore se ne impossesserà, sprofonderà nel mare le sue ricchezze ed essa sarà divorata dal fuoco.</verse>
        <verse osisID='Zech.9.5'>Ascalòna vedrà e ne sarà spaventata, Gaza sarà in grandi dolori, come anche Ekròn, perché svanirà la sua fiducia; scomparirà il re da Gaza e Ascalòna rimarrà disabitata.</verse>
        <verse osisID='Zech.9.6'>Bastardi dimoreranno in Asdòd, abbatterò l'orgoglio del Filisteo.</verse>
        <verse osisID='Zech.9.7'>Toglierò il sangue dalla sua bocca e i suoi abomini dai suoi denti. Diventerà anche lui un resto per il nostro Dio, sarà come una famiglia in Giuda ed Ekròn sarà simile al Gebuseo.</verse>
        <verse osisID='Zech.9.8'>Mi porrò come sentinella per la mia casa contro chi va e chi viene, non vi passerà più l'oppressore, perché ora io stesso sorveglio con i miei occhi.</verse>
        <verse osisID='Zech.9.9'>Esulta grandemente figlia di Sion, giubila, figlia di Gerusalemme! Ecco, a te viene il tuo re. Egli è giusto e vittorioso, umile, cavalca un asino, un puledro figlio d'asina.</verse>
        <verse osisID='Zech.9.10'>Farà sparire i carri da Efraim e i cavalli da Gerusalemme, l'arco di guerra sarà spezzato, annunzierà la pace alle genti, il suo dominio sarà da mare a mare e dal fiume ai confini della terra.</verse>
        <verse osisID='Zech.9.11'>Quanto a te, per il sangue dell'alleanza con te, estrarrò i tuoi prigionieri dal pozzo senz'acqua.</verse>
        <verse osisID='Zech.9.12'>Ritornate alla cittadella, prigionieri della speranza! Ve l'annunzio fino da oggi: vi ripagherò due volte.</verse>
        <verse osisID='Zech.9.13'>Tendo Giuda come mio arco, Efraim come un arco teso; ecciterò i tuoi figli, Sion, contro i tuoi figli, Grecia, ti farò come spada di un eroe.</verse>
        <verse osisID='Zech.9.14'>Allora il Signore comparirà contro di loro, come fulmine guizzeranno le sue frecce; il Signore darà fiato alla tromba e marcerà fra i turbini del mezzogiorno.</verse>
        <verse osisID='Zech.9.15'>Il Signore degli eserciti li proteggerà: divoreranno e calpesteranno le pietre della fionda, berranno il loro sangue come vino, ne saranno pieni come bacini, come i corni dell'altare.</verse>
        <verse osisID='Zech.9.16'>Il Signore loro Dio in quel giorno salverà come un gregge il suo popolo, come gemme di un diadema brilleranno sulla sua terra.</verse>
        <verse osisID='Zech.9.17'>Quali beni, quale bellezza! Il grano darà vigore ai giovani e il vino nuovo alle fanciulle.</verse>
      </chapter>
      <chapter osisID='Zech.10'>
        <verse osisID='Zech.10.1'>Chiedete al Signore la pioggia tardiva di primavera; è il Signore che forma i nembi, egli riversa pioggia abbondante dà il pane agli uomini, a ognuno l'erba dei campi.</verse>
        <verse osisID='Zech.10.2'>Poiché gli strumenti divinatori dicono menzogne, gli indovini vedono il falso, raccontano sogni fallaci, danno vane consolazioni: per questo vanno vagando come pecore, sono oppressi, perché senza pastore.</verse>
        <verse osisID='Zech.10.3'>Contro i pastori divampa il mio sdegno e contro i montoni dirigo lo sguardo, poiché il Signore visiterà il suo gregge e ne farà come un cavallo da parata.</verse>
        <verse osisID='Zech.10.4'>Da lui uscirà la pietra d'angolo, da lui il chiodo, da lui l'arco di guerra, da lui tutti quanti i condottieri.</verse>
        <verse osisID='Zech.10.5'>Saranno come prodi che calpestano il fango delle strade in battaglia. Combatteranno perché il Signore è con loro e rimarranno confusi coloro che cavalcano i destrieri.</verse>
        <verse osisID='Zech.10.6'>Io rafforzerò la casa di Giuda e renderò vittoriosa la casa di Giuseppe: li ricondurrò in patria, poiché ne ho avuto pietà; saranno come se non li avessi mai ripudiati, poiché io sono il Signore loro Dio e li esaudirò.</verse>
        <verse osisID='Zech.10.7'>Saranno come un eroe quelli di Efraim, gioirà il loro cuore come inebriato dal vino, vedranno i loro figli e gioiranno e il loro cuore esulterà nel Signore.</verse>
        <verse osisID='Zech.10.8'>Con un fischio li chiamerò a raccolta quando li avrò riscattati e saranno numerosi come prima.</verse>
        <verse osisID='Zech.10.9'>Dopo essere stati dispersi fra i popoli, nelle regioni remote, si ricorderanno di me, alleveranno i figli e torneranno.</verse>
        <verse osisID='Zech.10.10'>Li farò ritornare dall'Egitto, li raccoglierò dall'Assiria, per ricondurli nella terra di Gàlaad e del Libano e non basterà per loro lo spazio.</verse>
        <verse osisID='Zech.10.11'>Attraverseranno il mare verso Tiro, percuoteranno le onde del mare, saranno inariditi i gorghi del Nilo. Sarà abbattuto l'orgoglio di Assur e rimosso lo scettro d'Egitto.</verse>
        <verse osisID='Zech.10.12'>Li renderò forti nel Signore e del suo nome si glorieranno. Parola del Signore.</verse>
      </chapter>
      <chapter osisID='Zech.11'>
        <verse osisID='Zech.11.1'>Apri, Libano, le tue porte, e il fuoco divori i tuoi cedri.</verse>
        <verse osisID='Zech.11.2'>Urla, cipresso, perché il cedro è caduto, gli splendidi alberi sono distrutti. Urlate, querce di Basàn, perché la foresta impenetrabile è abbattuta!</verse>
        <verse osisID='Zech.11.3'>Si ode il lamento dei pastori, perché la loro gloria è distrutta! Si ode il ruggito dei leoncelli, perché è devastata la magnificenza del Giordano!</verse>
        <verse osisID='Zech.11.4'>Così parla il Signore mio Dio: Pasci quelle pecore da macello</verse>
        <verse osisID='Zech.11.5'>che i compratori sgozzano impunemente, e i venditori dicono: Sia benedetto il Signore, mi sono arricchito, e i pastori non se ne curano affatto.</verse>
        <verse osisID='Zech.11.6'>Neppur io perdonerò agli abitanti del paese. Oracolo del Signore. Ecco, io abbandonerò gli uomini l'uno in balìa dell'altro, in balìa del loro re, perché devastino il paese - non mi curerò di liberarli dalle loro mani.</verse>
        <verse osisID='Zech.11.7'>Io dunque mi misi a pascolare le pecore da macello da parte dei mercanti di pecore. Presi due bastoni: uno lo chiamai Benevolenza e l'altro Unione e condussi al pascolo le pecore.</verse>
        <verse osisID='Zech.11.8'>Nel volgere d'un sol mese eliminai tre pastori. Ma io mi irritai contro di esse, perché anch'esse si erano tediate di me.</verse>
        <verse osisID='Zech.11.9'>Perciò io dissi: Non sarò più il vostro pastore. Chi vuol morire, muoia; chi vuol perire, perisca; quelle che rimangono si divorino pure fra di loro!.</verse>
        <verse osisID='Zech.11.10'>Presi il bastone chiamato Benevolenza e lo spezzai: ruppi così l'alleanza da me stabilita con tutti i popoli.</verse>
        <verse osisID='Zech.11.11'>Lo ruppi in quel medesimo giorno; i mercanti di pecore che mi osservavano, riconobbero che quello era l'ordine del Signore.</verse>
        <verse osisID='Zech.11.12'>Poi dissi loro: Se vi pare giusto, datemi la mia paga; se no, lasciate stare. Essi allora pesarono trenta sicli d'argento come mia paga.</verse>
        <verse osisID='Zech.11.13'>Ma il Signore mi disse: Getta nel tesoro questa bella somma, con cui sono stato da loro valutato!. Io presi i trenta sicli d'argento e li gettai nel tesoro della casa del Signore.</verse>
        <verse osisID='Zech.11.14'>Poi feci a pezzi il secondo bastone chiamato Unione per rompere così la fratellanza fra Giuda e Israele.</verse>
        <verse osisID='Zech.11.15'>Quindi il Signore mi disse: Prenditi gli attrezzi di un pastore insensato,</verse>
        <verse osisID='Zech.11.16'>poiché ecco, io susciterò nel paese un pastore, che non avrà cura di quelle che si perdono, non cercherà le disperse, non curerà le malate, non nutrirà le affamate; mangerà invece le carni delle più grasse e strapperà loro perfino le unghie.</verse>
        <verse osisID='Zech.11.17'>Guai al pastore stolto che abbandona il gregge! Una spada sta sopra il suo braccio e sul suo occhio destro. Tutto il suo braccio si inaridisca e tutto il suo occhio destro resti accecato.</verse>
      </chapter>
      <chapter osisID='Zech.12'>
        <verse osisID='Zech.12.1'>Oracolo. Parola del Signore su Israele. Dice il Signore che ha steso i cieli e fondato la terra, che ha formato lo spirito nell'intimo dell'uomo:</verse>
        <verse osisID='Zech.12.2'>Ecco, io farò di Gerusalemme come una coppa che dà le vertigini a tutti i popoli vicini e anche Giuda sarà in angoscia nell'assedio contro Gerusalemme.</verse>
        <verse osisID='Zech.12.3'>In quel giorno io farò di Gerusalemme come una pietra da carico per tutti i popoli: quanti vorranno sollevarla ne resteranno scarnificati; contro di essa si raduneranno tutte le genti della terra.</verse>
        <verse osisID='Zech.12.4'>In quel giorno - parola del Signore - colpirò di terrore tutti i cavalli e i loro cavalieri di pazzia; mentre sulla casa di Giuda terrò aperti i miei occhi, colpirò di cecità tutti i cavalli delle genti.</verse>
        <verse osisID='Zech.12.5'>Allora i capi di Giuda penseranno: La forza dei cittadini di Gerusalemme sta nel Signore degli eserciti, loro Dio.</verse>
        <verse osisID='Zech.12.6'>In quel giorno farò dei capi di Giuda come un braciere acceso in mezzo a una catasta di legna e come una torcia ardente fra i covoni; essi divoreranno a destra e a sinistra tutti i popoli vicini. Solo Gerusalemme resterà al suo posto.</verse>
        <verse osisID='Zech.12.7'>Il Signore salverà in primo luogo le tende di Giuda; perché la gloria della casa di Davide e la gloria degli abitanti di Gerusalemme non cresca più di quella di Giuda.</verse>
        <verse osisID='Zech.12.8'>In quel giorno il Signore farà da scudo agli abitanti di Gerusalemme e chi tra di loro vacilla diverrà come Davide e la casa di Davide come Dio, come l'angelo del Signore davanti a loro.</verse>
        <verse osisID='Zech.12.9'>In quel giorno io m'impegnerò a distruggere tutte le genti che verranno contro Gerusalemme.</verse>
        <verse osisID='Zech.12.10'>Riverserò sopra la casa di Davide e sopra gli abitanti di Gerusalemme uno spirito di grazia e di consolazione: guarderanno a colui che hanno trafitto. Ne faranno il lutto come si fa il lutto per un figlio unico, lo piangeranno come si piange il primogenito.</verse>
        <verse osisID='Zech.12.11'>In quel giorno grande sarà il lamento in Gerusalemme simile al lamento di Adad-Rimmòn nella pianura di Meghìddo.</verse>
        <verse osisID='Zech.12.12'>Farà il lutto il paese, famiglia per famiglia: e le loro donne a parte; la famiglia della casa di Natàn a parte e le loro donne a parte;</verse>
        <verse osisID='Zech.12.13'>la famiglia della casa di Levi a parte e le loro donne a parte; la famiglia della casa di Simeì a parte e le loro donne a parte;</verse>
        <verse osisID='Zech.12.14'>così tutte le altre famiglie a parte e le loro donne a parte.</verse>
      </chapter>
      <chapter osisID='Zech.13'>
        <verse osisID='Zech.13.1'>In quel giorno vi sarà per la casa di Davide e per gli abitanti di Gerusalemme una sorgente zampillante per lavare il peccato e l'impurità.</verse>
        <verse osisID='Zech.13.2'>In quel giorno - dice il Signore degli eserciti - io estirperò dal paese i nomi degli idoli, né più saranno ricordati: anche i profeti e lo spirito immondo farò sparire dal paese.</verse>
        <verse osisID='Zech.13.3'>Se qualcuno oserà ancora fare il profeta, il padre e la madre che l'hanno generato, gli diranno: Tu morirai, perché proferisci menzogne nel nome del Signore, e il padre e la madre che l'hanno generato lo trafiggeranno perché fa il profeta.</verse>
        <verse osisID='Zech.13.4'>In quel giorno ogni profeta si vergognerà della visione che avrà annunziata, né indosserà più il mantello di pelo per raccontare bugie.</verse>
        <verse osisID='Zech.13.5'>Ma ognuno dirà: Non sono un profeta: sono un lavoratore della terra, ad essa mi sono dedicato fin dalla mia giovinezza.</verse>
        <verse osisID='Zech.13.6'>E se gli si dirà: Perché quelle piaghe in mezzo alle tue mani?, egli risponderà: Queste le ho ricevute in casa dei miei amici.</verse>
        <verse osisID='Zech.13.7'>Insorgi, spada, contro il mio pastore, contro colui che è mio compagno. Oracolo del Signore degli eserciti. Percuoti il pastore e sia disperso il gregge, allora volgerò la mano sopra i deboli.</verse>
        <verse osisID='Zech.13.8'>In tutto il paese, - oracolo del Signore - due terzi saranno sterminati e periranno; un terzo sarà conservato.</verse>
        <verse osisID='Zech.13.9'>Farò passare questo terzo per il fuoco e lo purificherò come si purifica l'argento; lo proverò come si prova l'oro. Invocherà il mio nome e io l'ascolterò; dirò: Questo è il mio popolo. Esso dirà: Il Signore è il mio Dio.</verse>
      </chapter>
      <chapter osisID='Zech.14'>
        <verse osisID='Zech.14.1'>Ecco, viene un giorno per il Signore; allora le tue spoglie saranno spartite in mezzo a te.</verse>
        <verse osisID='Zech.14.2'>Il Signore radunerà tutte le genti contro Gerusalemme per la battaglia; la città sarà presa, le case saccheggiate, le donne violate, una metà della cittadinanza partirà per l'esilio, ma il resto del popolo non sarà strappato dalla città.</verse>
        <verse osisID='Zech.14.3'>Il Signore uscirà e combatterà contro quelle nazioni, come quando combattè nel giorno della battaglia.</verse>
        <verse osisID='Zech.14.4'>In quel giorno i suoi piedi si poseranno sopra il monte degli Ulivi che sta di fronte a Gerusalemme verso oriente, e il monte degli Ulivi si fenderà in due, da oriente a occidente, formando una valle molto profonda; una metà del monte si ritirerà verso settentrione e l'altra verso mezzogiorno.</verse>
        <verse osisID='Zech.14.5'>Sarà ostruita la valle fra i monti, poiché la nuova valle fra i monti giungerà fino ad Asal; sarà ostruita come fu ostruita durante il terremoto, avvenuto al tempo di Ozia re di Giuda. Verrà allora il Signore mio Dio e con lui tutti i suoi santi.</verse>
        <verse osisID='Zech.14.6'>In quel giorno, non vi sarà né luce né freddo, né gelo:</verse>
        <verse osisID='Zech.14.7'>sarà un unico giorno, il Signore lo conosce; non ci sarà né giorno né notte; verso sera risplenderà la luce.</verse>
        <verse osisID='Zech.14.8'>In quel giorno acque vive sgorgheranno da Gerusalemme e scenderanno parte verso il mare orientale, parte verso il Mar Mediterraneo, sempre, estate e inverno.</verse>
        <verse osisID='Zech.14.9'>Il Signore sarà re di tutta la terra e ci sarà il Signore soltanto, e soltanto il suo nome.</verse>
        <verse osisID='Zech.14.10'>Tutto il paese si trasformerà in pianura da Gàbaa fino a Rimmòn nel Negheb; Gerusalemme si eleverà e sarà abitata nel luogo dov'è, dalla porta di Beniamino fino al posto della prima porta, cioè fino alla porta dell'Angolo, e dalla torre di Cananeèl fino ai torchi del re.</verse>
        <verse osisID='Zech.14.11'>Ivi abiteranno: non vi sarà più sterminio e Gerusalemme se ne starà tranquilla e sicura.</verse>
        <verse osisID='Zech.14.12'>Questa sarà la piaga con cui il Signore colpirà tutti i popoli che avranno mosso guerra a Gerusalemme: imputridiranno le loro carni, mentre saranno ancora in piedi; i loro occhi marciranno nelle orbite; la lingua marcirà loro in bocca.</verse>
        <verse osisID='Zech.14.13'>In quel giorno vi sarà per opera del Signore un grande tumulto tra di loro: uno afferrerà la mano dell'altro e alzerà la mano sopra la mano del suo amico.</verse>
        <verse osisID='Zech.14.14'>Anche Giuda combatterà in Gerusalemme e là si ammasseranno le ricchezze di tutte le nazioni vicine: oro, argento e vesti in grande quantità.</verse>
        <verse osisID='Zech.14.15'>Di piaga simile saranno colpiti i cavalli, i muli, i cammelli, gli asini e tutte le bestie degli accampamenti.</verse>
        <verse osisID='Zech.14.16'>Allora fra tutte le genti che avranno combattuto contro Gerusalemme, i superstiti andranno ogni anno per adorare il re, il Signore degli eserciti, e per celebrare la solennità delle capanne.</verse>
        <verse osisID='Zech.14.17'>Se qualche stirpe della terra non andrà a Gerusalemme per adorare il re, il Signore degli eserciti, su di essa non ci sarà pioggia.</verse>
        <verse osisID='Zech.14.18'>Se la stirpe d'Egitto non salirà e non vorrà venire, sarà colpita dalla stessa pena che il Signore ha inflitta alle genti che non sono salite a celebrare la festa delle capanne.</verse>
        <verse osisID='Zech.14.19'>Questo sarà il castigo per l'Egitto e per tutte le genti che non saliranno a celebrare la festa delle capanne.</verse>
        <verse osisID='Zech.14.20'>In quel tempo anche sopra i sonagli dei cavalli si troverà scritto: Sacro al Signore, e le caldaie nel tempio del Signore saranno come i bacini che sono davanti all'altare.</verse>
        <verse osisID='Zech.14.21'>Anzi, tutte le caldaie di Gerusalemme e di Giuda saranno sacre al Signore, re degli eserciti; quanti vorranno sacrificare verranno e le adopereranno per cuocere le carni. In quel giorno non vi sarà neppure un Cananeo nella casa del Signore degli eserciti.</verse>
      </chapter>
    </div></osisText>
</osis>
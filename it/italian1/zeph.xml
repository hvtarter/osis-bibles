<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='italian1' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='italian1'>
        <title>Italian Version</title>
        <contributor>
		 The Unbound Bible
		 Biola University: Administrative Computing
		 13800 Biola Ave.
		 La Mirada, CA 90639
		 United States of America
		 562-903-4722 
	       </contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>your entry goes here</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>italian1</identifier>
        <source>ftp://unboundftp.biola.edu/pub/italian_utf8.zip</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Zeph'>
      <chapter osisID='Zeph.1'>
        <verse osisID='Zeph.1.1'>Parola del Signore rivolta a Sofonìa figlio dell'Etiope, figlio di Godolia, figlio di Amaria, figlio di Ezechia, al tempo di Giosia figlio di Amon, re di Giuda.</verse>
        <verse osisID='Zeph.1.2'>Tutto farò sparire dalla terra. Oracolo del Signore.</verse>
        <verse osisID='Zeph.1.3'>Distruggerò uomini e bestie; sterminerò gli uccelli del cielo e i pesci del mare, abbatterò gli empi; sterminerò l'uomo dalla terra. Oracolo del Signore.</verse>
        <verse osisID='Zeph.1.4'>Stenderò la mano su Giuda e su tutti gli abitanti di Gerusalemme; sterminerò da questo luogo gli avanzi di Baal e il nome stesso dei suoi falsi sacerdoti;</verse>
        <verse osisID='Zeph.1.5'>quelli che sui tetti si prostrano davanti alla milizia celeste e quelli che si prostrano davanti al Signore, e poi giurano per Milcom;</verse>
        <verse osisID='Zeph.1.6'>quelli che si allontanano dal seguire il Signore, che non lo cercano, né si curano di lui.</verse>
        <verse osisID='Zeph.1.7'>Silenzio, alla presenza del Signore Dio, perché il giorno del Signore è vicino, perché il Signore ha preparato un sacrificio, ha mandato a chiamare i suoi invitati.</verse>
        <verse osisID='Zeph.1.8'>Nel giorno del sacrificio del Signore, io punirò i prìncipi e i figli di re e quanti vestono alla moda straniera;</verse>
        <verse osisID='Zeph.1.9'>punirò in quel giorno chiunque salta la soglia, chi riempie di rapine e di frodi il palazzo del suo padrone.</verse>
        <verse osisID='Zeph.1.10'>In quel giorno - parola del Signore - grida d'aiuto verranno dalla Porta dei pesci, ululati dal quartiere nuovo e grande fragore dai colli.</verse>
        <verse osisID='Zeph.1.11'>Urlate, abitanti del Mortaio, poiché tutta la turba dei trafficanti è finita, tutti i pesatori d'argento sono sterminati.</verse>
        <verse osisID='Zeph.1.12'>In quel tempo perlustrerò Gerusalemme con lanterne e farò giustizia di quegli uomini che riposando sulle loro fecce pensano: Il Signore non fa né bene né male.</verse>
        <verse osisID='Zeph.1.13'>I loro beni saranno saccheggiati e le loro case distrutte. Hanno costruito case ma non le abiteranno, hanno piantato viti, ma non ne berranno il vino.</verse>
        <verse osisID='Zeph.1.14'>E' vicino il gran giorno del Signore, è vicino e avanza a grandi passi. Una voce: Amaro è il giorno del Signore! anche un prode lo grida.</verse>
        <verse osisID='Zeph.1.15'>Giorno d'ira quel giorno, giorno di angoscia e di afflizione, giorno di rovina e di sterminio, giorno di tenebre e di caligine, giorno di nubi e di oscurità,</verse>
        <verse osisID='Zeph.1.16'>giorno di squilli di tromba e d'allarme sulle fortezze e sulle torri d'angolo.</verse>
        <verse osisID='Zeph.1.17'>Metterò gli uomini in angoscia e cammineranno come ciechi, perché han peccato contro il Signore; il loro sangue sarà sparso come polvere e le loro viscere come escrementi.</verse>
        <verse osisID='Zeph.1.18'>Neppure il loro argento, neppure il loro oro potranno salvarli. Nel giorno dell'ira del Signore e al fuoco della sua gelosia tutta la terra sarà consumata, poiché farà improvvisa distruzione di tutti gli abitanti della terra.</verse>
      </chapter>
      <chapter osisID='Zeph.2'>
        <verse osisID='Zeph.2.1'>Radunatevi, raccoglietevi, o gente spudorata,</verse>
        <verse osisID='Zeph.2.2'>prima di essere travolti come pula che scompare in un giorno; prima che piombi su di voi la collera furiosa del Signore.</verse>
        <verse osisID='Zeph.2.3'>Cercate il Signore voi tutti, umili della terra, che eseguite i suoi ordini; cercate la giustizia, cercate l'umiltà, per trovarvi al riparo nel giorno dell'ira del Signore.</verse>
        <verse osisID='Zeph.2.4'>Gaza infatti sarà desolata e Ascalòna ridotta a un deserto. Asdòd in pieno giorno sarà deportata ed Ekròn distrutta dalle fondamenta.</verse>
        <verse osisID='Zeph.2.5'>Guai agli abitanti della costa del mare, alla gente dei Cretei! La parola del Signore è contro di te, Canaan, paese dei Filistei: Io ti distruggerò privandoti di ogni abitante.</verse>
        <verse osisID='Zeph.2.6'>Diverrai pascoli di pastori e recinti di greggi.</verse>
        <verse osisID='Zeph.2.7'>La costa del mare apparterrà al resto della casa di Giuda; in quei luoghi pascoleranno e a sera nelle case di Ascalòna prenderanno riposo, quando il Signore loro Dio li avrà visitati e avrà restaurato le loro sorti.</verse>
        <verse osisID='Zeph.2.8'>Ho udito l'insulto di Moab e gli oltraggi degli Ammoniti, con i quali hanno insultato il mio popolo gloriandosi del loro territorio.</verse>
        <verse osisID='Zeph.2.9'>Perciò, com'è vero ch'io vivo, - parola del Signore degli eserciti Dio d'Israele - Moab diventerà come Sòdoma e gli Ammoniti come Gomorra: un luogo invaso dai pruni, una cava di sale, un deserto per sempre. I rimasti del mio popolo li saccheggeranno e i superstiti della mia gente ne saranno gli eredi.</verse>
        <verse osisID='Zeph.2.10'>Questo accadrà ad essi per la loro superbia, perché hanno insultato, hanno disprezzato il popolo del Signore.</verse>
        <verse osisID='Zeph.2.11'>Terribile sarà il Signore con loro, poiché annienterà tutti gli idoli della terra, mentre a lui si prostreranno, ognuno sul proprio suolo, i popoli di tutti i continenti.</verse>
        <verse osisID='Zeph.2.12'>Anche voi, Etiopi, sarete trafitti dalla mia spada.</verse>
        <verse osisID='Zeph.2.13'>Stenderà la mano anche al settentrione e distruggerà Assur, farà di Ninive una desolazione, arida come il deserto.</verse>
        <verse osisID='Zeph.2.14'>Alloggeranno in mezzo a lei, a branchi, tutti gli animali della valle. Anche il pellicano, anche il riccio albergheranno nei suoi capitelli; il gufo striderà sulle finestre e il corvo sulle soglie.</verse>
        <verse osisID='Zeph.2.15'>E' questa la città gaudente che si sentiva sicura e che pensava: Io e non altri all'infuori di me? Come mai è diventata un deserto, un rifugio di animali? Chiunque le passa vicino fischia e agita la mano.</verse>
      </chapter>
      <chapter osisID='Zeph.3'>
        <verse osisID='Zeph.3.1'>Guai alla città ribelle e contaminata, alla città prepotente!</verse>
        <verse osisID='Zeph.3.2'>Non ha ascoltato la voce, non ha accettato la correzione. Non ha confidato nel Signore, non si è rivolta al suo Dio.</verse>
        <verse osisID='Zeph.3.3'>I suoi capi in mezzo ad essa sono leoni ruggenti, i suoi giudici sono lupi della sera, che non hanno rosicchiato dal mattino.</verse>
        <verse osisID='Zeph.3.4'>I suoi profeti sono boriosi, uomini fraudolenti. I suoi sacerdoti profanano le cose sacre, violano la legge.</verse>
        <verse osisID='Zeph.3.5'>In mezzo ad essa il Signore è giusto, non commette iniquità; ogni mattino dà il suo giudizio, come la luce che non viene mai meno.</verse>
        <verse osisID='Zeph.3.6'>Ho sterminato le nazioni, le loro torri d'angolo sono state distrutte; ho reso deserte le loro strade sì che non c'è alcun passante; sono state depredate le loro città e nessuno più le abita.</verse>
        <verse osisID='Zeph.3.7'>Io pensavo: Almeno ora mi temerà! Accoglierà la correzione. Non si cancelleranno dai suoi occhi tutte le punizioni che le ho inflitte. Ma invece si sono affrettati a pervertire di nuovo ogni loro azione.</verse>
        <verse osisID='Zeph.3.8'>Perciò aspettatemi - parola del Signore - quando mi leverò per accusare, perché ho decretato di adunare le genti, di convocare i regni, per riversare su di essi la mia collera, tutta la mia ira ardente: poiché dal fuoco della mia gelosia sarà consumata tutta la terra.</verse>
        <verse osisID='Zeph.3.9'>Allora io darò ai popoli un labbro puro perché invochino tutti il nome del Signore e lo servano tutti sotto lo stesso giogo.</verse>
        <verse osisID='Zeph.3.10'>Da oltre i fiumi di Etiopia fino all'estremo settentrione, i miei supplicanti mi porteranno offerte.</verse>
        <verse osisID='Zeph.3.11'>In quel giorno non avrai vergogna di tutti i misfatti commessi contro di me, perché allora eliminerò da te tutti i superbi millantatori e tu cesserai di inorgoglirti sopra il mio santo monte.</verse>
        <verse osisID='Zeph.3.12'>Farò restare in mezzo a te un popolo umile e povero; confiderà nel nome del Signore</verse>
        <verse osisID='Zeph.3.13'>il resto d'Israele. Non commetteranno più iniquità e non proferiranno menzogna; non si troverà più nella loro bocca una lingua fraudolenta. Potranno pascolare e riposare senza che alcuno li molesti.</verse>
        <verse osisID='Zeph.3.14'>Gioisci, figlia di Sion, esulta, Israele, e rallegrati con tutto il cuore, figlia di Gerusalemme!</verse>
        <verse osisID='Zeph.3.15'>Il Signore ha revocato la tua condanna, ha disperso il tuo nemico. Re d'Israele è il Signore in mezzo a te, tu non vedrai più la sventura.</verse>
        <verse osisID='Zeph.3.16'>In quel giorno si dirà a Gerusalemme: Non temere, Sion, non lasciarti cadere le braccia!</verse>
        <verse osisID='Zeph.3.17'>Il Signore tuo Dio in mezzo a te è un salvatore potente. Esulterà di gioia per te, ti rinnoverà con il suo amore, si rallegrerà per te con grida di gioia,</verse>
        <verse osisID='Zeph.3.18'>come nei giorni di festa. perché tu non abbia a subirne la vergogna.</verse>
        <verse osisID='Zeph.3.19'>Ecco, in quel tempo io sterminerò tutti i tuoi oppressori. Soccorrerò gli zoppicanti, radunerò i dispersi, li porrò in lode e fama dovunque sulla terra sono stati oggetto di vergogna.</verse>
        <verse osisID='Zeph.3.20'>In quel tempo io vi guiderò, in quel tempo vi radunerò e vi darò fama e lode fra tutti i popoli della terra, quando, davanti ai vostri occhi, ristabilirò le vostre sorti, dice il Signore.</verse>
      </chapter>
    </div></osisText>
</osis>
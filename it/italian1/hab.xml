<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='italian1' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='italian1'>
        <title>Italian Version</title>
        <contributor>
		 The Unbound Bible
		 Biola University: Administrative Computing
		 13800 Biola Ave.
		 La Mirada, CA 90639
		 United States of America
		 562-903-4722 
	       </contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>your entry goes here</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>italian1</identifier>
        <source>ftp://unboundftp.biola.edu/pub/italian_utf8.zip</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Hab'>
      <chapter osisID='Hab.1'>
        <verse osisID='Hab.1.1'>Oracolo che ebbe in visione il profeta Abacuc.</verse>
        <verse osisID='Hab.1.2'>Fino a quando, Signore, implorerò e non ascolti, a te alzerò il grido: Violenza! e non soccorri?</verse>
        <verse osisID='Hab.1.3'>Perché mi fai vedere l'iniquità e resti spettatore dell'oppressione? Ho davanti rapina e violenza e ci sono liti e si muovono contese.</verse>
        <verse osisID='Hab.1.4'>Non ha più forza la legge, nè mai si afferma il diritto. L'empio infatti raggira il giusto e il giudizio ne esce stravolto.</verse>
        <verse osisID='Hab.1.5'>Guardate fra i popoli e osservate, inorridite e ammutolite: c'è chi compirà ai vostri giorni una cosa che a raccontarla non sarebbe creduta.</verse>
        <verse osisID='Hab.1.6'>Ecco, io faccio sorgere i Caldei, popolo feroce e impetuoso, che percorre ampie regioni per occupare sedi non sue.</verse>
        <verse osisID='Hab.1.7'>Egli è feroce e terribile, da lui esce il suo diritto e la sua grandezza.</verse>
        <verse osisID='Hab.1.8'>Più veloci dei leopardi sono i suoi cavalli, più agili dei lupi della sera. Balzano i suoi destrieri, venuti da lontano, volano come aquila che piomba per divorare.</verse>
        <verse osisID='Hab.1.9'>Tutti avanzano per la rapina. La loro faccia è infuocata come il vento d'oriente, ammassano i prigionieri come la sabbia.</verse>
        <verse osisID='Hab.1.10'>Egli dei re si fa beffe, e dei capi si ride; si fa gioco di ogni fortezza, assale una città e la conquista.</verse>
        <verse osisID='Hab.1.11'>Poi muta corso il vento: passa e paga il fio. Questa la potenza del mio Dio!</verse>
        <verse osisID='Hab.1.12'>Non sei tu fin da principio, Signore, il mio Dio, il mio Santo? Noi non moriremo, Signore. Tu lo hai scelto per far giustizia, l'hai reso forte, o Roccia, per castigare.</verse>
        <verse osisID='Hab.1.13'>Tu dagli occhi così puri che non puoi vedere il male e non puoi guardare l'iniquità, perché, vedendo i malvagi, taci mentre l'empio ingoia il giusto?</verse>
        <verse osisID='Hab.1.14'>Tu tratti gli uomini come pesci del mare, come un verme che non ha padrone.</verse>
        <verse osisID='Hab.1.15'>Egli li prende tutti all'amo, li tira su con il giacchio, li raccoglie nella rete, e contento ne gode.</verse>
        <verse osisID='Hab.1.16'>Perciò offre sacrifici alla sua rete e brucia incenso al suo giacchio, perché fanno grassa la sua parte e succulente le sue vivande.</verse>
        <verse osisID='Hab.1.17'>Continuerà dunque a vuotare il giacchio e a massacrare le genti senza pietà?</verse>
      </chapter>
      <chapter osisID='Hab.2'>
        <verse osisID='Hab.2.1'>Mi metterò di sentinella, in piedi sulla fortezza, a spiare, per vedere che cosa mi dirà, che cosa risponderà ai miei lamenti.</verse>
        <verse osisID='Hab.2.2'>Il Signore rispose e mi disse: Scrivi la visione e incidila bene sulle tavolette perché la si legga speditamente.</verse>
        <verse osisID='Hab.2.3'>E' una visione che attesta un termine, parla di una scadenza e non mentisce; se indugia, attendila, perché certo verrà e non tarderà.</verse>
        <verse osisID='Hab.2.4'>Ecco, soccombe colui che non ha l'animo retto, mentre il giusto vivrà per la sua fede.</verse>
        <verse osisID='Hab.2.5'>La ricchezza rende malvagi; il superbo non sussisterà; spalanca come gli inferi le sue fauci e, come la morte, non si sazia, attira a sé tutti i popoli, raduna per sé tutte le genti.</verse>
        <verse osisID='Hab.2.6'>Forse che tutti non lo canzoneranno, non faranno motteggi per lui? Diranno: - e fino a quando? - e si carica di pegni!</verse>
        <verse osisID='Hab.2.7'>Forse che non sorgeranno a un tratto i tuoi creditori, non si sveglieranno i tuoi esattori e tu diverrai loro preda?</verse>
        <verse osisID='Hab.2.8'>Poiché tu hai spogliato molte genti, gli altri popoli spoglieranno te, a causa del sangue umano versato, della violenza fatta alla regione, alla città e ai suoi abitanti.</verse>
        <verse osisID='Hab.2.9'>Guai a chi è avido di lucro, sventura per la sua casa, per mettere il nido in luogo alto, e sfuggire alla stretta della sventura.</verse>
        <verse osisID='Hab.2.10'>Hai decretato il disonore alla tua casa; hai soppresso popoli numerosi, hai fatto del male contro te stesso.</verse>
        <verse osisID='Hab.2.11'>La pietra infatti griderà dalla parete e dal tavolato risponderà la trave.</verse>
        <verse osisID='Hab.2.12'>Guai a chi costruisce una città sul sangue e fonda un castello sull'iniquità.</verse>
        <verse osisID='Hab.2.13'>Non è forse volere del Signore degli eserciti che i popoli fatichino per il fuoco e le nazioni si stanchino per un nulla?</verse>
        <verse osisID='Hab.2.14'>Poiché, come le acque colmano il mare, così la terra dovrà riempirsi di conoscenza della gloria del Signore.</verse>
        <verse osisID='Hab.2.15'>Guai a chi fa bere i suoi vicini versando veleno per ubriacarli e scoprire le loro nudità.</verse>
        <verse osisID='Hab.2.16'>Ti sei saziato di vergogna, non di gloria. Bevi, e ti colga il capogiro. Si riverserà su di te il calice della destra del Signore e la vergogna sopra il tuo onore,</verse>
        <verse osisID='Hab.2.17'>poiché lo scempio fatto al Libano ricadrà su di te e il massacro degli animali ti colmerà di spavento, a causa del sangue umano versato, della violenza fatta alla regione, alla città e a tutti i suoi abitanti.</verse>
        <verse osisID='Hab.2.18'>A che giova un idolo perché l'artista si dia pena di scolpirlo? O una statua fusa o un oracolo falso, perché l'artista confidi in essi, scolpendo idoli muti?</verse>
        <verse osisID='Hab.2.19'>Guai a chi dice al legno: Svegliati, e alla pietra muta: Alzati. Ecco, è ricoperta d'oro e d'argento ma dentro non c'è soffio vitale.</verse>
        <verse osisID='Hab.2.20'>Il Signore risiede nel suo santo tempio. Taccia, davanti a lui, tutta la terra!</verse>
      </chapter>
      <chapter osisID='Hab.3'>
        <verse osisID='Hab.3.1'>Preghiera del profeta Abacuc, in tono di lamentazione.</verse>
        <verse osisID='Hab.3.2'>Signore, ho ascoltato il tuo annunzio, Signore, ho avuto timore della tua opera. Nel corso degli anni manifestala falla conoscere nel corso degli anni. Nello sdegno ricordati di avere clemenza.</verse>
        <verse osisID='Hab.3.3'>Dio viene da Teman, il Santo dal monte Paràn. La sua maestà ricopre i cieli, delle sue lodi è piena la terra.</verse>
        <verse osisID='Hab.3.4'>Il suo splendore è come la luce, bagliori di folgore escono dalle sue mani: là si cela la sua potenza.</verse>
        <verse osisID='Hab.3.5'>Davanti a lui avanza la peste, la febbre ardente segue i suoi passi.</verse>
        <verse osisID='Hab.3.6'>Si arresta e scuote la terra, guarda e fa tremare le genti; le montagne eterne s'infrangono, e i colli antichi si abbassano: i suoi sentieri nei secoli.</verse>
        <verse osisID='Hab.3.7'>Ho visto i padiglioni di Cusàn in preda a spavento, sono agitate le tende di Madian.</verse>
        <verse osisID='Hab.3.8'>Forse contro i fiumi, Signore, contro i fiumi si accende la tua ira o contro il mare è il tuo furore, quando tu monti sopra i tuoi cavalli, sopra i carri della tua vittoria?</verse>
        <verse osisID='Hab.3.9'>Tu estrai il tuo arco e ne sazi di saette la corda. Fai erompere la terra in torrenti;</verse>
        <verse osisID='Hab.3.10'>i monti ti vedono e tremano, un uragano di acque si riversa, l'abisso fa sentire la sua voce. In alto il sole tralascia di mostrarsi,</verse>
        <verse osisID='Hab.3.11'>e la luna resta nella sua dimora, fuggono al bagliore delle tue saette, allo splendore folgorante della tua lancia.</verse>
        <verse osisID='Hab.3.12'>Sdegnato attraversi la terra, adirato calpesti le genti.</verse>
        <verse osisID='Hab.3.13'>Sei uscito per salvare il tuo popolo, per salvare il tuo consacrato. Hai demolito la cima della casa dell'empio, l'hai scalzata fino alle fondamenta.</verse>
        <verse osisID='Hab.3.14'>Con i tuoi dardi hai trafitto il capo dei suoi guerrieri che irrompevano per disperdermi con la gioia di chi divora il povero di nascosto.</verse>
        <verse osisID='Hab.3.15'>Hai affogato nel mare i suoi cavalli nella melma di grandi acque.</verse>
        <verse osisID='Hab.3.16'>Ho udito e fremette il mio cuore, a tal voce tremò il mio labbro, la carie entra nelle mie ossa e sotto di me tremano i miei passi. Sospiro al giorno dell'angoscia che verrà contro il popolo che ci opprime.</verse>
        <verse osisID='Hab.3.17'>Il fico infatti non germoglierà, nessun prodotto daranno le viti, cesserà il raccolto dell'olivo, i campi non daranno più cibo, i greggi spariranno dagli ovili e le stalle rimarranno senza buoi.</verse>
        <verse osisID='Hab.3.18'>Ma io gioirò nel Signore, esulterò in Dio mio salvatore.</verse>
        <verse osisID='Hab.3.19'>Il Signore Dio è la mia forza, egli rende i miei piedi come quelli delle cerve e sulle alture mi fa camminare.</verse>
      </chapter>
    </div></osisText>
</osis>
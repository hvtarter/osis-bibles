<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ro' osisIDWork='RU' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='RU'>
        <title>Rumanian Version</title>
        <contributor>The Unbound Bible
Biola University: Administrative Computing
13800 Biola Ave.
La Mirada, CA 90639
United States of America
562-903-4722 </contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Rumanian Bible
Cornilescu Version</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>RU</identifier>
        <source>ftp://unboundftp.biola.edu/pub/rumanian_utf8.zip</source>
        <language type='IETF'>ro</language>
        <relation/>
        <coverage>provide the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Rom'>
      <chapter osisID='Rom.1'>
        <verse osisID='Rom.1.1'>Pavel, rob al lui Isus Hristos, chemat să fie apostol, pus deoparte ca să vestească Evanghelia lui Dumnezeu,</verse>
        <verse osisID='Rom.1.2'>pe care o făgăduise mai înainte prin proorocii Săi în Sfintele Scripturi.</verse>
        <verse osisID='Rom.1.3'>Ea priveşte pe Fiul Său, născut din sămînţa lui David, în ce priveşte trupul,</verse>
        <verse osisID='Rom.1.4'>iar în ce priveşte duhul sfinţeniei dovedit cu putere că este Fiul lui Dumnezeu, prin învierea morţilor; adică pe Isus Hristos, Domnul nostru,</verse>
        <verse osisID='Rom.1.5'>prin care am primit harul şi apostolia, ca să aducem, pentru Numele Lui, la ascultarea credinţei pe toate Neamurile,</verse>
        <verse osisID='Rom.1.6'>între cari sînteţi şi voi, cei chemaţi să fiţi ai lui Isus Hristos.</verse>
        <verse osisID='Rom.1.7'>Deci, vouă tuturor, cari sînteţi prea iubiţi ai lui Dumnezeu în Roma, chemaţi să fiţi sfinţi: Har şi pace dela Dumnezeu, Tatăl nostru, şi dela Domnul Isus Hristos!</verse>
        <verse osisID='Rom.1.8'>Mai întîi mulţămesc Dumnezeului meu, prin Isus Hristos, pentru voi toţi, căci credinţa voastră este vestită în toată lumea.</verse>
        <verse osisID='Rom.1.9'>Dumnezeu, căruia Îi slujesc în duhul meu, în Evanghelia Fiului Său, îmi este martor că vă pomenesc neîncetat în rugăciunile mele,</verse>
        <verse osisID='Rom.1.10'>şi cer totdeauna ca, prin voia lui Dumnezeu, să am însfîrşit fericirea să vin la voi.</verse>
        <verse osisID='Rom.1.11'>Căci doresc să vă văd, ca să vă dau vreun dar duhovnicesc pentru întărirea voastră,</verse>
        <verse osisID='Rom.1.12'>sau mai degrabă, ca să ne îmbărbătăm laolaltă în mijlocul vostru, prin credinţa, pe care o avem împreună, şi voi şi eu.</verse>
        <verse osisID='Rom.1.13'>Nu vreau să nu ştiţi, fraţilor, că, de multeori am avut de gînd să vin la voi, ca să culeg vreun rod printre voi, ca printre celealte neamuri, dar am fost împedicat pînă acum.</verse>
        <verse osisID='Rom.1.14'>Eu sînt dator şi Grecilor şi Barbarilor, şi celor învăţaţi şi celor neînvăţaţi.</verse>
        <verse osisID='Rom.1.15'>Astfel, în ce mă priveşte pe mine, am o vie dorinţă să vă vestesc Evanghelia vouă celor din Roma.</verse>
        <verse osisID='Rom.1.16'>Căci mie nu mi -e ruşine de Evanghelia lui Hristos; fiindcă ea este puterea lui Dumnezeu pentru mîntuirea fiecăruia care crede: întîi a Iudeului, apoi a Grecului;</verse>
        <verse osisID='Rom.1.17'>deoarece în ea este descoperită o neprihănire, pe care o dă Dumnezeu, prin credinţă şi care duce la credinţă, după cum este scris: ,,Cel neprihănit va trăi prin credinţă.``</verse>
        <verse osisID='Rom.1.18'>Mînia lui Dumnezeu se descopere din cer împotriva oricărei necinstiri a lui Dumnezeu şi împotriva oricărei nelegiuri a oamenilor, cari înăduşe adevărul în nelegiuirea lor.</verse>
        <verse osisID='Rom.1.19'>Fiindcă ce se poate cunoaşte despre Dumnezeu, le este descoperit în ei, căci le -a fost arătat de Dumnezeu.</verse>
        <verse osisID='Rom.1.20'>În adevăr, însuşirile nevăzute ale Lui, puterea Lui vecinică şi dumnezeirea Lui, se văd lămurit, dela facerea lumii, cînd te uiţi cu băgare de seamă la ele în lucrurile făcute de El. Aşa că nu se pot desvinovăţi;</verse>
        <verse osisID='Rom.1.21'>fiindcă, măcar că au cunoscut pe Dumnezeu, nu L-au proslăvit ca Dumnezeu, nici nu I-au mulţămit; ci s'au dedat la gîndiri deşarte, şi inima lor fără pricepere s'a întunecat.</verse>
        <verse osisID='Rom.1.22'>S'au fălit că sînt înţelepţi, şi au înebunit;</verse>
        <verse osisID='Rom.1.23'>şi au schimbat slava Dumnezelui nemuritor într'o icoană care seamănă cu omul muritor, păsări, dobitoace cu patru picioare şi tîrîtoare.</verse>
        <verse osisID='Rom.1.24'>De aceea, Dumnezeu i -a lăsat pradă necurăţiei, să urmeze poftele inimilor lor; aşa că îşi necinstesc singuri trupurile;</verse>
        <verse osisID='Rom.1.25'>căci au schimbat în minciună adevărul lui Dumnezeu, şi au slujit şi s'au închinat făpturii în locul Făcătorului, care este binecuvîntat în veci! Amin.</verse>
        <verse osisID='Rom.1.26'>Din pricina aceasta, Dumnezeu i -a lăsat în voia unor patimi scîrboase; căci femeile lor au schimbat întrebuinţarea firească a lor într'una care este împotriva firii;</verse>
        <verse osisID='Rom.1.27'>tot astfel şi bărbaţii, au părăsit întrebuinţarea firească a femeii, s'au aprins în poftele lor unii pentru alţii, au săvîrşit parte bărbătească cu parte bărbătească lucruri scîrboase, şi au primit în ei înşişi plata cuvenită pentru rătăcirea lor.</verse>
        <verse osisID='Rom.1.28'>Fiindcă n'au căutat să păstreze pe Dumnezeu în cunoştinţa lor, Dumnezeu i -a lăsat în voia minţii lor blestemate, ca să facă lucruri neîngăduite.</verse>
        <verse osisID='Rom.1.29'>Astfel au ajuns plini de ori ce fel de nelegiuire, de curvie, de viclenie, de lăcomie, de răutate; plini de pizmă, de ucidere, de ceartă, de înşelăciune, de porniri răutăcioase; sînt şoptitori,</verse>
        <verse osisID='Rom.1.30'>bîrfitori, urîtori de Dumnezeu, obraznici, trufaşi, lăudăroşi, născocitori de rele, neascultători de părinţi,</verse>
        <verse osisID='Rom.1.31'>fără pricepere, călcători de cuvînt, fără dragoste firească, neînduplecaţi, fără milă.</verse>
        <verse osisID='Rom.1.32'>Şi, măcar că ştiu hotărîrea lui Dumnezeu, că cei ce fac asemenea lucruri, sînt vrednici de moarte, totuş, ei nu numai că le fac, dar şi găsesc de buni pe cei ce le fac.</verse>
      </chapter>
      <chapter osisID='Rom.2'>
        <verse osisID='Rom.2.1'>Aşa dar, omule, oricine ai fi tu, care, judeci pe altul, nu te poţi desvinovăţi; căci prin faptul că judeci pe altul, te osîndeşti singur; fiindcă tu, care judeci pe altul, faci aceleaşi lucruri.</verse>
        <verse osisID='Rom.2.2'>Ştim, în adevăr, că judecata lui Dumnezeu împotriva celor ce săvîrşesc astfel de lucruri, este potrivită cu adevărul.</verse>
        <verse osisID='Rom.2.3'>Şi crezi tu, omule, care judeci pe cei ce săvîrşesc astfel de lucruri, şi pe cari le faci şi tu, că vei scăpa de judecata lui Dumnezeu?</verse>
        <verse osisID='Rom.2.4'>Sau dispreţuieşti tu bogăţiile bunătăţii, îngăduinţei şi îndelungei Lui răbdări? Nu vezi tu că bunătatea lui Dumnezeu te îndeamnă la pocăinţă?</verse>
        <verse osisID='Rom.2.5'>Dar, cu împietrirea inimii tale, care nu vrea să se pocăiască, îţi aduni o comoară de mînie pentru ziua mîniei şi a arătării dreptei judecăţi a lui Dumnezeu,</verse>
        <verse osisID='Rom.2.6'>care va răsplăti fiecăruia după faptele lui.</verse>
        <verse osisID='Rom.2.7'>Şi anume, va da viaţa vecinică celor ce, prin stăruinţa în bine, caută slava, cinstea şi nemurirea;</verse>
        <verse osisID='Rom.2.8'>şi va da mînie şi urgie celor ce, din duh de gîlceavă, se împotrivesc adevărului şi ascultă de nelegiuire.</verse>
        <verse osisID='Rom.2.9'>Necaz şi strîmtorare va veni peste orice suflet omenesc care face răul: întîi peste Iudeu, apoi peste Grec.</verse>
        <verse osisID='Rom.2.10'>Slavă, cinste şi pace va veni însă peste oricine face binele: întîi peste Iudeu, apoi peste Grec.</verse>
        <verse osisID='Rom.2.11'>Căci înaintea lui Dumnezeu nu se are în vedere faţa omului.</verse>
        <verse osisID='Rom.2.12'>Toţi ceice au păcătuit fără lege, vor pieri fără lege; şi toţi ceice au păcătuit avînd lege, vor fi judecaţi după lege.</verse>
        <verse osisID='Rom.2.13'>Pentrucă nu cei ce aud Legea, sînt neprihăniţi înaintea lui Dumnezeu, ci cei ce împlinesc legea aceasta, vor fi socotiţi neprihăniţi.</verse>
        <verse osisID='Rom.2.14'>Cînd Neamurile, măcar că n'au lege, fac din fire lucrurile Legii, prin aceasta ei, cari n'au o lege, îşi sînt singuri lege;</verse>
        <verse osisID='Rom.2.15'>şi ei dovedesc că lucrarea Legii este scrisă în inimile lor; fiindcă despre lucrarea aceasta mărturiseşte cugetul lor şi gîndurile lor, cari sau se învinovăţesc sau se desvinovăţesc între ele.</verse>
        <verse osisID='Rom.2.16'>Şi faptul acesta se va vedea în ziua cînd, după Evanghelia mea, Dumnezeu va judeca, prin Isus Hristos, lucrurile ascunse ale oamenilor.</verse>
        <verse osisID='Rom.2.17'>Tu, care te numeşti Iudeu, care te reazimi pe o Lege, care te lauzi cu Dumnezeul tău,</verse>
        <verse osisID='Rom.2.18'>care cunoşti voia Lui, care ştii să faci deosebire între lucruri, pentrucă eşti învăţat de Lege;</verse>
        <verse osisID='Rom.2.19'>tu, care te măguleşti că eşti călăuza orbilor, lumina celor ce sînt în întunerec,</verse>
        <verse osisID='Rom.2.20'>povăţuitorul celor fără minte, învăţătorul celor neştiutori, pentrucă în Lege ai dreptarul cunoştinţei depline şi al adevărului; -</verse>
        <verse osisID='Rom.2.21'>tu deci, care înveţi pe alţii, pe tine însuţi nu te înveţi? Tu, care propovăduieşti: ,,Să nu furi,`` furi?</verse>
        <verse osisID='Rom.2.22'>Tu care zici: ,,Să nu preacurveşti,`` preacurveşti? Tu, căruia ţi -e scîrbă de idoli, le jăfuieşti templele?</verse>
        <verse osisID='Rom.2.23'>Tu, care te făleşti cu Legea, necinsteşti pe Dumnezeu prin călcarea acestei Legi?</verse>
        <verse osisID='Rom.2.24'>Căci ,,din pricina voastră este hulit Numele lui Dumnezeu între Neamuri``, după cum este scris.</verse>
        <verse osisID='Rom.2.25'>Tăierea împrejur, negreşit, este de folos, dacă împlineşti Legea; dar dacă tu calci Legea, tăierea ta împrejur ajunge netăiere împrejur.</verse>
        <verse osisID='Rom.2.26'>Dacă deci, cel netăiat împrejur păzeşte poruncile Legii, netăierea lui împrejur nu i se va socoti ea ca o tăiere împrejur?</verse>
        <verse osisID='Rom.2.27'>Cel netăiat împrejur din naştere, care împlineşte Legea, nu te va osîndi el pe tine, care o calci, măcar că ai slova Legii şi tăierea împrejur?</verse>
        <verse osisID='Rom.2.28'>Iudeu nu este acela care se arată pe dinafară că este Iudeu; şi tăiere împrejur nu este aceea care este pe dinafară, în carne.</verse>
        <verse osisID='Rom.2.29'>Ci Iudeu este acela care este Iudeu înlăuntru; şi tăiere împrejur este aceea a inimii, în duh, nu în slovă; un astfel de Iudeu îşi scoate lauda nu dela oameni, ci dela Dumnezeu.</verse>
      </chapter>
      <chapter osisID='Rom.3'>
        <verse osisID='Rom.3.1'>Care este deci întîietatea Iudeului, sau care este folosul tăierii împrejur?</verse>
        <verse osisID='Rom.3.2'>Oricum, sînt mari. Şi mai întîi de toate, prin faptul că lor le-au fost încredinţate cuvintele lui Dumnezeu.</verse>
        <verse osisID='Rom.3.3'>Şi ce are a face dacă unii n'au crezut? Necredinţa lor va nimici ea credincioşia lui Dumnezeu?</verse>
        <verse osisID='Rom.3.4'>Nicidecum! Dimpotrivă, Dumnezeu să fie găsit adevărat şi toţi oamenii să fie găsiţi mincinoşi, după cum este scris: ,,Ca să fii găsit neprihănit în cuvintele Tale, şi să ieşi biruitor cînd vei fi judecat.``</verse>
        <verse osisID='Rom.3.5'>Dar, dacă nelegiuirea noastră pune în lumină neprihănirea lui Dumnezeu, ce vom zice? Nu cumva Dumnezeu este nedrept cînd Îşi deslănţuieşte mînia? (Vorbescîn felul oamenilor.)</verse>
        <verse osisID='Rom.3.6'>Nicidecum! Pentrucă, altfel, cum va judeca Dumnezeu lumea?</verse>
        <verse osisID='Rom.3.7'>Şi dacă, prin minciuna mea, adevărul lui Dumnezeu străluceşte şi mai mult spre slava Lui, dece mai sînt eu însumi judecat ca păcătos?</verse>
        <verse osisID='Rom.3.8'>Şi de ce să nu facem răul ca să vină bine din el, cum pretind unii, cari ne vorbesc de rău, că spunem noi? Osînda acestor oameni este dreaptă.</verse>
        <verse osisID='Rom.3.9'>Ce urmează atunci? Sîntem noi mai buni decît ei? Nicidecum. Fiindcă am dovedit că toţi, fie Iudei, fie Greci, sînt supt păcat,</verse>
        <verse osisID='Rom.3.10'>după cum este scris: ,,Nu este nici un om neprihănit, niciunul măcar.</verse>
        <verse osisID='Rom.3.11'>Nu este nici unul care să aibă pricepere. Nu este nici unul care să caute cu tot dinadinsul pe Dumnezeu.</verse>
        <verse osisID='Rom.3.12'>Toţi s'au abătut, şi au ajuns nişte netrebnici. Nu este niciunul care să facă binele, niciunul măcar.</verse>
        <verse osisID='Rom.3.13'>Gîtlejul lor este un mormînt deschis; se slujesc de limbile lor ca să înşele; supt buze au venin de aspidă;</verse>
        <verse osisID='Rom.3.14'>gura le este plină de blestem şi de amărăciune;</verse>
        <verse osisID='Rom.3.15'>au picioarele grabnice să verse sînge;</verse>
        <verse osisID='Rom.3.16'>prăpădul şi pustiirea sînt pe drumul lor;</verse>
        <verse osisID='Rom.3.17'>nu cunosc calea păcii;</verse>
        <verse osisID='Rom.3.18'>frica de Dumnezeu nu este înaintea ochilor lor.``</verse>
        <verse osisID='Rom.3.19'>Ştim însă că tot ce spune Legea, spune celor ce sînt supt Lege, pentruca orice gură să fie astupată, şi toată lumea să fie găsită vinovată înaintea lui Dumnezeu.</verse>
        <verse osisID='Rom.3.20'>Căci nimeni nu va fi socotit neprihănit înaintea Lui, prin faptele Legii, deoarece prin Lege vine cunoştinţa deplină a păcatului.</verse>
        <verse osisID='Rom.3.21'>Dar acum s'a arătat o neprihănire (Greceşte: dreptate), pe care o dă Dumnezeu, fără lege-despre ea mărturisesc Legea şi proorocii-</verse>
        <verse osisID='Rom.3.22'>şi anume, neprihănirea dată de Dumnezeu, care vine prin credinţa în Isus Hristos, pentru toţi şi peste toţi cei ce cred în El. Nu este nici o deosebire.</verse>
        <verse osisID='Rom.3.23'>Căci toţi au păcătuit, şi sînt lipsiţi de slava lui Dumnezeu.</verse>
        <verse osisID='Rom.3.24'>Şi sînt socotiţi neprihăniţi, fără plată, prin harul Său, prin răscumpărarea, care este în Hristos Isus.</verse>
        <verse osisID='Rom.3.25'>Pe El Dumnezeu L -a rînduit mai dinainte să fie, prin credinţa în sîngele Lui, o jertfă de ispăşire, ca să-Şi arate neprihănirea Lui; căci trecuse cu vederea păcatele dinainte, în vremea în delungei răbdări a lui Dumnezeu;</verse>
        <verse osisID='Rom.3.26'>pentruca, în vremea de acum, să-Şi arate neprihănirea Lui în aşa fel în cît, să fie neprihănit, şi totuş să socotească neprihănit pe cel ce crede în Isus.</verse>
        <verse osisID='Rom.3.27'>Unde este dar pricina de laudă? S'a dus. Prin ce fel de lege? A faptelor? Nu; ci prin legea credinţei.</verse>
        <verse osisID='Rom.3.28'>Pentrucă noi credem că omul este socotit neprihănit prin credinţă, fără faptele Legii.</verse>
        <verse osisID='Rom.3.29'>Sau, poate, Dumnezeu este numai Dumnezeul Iudeilor? Nu este şi al Neamurilor? Da, este şi al Neamurilor;</verse>
        <verse osisID='Rom.3.30'>deoarece Dumnezeu este unul singur şi El va socoti neprihăniţi, prin credinţă, pe cei tăiaţi împrejur, şi tot prin credinţă şi pe cei netăiaţi împrejur.</verse>
        <verse osisID='Rom.3.31'>Deci, prin credinţă desfiinţăm noi Legea? Nicidecum. Dimpotrivă, noi întărim Legea.</verse>
      </chapter>
      <chapter osisID='Rom.4'>
        <verse osisID='Rom.4.1'>Ce vom zice dar că a căpătat, prin puterea lui, strămoşul nostru Avraam?</verse>
        <verse osisID='Rom.4.2'>Dacă Avraam a fost socotit neprihănit prin fapte, are cu ce să se laude, dar nu înaintea lui Dumnezeu.</verse>
        <verse osisID='Rom.4.3'>Căci ce zice Scriptura? ,,Avraam a crezut pe Dumnezeu, şi aceasta i s'a socotit ca neprihănire.``</verse>
        <verse osisID='Rom.4.4'>Însă, celui ce lucrează, plata cuvenită lui i se socoteşte nu ca un har, ci ca ceva datorat;</verse>
        <verse osisID='Rom.4.5'>pe cînd, celui ce nu lucrează, ci crede în Cel ce socoteşte pe păcătos neprihănit, credinţa pe care o are el, îi este socotită ca neprihănire.</verse>
        <verse osisID='Rom.4.6'>Tot astfel, şi David numeşte fericit pe omul acela, pe care Dumnezeu, fără fapte, îl socoteşte neprihănit.</verse>
        <verse osisID='Rom.4.7'>,,Ferice``, zice el, ,,de aceia ale căror fără de legi sînt iertate, şi ale căror păcate sînt acoperite!</verse>
        <verse osisID='Rom.4.8'>Ferice de omul, căruia nu -i ţine Domnul în seamă păcatul!``</verse>
        <verse osisID='Rom.4.9'>Fericirea aceasta este numai pentru cei tăiaţi împrejur sau şi pentru cei netăiaţi împrejur? Căci zicem că lui Avraam credinţa ,,i -a fost socotită ca neprihănire.``</verse>
        <verse osisID='Rom.4.10'>Dar cum i -a fost socotită? După, sau înainte de tăierea lui împrejur? Nu cînd era tăiat împrejur, ci cînd era netăiat împrejur.</verse>
        <verse osisID='Rom.4.11'>Apoi a primit ca semn tăierea împrejur, ca o pecete a acelei neprihăniri, pe care o căpătase prin credinţă, cînd era netăiat împrejur. Şi aceasta, pentru ca să fie tatăl tuturor celor cari cred, măcar că nu sînt tăiaţi împrejur; ca, adică, să li se socotească şi lor neprihănirea aceasta;</verse>
        <verse osisID='Rom.4.12'>şi pentru ca să fie şi tatăl celor tăiaţi împrejur, adică al acelora cari, nu numai că sînt tăiaţi împrejur, dar şi calcă pe urmele credinţei aceleia, pe care o avea tatăl nostru Avraam, cînd nu era tăiat împrejur.</verse>
        <verse osisID='Rom.4.13'>În adevăr, făgăduinţa făcută lui Avraam sau seminţei lui, că va moşteni lumea, n'a fost făcută pe temeiul Legii, ci pe temeiul acelei neprihăniri, care se capătă prin credinţă.</verse>
        <verse osisID='Rom.4.14'>Căci, dacă moştenitori sînt ceice se ţin de Lege, credinţa este zădarnică, şi făgăduinţa este nimicită;</verse>
        <verse osisID='Rom.4.15'>pentrucă Legea aduce mînie; şi unde nu este o lege, acolo nu este nici călcare de lege.</verse>
        <verse osisID='Rom.4.16'>Deaceea moştenitori sînt ceice se fac prin credinţă, pentruca să fie prin har, şi pentruca făgăduinţa să fie chezăşuită pentru toată sămînţa lui Avraam: nu numai pentru sămînţa aceea care este supt Lege, ci şi pentru sămînţa aceea care are credinţa lui Avraam, tatăl nostru al tuturor,</verse>
        <verse osisID='Rom.4.17'>dupăcum este scris: ,,Te-am rînduit să fii tatăl multor neamuri.`` El, adică, este tatăl nostru înaintea lui Dumnezeu, în care a crezut, care înviază morţii, şi care cheamă lucrurile cari nu sînt, ca şi cum ar fi.</verse>
        <verse osisID='Rom.4.18'>Nădăjduind împotriva oricărei nădejdi, el a crezut, şi astfel a ajuns tatăl multor neamuri, dupăcum i se spusese: ,,Aşa va fi sămînţa ta.``</verse>
        <verse osisID='Rom.4.19'>Şi, fiindcă n'a fost slab în credinţă, el nu s'a uitat la trupul său, care era îmbătrînit, -avea aproape o sută de ani, -nici la faptul că Sara nu mai putea să aibă copii.</verse>
        <verse osisID='Rom.4.20'>El nu s'a îndoit de făgăduinţa lui Dumnezeu, prin necredinţă, ci, întărit prin credinţa lui, a dat slavă lui Dumnezeu,</verse>
        <verse osisID='Rom.4.21'>deplin încredinţat că El ce făgăduieşte, poate să şi împlinească.</verse>
        <verse osisID='Rom.4.22'>De aceea credinţa aceasta ,,i -a fost socotită ca neprihănire.``</verse>
        <verse osisID='Rom.4.23'>Dar nu numai pentru el este scris că ,,i -a fost socotită ca neprihănire``;</verse>
        <verse osisID='Rom.4.24'>ci este scris şi pentru noi, cărora de asemenea ne va fi socotită, nouă celor ce credem în Cel ce a înviat din morţi pe Isus Hristos, Domnul nostru,</verse>
        <verse osisID='Rom.4.25'>care a fost dat din pricina fărădelegilor noastre, şi a înviat din pricină că am fost socotiţi neprihăniţi.</verse>
      </chapter>
      <chapter osisID='Rom.5'>
        <verse osisID='Rom.5.1'>Deci, fiindcă sîntem socotiţi neprihăniţi, prin credinţă, avem (Sau: Să avem.) pace cu Dumnezeu, prin Domnul nostru Isus Hristos.</verse>
        <verse osisID='Rom.5.2'>Lui Îi datorăm faptul că, prin credinţă, am intrat în această stare de har, în care sîntem; şi ne bucurăm în nădejdea slavei lui Dumnezeu.</verse>
        <verse osisID='Rom.5.3'>Ba mai mult, ne bucurăm chiar şi în necazurile noastre; căci ştim că necazul aduce răbdare,</verse>
        <verse osisID='Rom.5.4'>răbdarea aduce biruinţă în încercare, iar biruinţa aceasta aduce nădejdea.</verse>
        <verse osisID='Rom.5.5'>Însă nădejdea aceasta nu înşală, pentrucă dragostea lui Dumnezeu a fost turnată în inimile noastre prin Duhul Sfînt, care ne -a fost dat.</verse>
        <verse osisID='Rom.5.6'>Căci, pe cînd eram noi încă fără putere, Hristos, la vremea cuvenită a murit pentru cei nelegiuiţi.</verse>
        <verse osisID='Rom.5.7'>Pentru un om neprihănit cu greu ar muri cineva; dar pentru binefăcătorul lui, poate că s'ar găsi cineva să moară.</verse>
        <verse osisID='Rom.5.8'>Dar Dumnezeu Îşi arată dragostea faţă de noi prin faptul că, pe cînd eram noi încă păcătoşi, Hristos a murit pentru noi.</verse>
        <verse osisID='Rom.5.9'>Deci, cu atît mai mult acum, cînd sîntem socotiţi neprihăniţi, prin sîngele Lui, vom fi mîntuiţi prin El de mînia lui Dumnezeu.</verse>
        <verse osisID='Rom.5.10'>Căci, dacă atunci cînd eram vrăjmaşi, am fost împăcaţi cu Dumnezeu, prin moartea Fiului Său, cu mult mai mult acum, cînd sîntem împăcaţi cu El, vom fi mîntuiţi prin viaţa Lui.</verse>
        <verse osisID='Rom.5.11'>Şi nu numai atît, dar ne şi bucurăm în Dumnezeu, prin Domnul nostru Isus Hristos, prin care am căpătat împăcarea.</verse>
        <verse osisID='Rom.5.12'>De aceea, după cum printr'un singur om a intrat păcatul în lume, şi prin păcat a intrat moartea, şi astfel moartea a trecut asupra tuturor oamenilor, din pricină că toţi au păcătuit...</verse>
        <verse osisID='Rom.5.13'>(Căci înainte de Lege păcatul era în lume. Dar păcatul nu este ţinut în seamă cîtă vreme nu este o lege.</verse>
        <verse osisID='Rom.5.14'>Totuş moartea a domnit, dela Adam pînă la Moise, chiar peste ceice nu păcătuiseră printr'o călcare de lege asemănătoare cu a lui Adam, care este o icoană preînchipuitoare a Celuice avea să vină.</verse>
        <verse osisID='Rom.5.15'>Dar cu darul fără plată nu este ca şi cu greşala; căci, dacă prin greşala unuia singur, cei mulţi au fost loviţi cu moartea, apoi cu mult mai mult harul lui Dumnezeu şi darul, pe care ni l -a făcut harul acesta într'un singur om, adică în Isus Hristos, s'au dat din belşug celor mulţi.</verse>
        <verse osisID='Rom.5.16'>Şi darul fără plată nu vine ca printr'acel unul care a păcătuit; căci judecata venită dela unul, a adus osînda; dar darul fără plată venit în urma multor greşeli a adus o hotărîre de iertare.</verse>
        <verse osisID='Rom.5.17'>Dacă deci, prin greşala unuia singur, moartea a domnit prin el singur, cu mult mai mult ceice primesc, în toată plinătatea, harul şi darul neprihănirii, vor domni în viaţă prin acel unul singur, care este Isus Hristos!)</verse>
        <verse osisID='Rom.5.18'>...Astfel dar, după cum printr'o singură greşală, a venit o osîndă, care a lovit pe toţi oamenii, tot aşa, printr'o singură hotărîre de iertare a venit pentru toţi oamenii o hotărîre de neprihănire care dă viaţa.</verse>
        <verse osisID='Rom.5.19'>Căci, după cum prin neascultarea unui singur om, cei mulţi au fost făcuţi păcătoşi, tot aşa, prin ascultarea unui singur om, cei mulţi vor fi făcuţi neprihăniţi.</verse>
        <verse osisID='Rom.5.20'>Ba încă şi Legea a venit pentruca să se înmulţească greşala; dar unde s'a înmulţit păcatul, acolo harul s'a înmulţit şi mai mult;</verse>
        <verse osisID='Rom.5.21'>pentruca, după cum păcatul a stăpînit dînd moartea, tot aşa şi harul să stăpînească dînd neprihănirea, ca să dea viaţa vecinică, prin Isus Hristos, Domnul nostru.</verse>
      </chapter>
      <chapter osisID='Rom.6'>
        <verse osisID='Rom.6.1'>Ce vom zice dar? Să păcătuim mereu, ca să se înmulţească harul?</verse>
        <verse osisID='Rom.6.2'>Nicidecum! Noi, cari am murit faţă de păcat, cum să mai trăim în păcat?</verse>
        <verse osisID='Rom.6.3'>Nu ştiţi că toţi cîţi am fost botezaţi în Isus Hristos, am fost botezaţi în moartea Lui?</verse>
        <verse osisID='Rom.6.4'>Noi deci, prin botezul în moartea Lui, am fost îngropaţi împreună cu El, pentruca, după cum Hristos a înviat din morţi, prin slava Tatălui, tot aşa şi noi să trăim o viaţă nouă.</verse>
        <verse osisID='Rom.6.5'>În adevăr, dacă ne-am făcut una cu El, printr'o moarte asemănătoare cu a Lui, vom fi una cu El şi printr'o înviere asemănătoare cu a Lui.</verse>
        <verse osisID='Rom.6.6'>Ştim bine că omul nostru cel vechi a fost răstignit împreună cu El, pentruca trupul păcatului să fie desbrăcat de puterea lui, în aşa fel ca să nu mai fim robi ai păcatului;</verse>
        <verse osisID='Rom.6.7'>căci cine a murit, de drept, este izbăvit de păcat.</verse>
        <verse osisID='Rom.6.8'>Acum, dacă am murit împreună cu Hristos, credem că vom şi trăi împreună cu El,</verse>
        <verse osisID='Rom.6.9'>întrucît ştim că Hristosul înviat din morţi, nu mai moare: moartea nu mai are nici o stăpînire asupra Lui.</verse>
        <verse osisID='Rom.6.10'>Fiindcă prin moartea de care a murit, El a murit pentru păcat, odată pentru totdeauna; iar prin viaţa pe care o trăieşte, trăieşte pentru Dumnezeu.</verse>
        <verse osisID='Rom.6.11'>Tot aşa şi voi înşivă, socotiţi-vă morţi faţă de păcat, şi vii pentru Dumnezeu, în Isus Hristos, Domnul nostru.</verse>
        <verse osisID='Rom.6.12'>Deci, păcatul să nu mai domnească în trupul vostru muritor, şi să nu mai ascultaţi de poftele lui.</verse>
        <verse osisID='Rom.6.13'>Să nu mai daţi în stăpînirea păcatului mădulările voastre, ca nişte unelte ale nelegiuirii; ci daţi-vă pe voi înşivă lui Dumnezeu, ca vii, din morţi cum eraţi; şi daţi lui Dumnezeu mădulările voastre, ca pe nişte unelte ale neprihănirii.</verse>
        <verse osisID='Rom.6.14'>Căci păcatul nu va mai stăpîni asupra voastră, pentrucă nu sînteţi supt Lege, ci supt har.</verse>
        <verse osisID='Rom.6.15'>Ce urmează de aici? Să păcătuim pentrucă nu mai sîntem supt Lege ci supt har? Nicidecum.</verse>
        <verse osisID='Rom.6.16'>Nu ştiţi că, dacă vă daţi robi cuiva, ca să -l ascultaţi, sînteţi robii aceluia de care ascultaţi, fie că este vorba de păcat, care duce la moarte, fie că este vorba de ascultare, care duce la neprihănire?</verse>
        <verse osisID='Rom.6.17'>Dar mulţămiri fie aduse lui Dumnezeu, pentrucă, după ce aţi fost robi ai păcatului, aţi ascultat acum din inimă de dreptarul învăţăturii, pe care aţi primit -o.</verse>
        <verse osisID='Rom.6.18'>Şi prin chiar faptul că aţi fost izbăviţi de subt păcat, v'aţi făcut robi ai neprihănirii. -</verse>
        <verse osisID='Rom.6.19'>Vorbesc omeneşte, din pricina neputinţei firii voastre pămînteşti: dupăcum odinioară v'aţi făcut mădulările voastre roabe ale necurăţiei şi fărădelegii, aşa că săvîrşeaţi fărădelegea, tot aşa, acum trebuie să vă faceţi mădulările voastre roabe ale neprihănirii, ca să ajungeţi la sfinţirea voastră!</verse>
        <verse osisID='Rom.6.20'>Căci, atunci cînd eraţi robi ai păcatului, eraţi slobozi faţă de neprihănire.</verse>
        <verse osisID='Rom.6.21'>Şi ce roade aduceaţi atunci? Roade, de cari acum vă este ruşine: pentrucă sfîrşitul acestor lucruri este moartea.</verse>
        <verse osisID='Rom.6.22'>Dar acum, odată ce aţi fost izbăviţi de păcat şi v'aţi făcut robi ai lui Dumnezeu, aveţi ca rod sfinţirea, iar ca sfîrşit: viaţa vecinică.</verse>
        <verse osisID='Rom.6.23'>Fiindcă plata păcatului este moartea: dar darul fără plată al lui Dumnezeu este viaţa vecinică în Isus Hristos, Domnul nostru.</verse>
      </chapter>
      <chapter osisID='Rom.7'>
        <verse osisID='Rom.7.1'>Nu ştiţi, fraţilor, -căci vorbesc unor oameni cari cunosc Legea-că Legea are stăpînire asupra omului cîtă vreme trăieşte el?</verse>
        <verse osisID='Rom.7.2'>Căci femeia măritată este legată prin Lege de bărbatul ei cîtă vreme trăieşte el; dar dacă -i moare bărbatul, este deslegată de legea bărbatului ei.</verse>
        <verse osisID='Rom.7.3'>Dacă deci, cînd îi trăieşte bărbatul, ea se mărită după altul, se va chema preacurvă; dar dacă -i moare bărbatul, este deslegată de Lege, aşa că nu mai este preacurvă, dacă se mărită după altul.</verse>
        <verse osisID='Rom.7.4'>Tot astfel, fraţii mei, prin trupul lui Hristos, şi voi aţi murit în ce priveşte Legea, ca să fiţi ai altuia, adică ai Celuice a înviat din morţi; şi aceasta, ca să aducem roadă pentru Dumnezeu.</verse>
        <verse osisID='Rom.7.5'>Căci, cînd trăiam supt firea noastră pămîntească, patimile păcatelor, aţîţate de Lege, lucrau în mădularele noastre, şi ne făceau să aducem roade pentru moarte.</verse>
        <verse osisID='Rom.7.6'>Dar acum, am fost izbăviţi de Lege, şi sîntem morţi faţă de Legea aceasta, care ne ţinea robi, pentruca să slujim lui Dumnezeu într'un duh nou, iar nu după vechea slovă.</verse>
        <verse osisID='Rom.7.7'>Deci ce vom zice? Legea este ceva păcătos? Nici de cum! Dimpotrivă, păcatul nu l-am cunoscut decît prin Lege. De pildă, n'aş fi cunoscut pofta, dacă Legea nu mi-ar fi spus: ,,Să nu pofteşti!``</verse>
        <verse osisID='Rom.7.8'>Apoi păcatul a luat prilejul, şi a făcut să se nască în mine prin porunca tot felul de pofte; căci fără Lege, păcatul este mort.</verse>
        <verse osisID='Rom.7.9'>Odinioară, fiindcă eram fără Lege, trăiam; dar cînd a venit porunca, păcatul a înviat, şi eu am murit.</verse>
        <verse osisID='Rom.7.10'>Şi porunca, ea, care trebuia să-mi dea viaţa, mi -a pricinuit moartea.</verse>
        <verse osisID='Rom.7.11'>Pentrucă păcatul a luat prilejul prin ea m'a amăgit, şi prin însăş, porunca aceasta m'a lovit cu moartea.</verse>
        <verse osisID='Rom.7.12'>Aşa că Legea, negreşit, este sfîntă, şi porunca este sfîntă, dreaptă şi bună.</verse>
        <verse osisID='Rom.7.13'>Atunci, un lucru bun mi -a dat moartea? Nicidecum. Dar păcatul, tocmai ca să iasă la iveală ca păcat, mi -a dat moartea printr'un lucru bun, pentruca păcatul să se arate afară din cale de păcătos, prin faptul că se slujea de aceeaş poruncă.</verse>
        <verse osisID='Rom.7.14'>Ştim, în adevăr, că Legea este duhovnicească: dar eu sînt pămîntesc, vîndut rob păcatului.</verse>
        <verse osisID='Rom.7.15'>Căci nu ştiu ce fac: nu fac ce vreau, ci fac ce urăsc.</verse>
        <verse osisID='Rom.7.16'>Acum, dacă fac ce nu vreau, mărturisesc prin aceasta că Legea este bună.</verse>
        <verse osisID='Rom.7.17'>Şi atunci, nu mai sînt eu cel ce face lucrul acesta, ci păcatul care locuieşte în mine.</verse>
        <verse osisID='Rom.7.18'>Ştiu, în adevăr, că nimic bun nu locuieşte în mine, adică în firea mea pămîntească, pentrucă, ce -i drept, am voinţa să fac binele, dar n'am puterea să -l fac.</verse>
        <verse osisID='Rom.7.19'>Căci binele, pe care vreau să -l fac, nu -l fac, ci răul, pe care nu vreau să -l fac, iacă ce fac!</verse>
        <verse osisID='Rom.7.20'>Şi dacă fac ce nu vreau să fac, nu mai sînt eu cel ce face lucrul acesta, ci păcatul care locuieşte în mine.</verse>
        <verse osisID='Rom.7.21'>Găsesc dar în mine legea aceasta: cînd vreau să fac binele, răul este lipit de mine.</verse>
        <verse osisID='Rom.7.22'>Fiindcă, după omul din lăuntru îmi place Legea lui Dumnezeu;</verse>
        <verse osisID='Rom.7.23'>dar văd în mădularele mele o altă lege, care se luptă împotriva legii primite de mintea mea, şi mă ţine rob legii păcatului, care este în mădularele mele.</verse>
        <verse osisID='Rom.7.24'>O, nenorocitul de mine! Cine mă va izbăvi de acest trup de moarte?..</verse>
        <verse osisID='Rom.7.25'>Mulţămiri fie aduse lui Dumnezeu, prin Isus Hristos, Domnul nostru!... Astfel dar, cu mintea, eu slujesc legii lui Dumnezeu; dar cu firea pămîntească, slujesc legii păcatului.</verse>
      </chapter>
      <chapter osisID='Rom.8'>
        <verse osisID='Rom.8.1'>Acum dar nu este nici o osîndire pentru ceice sînt în Hristos Isus, cari nu trăiesc după îndemnurile firii pămînteşti, ci după îndemnurile Duhului.</verse>
        <verse osisID='Rom.8.2'>În adevăr, legea Duhului de viaţă în Hristos Isus, m'a izbăvit de Legea păcatului şi a morţii.</verse>
        <verse osisID='Rom.8.3'>Căci-lucru cu neputinţă Legii, întrucît firea pămîntească (Greceşte: carnea, aici şi peste tot unde e ,,firea pămîntească``.) o făcea fără putere-Dumnezeu a osîndit păcatul în firea pămîntească, trimeţînd, din pricina păcatului, pe însuş Fiul Său într'o fire asemănătoare cu a păcatului,</verse>
        <verse osisID='Rom.8.4'>pentruca porunca Legii să fie împlinită în noi, cari trăim nu după îndemnurile firii pămînteşti, ci după îndemnurile Duhului.</verse>
        <verse osisID='Rom.8.5'>În adevăr, ceice trăiesc după îndemnurile firii pămînteşti, umblă după lucrurile firii pămînteşti; pe cînd cei ce trăiesc după îndemnurile Duhului, umblă după lucrurile Duhului.</verse>
        <verse osisID='Rom.8.6'>Şi umblarea după lucrurile firii pămînteşti, este moarte, pe cînd umblarea după lucrurile Duhului este viaţă şi pace.</verse>
        <verse osisID='Rom.8.7'>Fiindcă umblarea după lucrurile firii pămînteşti este vrăjmăşie împotriva lui Dumnezeu, căci, ea nu se supune Legii lui Dumnezeu, şi nici nu poate să se supună.</verse>
        <verse osisID='Rom.8.8'>Deci, ceice sînt pămînteşti, nu pot să placă lui Dumnezeu.</verse>
        <verse osisID='Rom.8.9'>Voi însă nu mai sînteţi pămînteşti, ci duhovniceşti, dacă Duhul lui Dumnezeu locuieşte în adevăr în voi. Dacă n'are cineva Duhul lui Hristos, nu este al Lui.</verse>
        <verse osisID='Rom.8.10'>Şi dacă Hristos este în voi, trupul vostru, da, este supus morţii, din pricina păcatului; dar duhul vostru este viu, din pricina neprihănirii.</verse>
        <verse osisID='Rom.8.11'>Şi dacă Duhul Celui ce a înviat pe Isus dintre cei morţi locuieşte în voi, Cel ce a înviat pe Hristos Isus din morţi, va învia şi trupurile voastre muritoare, din pricina Duhului Său, care locuieşte în voi.</verse>
        <verse osisID='Rom.8.12'>Aşa dar, fraţilor, noi nu mai datorăm nimic firii pămînteşti, ca să trăim după îndemnurile ei.</verse>
        <verse osisID='Rom.8.13'>Dacă trăiţi după îndemnurile ei, veţi muri; dar dacă, prin Duhul, faceţi să moară faptele trupului, veţi trăi.</verse>
        <verse osisID='Rom.8.14'>Căci toţi ceice sînt călăuziţi de Duhul lui Dumnezeu sînt fii ai lui Dumnezeu.</verse>
        <verse osisID='Rom.8.15'>Şi voi n'aţi primit un duh de robie, ca să mai aveţi frică; ci aţi primit un duh de înfiere, care ne face să strigăm: ,,Ava! adică: Tată!``</verse>
        <verse osisID='Rom.8.16'>Însuş Duhul adevereşte împreună cu duhul nostru că sîntem copii ai lui Dumnezeu.</verse>
        <verse osisID='Rom.8.17'>Şi, dacă sîntem copii, sîntem şi moştenitori: moştenitori ai lui Dumnezeu, şi împreună moştenitori cu Hristos, dacă suferim cu adevărat împreună cu El, ca să fim şi proslăviţi împreună cu El.</verse>
        <verse osisID='Rom.8.18'>Eu socotesc că suferinţele din vremea de acum nu sînt vrednice să fie puse alături cu slava viitoare, care are să fie descoperită faţă de noi.</verse>
        <verse osisID='Rom.8.19'>De asemenea, şi firea aşteaptă cu o dorinţă înfocată descoperirea fiilor lui Dumnezeu.</verse>
        <verse osisID='Rom.8.20'>Căci firea a fost supusă deşertăciunii-nu de voie, ci din pricina celui ce a supus -o-cu nădejdea însă,</verse>
        <verse osisID='Rom.8.21'>că şi ea va fi izbăvită din robia stricăciunii, ca să aibă parte de slobozenia slavei copiilor lui Dumnezeu.</verse>
        <verse osisID='Rom.8.22'>Dar ştim că pînă în ziua de azi, toată firea suspină şi sufere durerile naşterii.</verse>
        <verse osisID='Rom.8.23'>Şi nu numai ea, dar şi noi, cari avem cele dintîi roade ale Duhului, suspinăm în noi, şi aşteptăm înfierea, adică răscumpărarea trupului nostru.</verse>
        <verse osisID='Rom.8.24'>Căci în nădejdea aceasta am fost mîntuiţi. Dar o nădejde care se vede, nu mai este nădejde: pentrucă ce se vede, se mai poate nădăjdui?</verse>
        <verse osisID='Rom.8.25'>Pe cînd, dacă nădăjduim ce nu vedem, aşteptăm cu răbdare.</verse>
        <verse osisID='Rom.8.26'>Şi tot astfel şi Duhul ne ajută în slăbiciunea noastră: căci nu ştim cum trebuie să ne rugăm. Dar însuş Duhul mijloceşte pentru noi cu suspine negrăite.</verse>
        <verse osisID='Rom.8.27'>Şi Cel ce cercetează inimile, ştie care este năzuinţa Duhului; pentrucă El mijloceşte pentru sfinţi după voia lui Dumnezeu.</verse>
        <verse osisID='Rom.8.28'>De altă parte, ştim că toate lucrurile lucrează împreună spre binele celorce iubesc pe Dumnezeu, şi anume, spre binele celorce sînt chemaţi după planul Său.</verse>
        <verse osisID='Rom.8.29'>Căci pe aceia, pe cari i -a cunoscut mai dinainte, i -a şi hotărît mai dinainte să fie asemenea chipului Fiului Său, pentruca El să fie cel întîi născut dintre mai mulţi fraţi.</verse>
        <verse osisID='Rom.8.30'>Şi pe aceia pe cari i -a hotărît mai dinainte, i -a şi chemat; şi pe aceia pe cari i -a chemat, i -a şi socotit neprihăniţi; iar pe aceia pe cari i -a socotit neprihăniţi, i -a şi proslăvit.</verse>
        <verse osisID='Rom.8.31'>Deci, ce vom zice noi în faţa tuturor acestor lucruri? Dacă Dumnezeu este pentru noi, cine va fi împotriva noastră?</verse>
        <verse osisID='Rom.8.32'>El, care n'a cruţat nici chiar pe Fiul Său, ci L -a dat pentru noi toţi, cum nu ne va da fără plată, împreună cu El, toate lucrurile?</verse>
        <verse osisID='Rom.8.33'>Cine va ridica pîră împotriva aleşilor lui Dumnezeu? Dumnezeu este Acela, care -i socoteşte neprihăniţi!</verse>
        <verse osisID='Rom.8.34'>Cine -i va osîndi? Hristos a murit! Ba mai mult, El a şi înviat, stă la dreapta lui Dumnezeu, şi mijloceşte pentru noi!</verse>
        <verse osisID='Rom.8.35'>Cine ne va despărţi pe noi de dragostea lui Hristos? Necazul, sau strîmtorarea, sau prigonirea, sau foametea, sau lipsa de îmbrăcăminte, sau primejdia sau sabia?</verse>
        <verse osisID='Rom.8.36'>După cum este scris: ,,Din pricina Ta sîntem daţi morţii toată ziua; sîntem socotiţi ca nişte oi de tăiat.``</verse>
        <verse osisID='Rom.8.37'>Totuş în toate aceste lucruri noi sîntem mai mult decît biruitori, prin Acela care ne -a iubit.</verse>
        <verse osisID='Rom.8.38'>Căci sînt bine încredinţat că nici moartea, nici viaţa, nici îngerii, nici stăpînirile, nici puterile, nici lucrurile de acum, nici cele viitoare,</verse>
        <verse osisID='Rom.8.39'>nici înălţimea, nici adîncimea, nici o altă făptură (Sau: zidire.), nu vor fi în stare să ne despartă de dragostea lui Dumnezeu, care este în Isus Hristos, Domnul nostru.</verse>
      </chapter>
      <chapter osisID='Rom.9'>
        <verse osisID='Rom.9.1'>Spun adevărul în Hristos, nu mint; cugetul meu, luminat de Duhul Sfînt, îmi este martor,</verse>
        <verse osisID='Rom.9.2'>că simt o mare întristare, şi am o durere necurmată în inimă.</verse>
        <verse osisID='Rom.9.3'>Căci aproape să doresc să fiu eu însumi anatema, despărţit de Hristos, pentru fraţii mei, rudele mele trupeşti.</verse>
        <verse osisID='Rom.9.4'>Ei sînt Israeliţi, au înfierea, slava, legămintele, darea Legii, slujba dumnezeiască, făgăduinţele,</verse>
        <verse osisID='Rom.9.5'>patriarhii, şi din ei a ieşit, după trup, Hristosul, care este mai pe sus de toate lucrurile, Dumnezeu binecuvîntat în veci. Amin!</verse>
        <verse osisID='Rom.9.6'>Dar aceasta nu înseamnă că a rămas fără putere Cuvîntul lui Dumnezeu. Căci nu toţi cei ce se coboară din Israel, sînt Israel;</verse>
        <verse osisID='Rom.9.7'>şi, măcar că sînt sămînţa lui Avraam, nu toţi sînt copiii lui Avraam; ci este scris: ,,În Isaac vei avea o sămînţă, care-ţi va purta numele.``</verse>
        <verse osisID='Rom.9.8'>Aceasta însemnează că nu copiii trupeşti sînt copii ai lui Dumnezeu; ci copiii făgăduinţei sînt socotiţi ca sămînţă.</verse>
        <verse osisID='Rom.9.9'>Căci cuvîntul acesta este o făgăduinţă: ,,Pe vremea aceasta Mă voi întoarce, şi Sara va avea un fiu.``</verse>
        <verse osisID='Rom.9.10'>Ba mai mult; tot aşa a fost cu Rebeca. Ea a zămislit doi gemeni numai dela părintele nostru Isaac.</verse>
        <verse osisID='Rom.9.11'>Căci, măcar că cei doi gemeni nu se născuseră încă, şi nu făcuseră nici bine nici rău, -ca să rămînă în picioare hotărîrea mai dinainte a lui Dumnezeu, prin care se făcea o alegere, nu prin fapte, ci prin Cel ce cheamă, -</verse>
        <verse osisID='Rom.9.12'>s'a zis Rebecii: ,,Cel mai mare va fi rob celui mai mic``,</verse>
        <verse osisID='Rom.9.13'>după cum este scris: ,,Pe Iacov l-am iubit, iar pe Esau l-am urît.``</verse>
        <verse osisID='Rom.9.14'>Deci ce vom zice? Nu cumva este nedreptate în Dumnezeu? Nici de cum!</verse>
        <verse osisID='Rom.9.15'>Căci El a zis lui Moise: ,,Voi avea milă de oricine-Mi va plăcea să am milă; şi Mă voi îndura de oricine-Mi va plăcea să Mă îndur.``</verse>
        <verse osisID='Rom.9.16'>Aşa dar, nu atîrnă nici de cine vrea, nici de cine aleargă, ci de Dumnezeu care are milă.</verse>
        <verse osisID='Rom.9.17'>Fiindcă Scriptura zice lui Faraon: ,,Te-am ridicat înadins, ca să-Mi arăt în tine puterea Mea, şi pentruca Numele Meu să fie vestit în tot pămîntul.``</verse>
        <verse osisID='Rom.9.18'>Astfel, El are milă de cine vrea şi împietreşte pe cine vrea.</verse>
        <verse osisID='Rom.9.19'>Dar îmi vei zice: ,,Atunci de ce mai bagă vină? Căci cine poate sta împotriva voiei Lui?``</verse>
        <verse osisID='Rom.9.20'>Dar, mai de grabă, cine eşti tu, omule, ca să răspunzi împotriva lui Dumnezeu? Nu cumva vasul de lut va zice celui ce l -a făcut: ,,Pentru ce m-ai făcut aşa?``</verse>
        <verse osisID='Rom.9.21'>Nu este olarul stăpîn pe lutul lui, ca din aceeaş frămîntătură de lut să facă un vas pentru o întrebuinţare de cinste, şi un alt vas pentru o întrebuinţare de ocară?</verse>
        <verse osisID='Rom.9.22'>Şi ce putem spune, dacă Dumnezeu, fiindcă voia să-Şi arate mînia şi să-Şi descopere puterea, a suferit cu multă răbdare nişte vase ale mîniei, făcute pentru peire;</verse>
        <verse osisID='Rom.9.23'>şi să-Şi arate bogăţia slavei Lui faţă de nişte vase ale îndurării, pe cari le -a pregătit mai dinainte pentru slavă (despre noi vorbesc)?</verse>
        <verse osisID='Rom.9.24'>Astfel, El ne -a chemat nu numai dintre Iudei, ci şi dintre Neamuri,</verse>
        <verse osisID='Rom.9.25'>după cum zice în Osea: ,,Voi numi ,popor al Meu`, pe cel ce nu era poporul Meu, şi ,prea iubită`, pe cea care nu era prea iubită.</verse>
        <verse osisID='Rom.9.26'>Şi acolo unde li se zicea: ,Voi nu sînteţi poporul Meu`, vor fi numiţi fii ai Dumnezeului celui viu.``</verse>
        <verse osisID='Rom.9.27'>Isaia, de altă parte, strigă cu privire la Israel: ,,Chiar dacă numărul fiilor lui Israel ar fi ca nisipul mării, numai rămăşiţa va fi mîntuită.</verse>
        <verse osisID='Rom.9.28'>Căci Domnul va împlini pe deplin şi repede pe pămînt cuvîntul Lui.</verse>
        <verse osisID='Rom.9.29'>Şi, cum zisese Isaia mai înainte: ,,Dacă nu ne-ar fi lăsat Domnul Savaot o sămînţă, am fi ajuns ca Sodoma, şi ne-am fi asemănat cu Gomora.``</verse>
        <verse osisID='Rom.9.30'>Deci ce vom zice? Neamurile, cari nu umblau după neprihănire, au căpătat neprihănirea şi anume neprihănirea care se capătă prin credinţă;</verse>
        <verse osisID='Rom.9.31'>pe cînd Israel, care umbla după o Lege, care să dea neprihănirea, n'a ajuns la Legea aceasta.</verse>
        <verse osisID='Rom.9.32'>Pentruce? Pentru că Israel n'a căutat -o prin credinţă, ci prin fapte. Ei s'au lovit de piatra de poticnire,</verse>
        <verse osisID='Rom.9.33'>după cum este scris: ,,Iată că pun în Sion o Piatră de poticnire, şi o stîncă de cădere: şi cine crede în El, nu va fi dat de ruşine.``</verse>
      </chapter>
      <chapter osisID='Rom.10'>
        <verse osisID='Rom.10.1'>Fraţilor, dorinţa inimii mele şi rugăciunea mea către Dumnezeu pentru Israeliţi, este să fie mîntuiţi.</verse>
        <verse osisID='Rom.10.2'>Le mărturisesc că ei au rîvnă pentru Dumnezeu, dar fără pricepere:</verse>
        <verse osisID='Rom.10.3'>pentrucă, întrucît n-au cunoscut neprihănirea, pe care o dă Dumnezeu, au căutat să-şi pună înainte o neprihănire a lor înşişi, şi nu s'au supus astfel neprihănirii, pe care o dă Dumnezeu.</verse>
        <verse osisID='Rom.10.4'>Căci Hristos este sfîrşitul Legii, pentruca oricine crede în El, să poată căpăta neprihănirea.</verse>
        <verse osisID='Rom.10.5'>În adevăr, Moise scrie că omul care împlineşte neprihănirea, pe care o dă Legea, va trăi prin ea.</verse>
        <verse osisID='Rom.10.6'>Pe cînd iată cum vorbeşte neprihănirea, pe care o dă credinţa: ,,Să nu zici în inima ta: ,Cine se va sui în cer?` (Să pogoare adică pe Hristos din cer).</verse>
        <verse osisID='Rom.10.7'>Sau: ,Cine se va pogorî în Adînc?` (Să scoale adică pe Hristos din morţi).</verse>
        <verse osisID='Rom.10.8'>Ce zice ea deci? ,Cuvîntul este aproape de tine: în gura ta şi în inima ta.` Şi cuvîntul acesta este cuvîntul credinţei, pe care -l propovăduim noi.</verse>
        <verse osisID='Rom.10.9'>Dacă mărturiseşti deci cu gura ta pe Isus ca Domn, şi dacă crezi în inima ta că Dumnezeu L -a înviat din morţi, vei fi mîntuit.</verse>
        <verse osisID='Rom.10.10'>Căci prin credinţa din inimă se capătă neprihănirea, şi prin mărturisirea cu gura se ajunge la mîntuire,</verse>
        <verse osisID='Rom.10.11'>după cum zice Scriptura: ,Oricine crede în el, nu va fi dat de ruşine.`</verse>
        <verse osisID='Rom.10.12'>În adevăr, nu este nici o deosebire între Iudeu şi Grec; căci toţi au acelaş Domn, care este bogat în îndurare pentru toţi cei ce -L cheamă.</verse>
        <verse osisID='Rom.10.13'>Fiindcă ,oricine va chema Numele Domnului, va fi mîntuit.`</verse>
        <verse osisID='Rom.10.14'>Dar cum vor chema pe Acela în care n'au crezut? Şi cum vor crede în Acela, despre care n'au auzit? Şi cum vor auzi despre El fără propovăduitor?</verse>
        <verse osisID='Rom.10.15'>Şi cum vor propovădui, dacă nu sînt trimeşi? După cum este scris: ,Cît de frumoase sînt picioarele celor ce vestesc pacea, ale celor ce vestesc Evanghelia!`</verse>
        <verse osisID='Rom.10.16'>Dar nu toţi au ascultat de Evanghelie. Căci Isaia zice: ,Doamne, cine a crezut propovăduirea noastră?`</verse>
        <verse osisID='Rom.10.17'>Astfel, credinţa vine în urma auzirii; iar auzirea vine prin Cuvîntul lui Hristos.</verse>
        <verse osisID='Rom.10.18'>Dar eu întreb: ,N'au auzit ei?` Ba da; căci ,glasul lor a răsunat prin tot pămîntul, şi cuvintele lor au ajuns pînă la marginile lumii.`</verse>
        <verse osisID='Rom.10.19'>Dar întreb iarăş: ,N'a ştiut Israel lucrul acesta?` Ba da; căci Moise, cel dintîi, zice: ,Vă voi întărîta la pizmă prin ceeace nu este neam, vă voi aţîţa mînia printr-un neam fără pricepere.`</verse>
        <verse osisID='Rom.10.20'>Şi Isaia merge cu îndrăzneala pînă acolo că zice: ,Am fost găsit de ceice nu Mă căutau; M'am făcut cunoscut celor ce nu întrebau de Mine.`</verse>
        <verse osisID='Rom.10.21'>Pe cînd, despre Israel zice: ,Toată ziua Mi-am întins mînile spre un norod răzvrătit şi împotrivitor la vorbă.`</verse>
      </chapter>
      <chapter osisID='Rom.11'>
        <verse osisID='Rom.11.1'>Întreb dar: ,A lepădat Dumnezeu pe poporul Său?` Nicidecum! Căci şi eu sînt Israelit, din sămînţa lui Avraam, din seminţia lui Beniamin.</verse>
        <verse osisID='Rom.11.2'>Dumnezeu n'a lepădat pe poporul Său, pe care l -a cunoscut mai dinainte. Nu ştiţi ce zice Scriptura, în locul unde vorbeşte despre Ilie? Cum se plînge el lui Dumnezeu împotriva lui Israel, cînd zice:</verse>
        <verse osisID='Rom.11.3'>,,Doamne, pe proorocii Tăi i-au omorît, altarele Tale le-au surpat; am rămas eu singur, şi caută să-mi ia viaţa?``</verse>
        <verse osisID='Rom.11.4'>Dar ce -i răspunde Dumnezeu? ,,Mi-am păstrat şapte mii de bărbaţi, cari nu şi-au plecat genunchiul înaintea lui Baal.``</verse>
        <verse osisID='Rom.11.5'>Tot aşa, şi în vremea de faţă, este o rămăşiţă datorită unei alegeri, prin har.</verse>
        <verse osisID='Rom.11.6'>Şi dacă este prin har, atunci nu mai este prin fapte; altmintrelea, harul n'ar mai fi har. Şi dacă este prin fapte, nu mai este prin har; altmintrelea, fapta n'ar mai fi faptă.</verse>
        <verse osisID='Rom.11.7'>Deci, ce urmează? Că Israel n'a căpătat ce căuta, iar rămăşiţa aleasă a căpătat; pe cînd ceilalţi au fost împietriţi,</verse>
        <verse osisID='Rom.11.8'>după cum este scris: ,,Dumnezeu le -a dat un duh de adormire, ochi ca să nu vadă, şi urechi ca să n'audă, pînă în ziua de astăzi.``</verse>
        <verse osisID='Rom.11.9'>Şi David zice: ,,Masa lor să li se prefacă într -o cursă, într-un laţ, într-un prilej de cădere şi într -o dreaptă răsplătire.</verse>
        <verse osisID='Rom.11.10'>Să li se întunece ochii ca să nu vadă, şi spinarea să le -o ţii mereu gîrbovită.``</verse>
        <verse osisID='Rom.11.11'>Întreb dar: ,,S'au poticnit ei ca să cadă? Nicidecum! Ci, prin alunecarea lor, s'a făcut cu putinţă mîntuirea Neamurilor, ca să facă pe Israel gelos;</verse>
        <verse osisID='Rom.11.12'>dacă, deci, alunecarea lor a fost o bogăţie pentru lume, şi paguba lor a fost o bogăţie pentru Neamuri, ce va fi plinătatea întoarcerii lor?</verse>
        <verse osisID='Rom.11.13'>V'o spun vouă, Neamurilor: ,,Întrucît sînt apostol al Neamurilor, îmi slăvesc slujba mea,</verse>
        <verse osisID='Rom.11.14'>şi caut, ca, dacă este cu putinţă, să stîrnesc gelozia celor din neamul meu, şi să mîntuiesc pe unii din ei.</verse>
        <verse osisID='Rom.11.15'>Căci, dacă lepădarea lor a adus împăcarea lumii, ce va fi primirea lor din nou, decît viaţă din morţi?</verse>
        <verse osisID='Rom.11.16'>Iar dacă cele dintîi roade sînt sfinte, şi plămădeala este sfîntă; şi dacă rădăcina este sfîntă, şi ramurile sînt sfinte.</verse>
        <verse osisID='Rom.11.17'>Iar dacă unele din ramuri au fost tăiate, şi dacă tu, care erai dintr'un măslin sălbatic, ai fost altoit în locul lor, şi ai fost făcut părtaş rădăcinii şi grăsimii măslinului,</verse>
        <verse osisID='Rom.11.18'>nu te făli faţă de ramuri. Dacă te făleşti, să ştii că nu tu ţii rădăcina, ci rădăcina te ţine pe tine.</verse>
        <verse osisID='Rom.11.19'>Dar vei zice: ,,Ramurile au fost tăiate, ca să fiu altoit eu.``</verse>
        <verse osisID='Rom.11.20'>Adevărat: au fost tăiate din pricina necredinţei lor, şi tu stai în picioare prin credinţă: Nu te îngîmfa dar, ci teme-te!</verse>
        <verse osisID='Rom.11.21'>Căci dacă n'a cruţat Dumnezeu ramurile fireşti, nu te va cruţa nici pe tine.</verse>
        <verse osisID='Rom.11.22'>Uită-te dar la bunătatea şi asprimea lui Dumnezeu: asprime faţă de ceice au căzut, şi bunătate faţă de tine, dacă nu încetezi să rămîi în bunătatea aceasta; altmintrelea, vei fi tăiat şi tu.</verse>
        <verse osisID='Rom.11.23'>Şi chiar ei: dacă nu stăruiesc în necredinţă, vor fi altoiţi; căci Dumnezeu poate să -i altoiască iarăş.</verse>
        <verse osisID='Rom.11.24'>Fiindcă, dacă tu, care ai fost tăiat dintr'un măslin, care din fire era sălbatec, ai fost altoit, împotriva firii tale, într'un măslin bun, cu cît mai mult vor fi altoiţi ei, cari sînt ramuri fireşti, în măslinul lor?</verse>
        <verse osisID='Rom.11.25'>Fraţilor, pentruca să nu vă socotiţi singuri înţelepţi, nu vreau să nu ştiţi taina aceasta: o parte din Israel a căzut într'o împietrire, care va ţinea pînă va intra numărul deplin al Neamurilor.</verse>
        <verse osisID='Rom.11.26'>Şi atunci tot Israelul va fi mîntuit, dupăcum este scris: ,,Izbăvitorul va veni din Sion, şi va îndepărta toate nelegiurile dela Iacov.</verse>
        <verse osisID='Rom.11.27'>Acesta va fi legămîntul, pe care -l voi face cu ei, cînd le voi şterge păcatele.``</verse>
        <verse osisID='Rom.11.28'>În ce priveşte Evanghelia, ei sînt vrăjmaşi, şi aceasta spre binele vostru; dar în ce priveşte alegerea, sînt iubiţi, din pricina părinţilor lor.</verse>
        <verse osisID='Rom.11.29'>Căci lui Dumnezeu nu -I pare rău de darurile şi de chemarea făcută.</verse>
        <verse osisID='Rom.11.30'>Dupăcum voi odinioară n'aţi ascultat de Dumnezeu, şi dupăcum prin neascultarea lor aţi căpătat îndurare acum,</verse>
        <verse osisID='Rom.11.31'>tot aşa, ei acum n'au ascultat, pentruca, prin îndurarea arătată vouă, să capete şi ei îndurare.</verse>
        <verse osisID='Rom.11.32'>Fiindcă Dumnezeu a închis pe toţi oamenii în neascultare, ca să aibă îndurare de toţi.</verse>
        <verse osisID='Rom.11.33'>O, adîncul bogăţiei, înţelepciunii şi ştiinţei lui Dumnezeu! Cît de nepătrunse sînt judecăţile Lui, şi cît de neînţelese sînt căile Lui!</verse>
        <verse osisID='Rom.11.34'>Şi în adevăr, ,,cine a cunoscut gîndul Domnului? Sau cine a fost sfetnicul Lui?</verse>
        <verse osisID='Rom.11.35'>Cine I -a dat ceva întîi, ca să aibă de primit înapoi?``</verse>
        <verse osisID='Rom.11.36'>Din El, prin El, şi pentru El sînt toate lucrurile. A Lui să fie slava în veci! Amin.</verse>
      </chapter>
      <chapter osisID='Rom.12'>
        <verse osisID='Rom.12.1'>Vă îndemn dar, fraţilor, pentru îndurarea lui Dumnezeu, să aduceţi trupurile voastre ca o jertfă vie, sfîntă, plăcută lui Dumnezeu: aceasta va fi din partea voastră o slujbă duhovnicească.</verse>
        <verse osisID='Rom.12.2'>Să nu vă potriviţi chipului veacului acestuia, ci să vă prefaceţi, prin înoirea minţii voastre, ca să puteţi deosebi bine voia lui Dumnezeu: cea bună, plăcută şi desăvîrşită.</verse>
        <verse osisID='Rom.12.3'>Prin harul, care mi -a fost dat, eu spun fiecăruia dintre voi, să nu aibă despre sine o părere mai înaltă decît se cuvine; ci să aibă simţiri cumpătate despre sine, potrivit cu măsura de credinţă, pe care a împărţit -o Dumnezeu fiecăruia.</verse>
        <verse osisID='Rom.12.4'>Căci, dupăcum într'un trup avem mai multe mădulare, şi mădularele n'au toate aceeaş slujbă,</verse>
        <verse osisID='Rom.12.5'>tot aşa, şi noi, cari sîntem mulţi, alcătuim un singur trup în Hristos; dar, fiecare în parte, sîntem mădulare unii altora.</verse>
        <verse osisID='Rom.12.6'>Deoarece avem felurite daruri, după harul care ne -a fost dat: cine are darul proorociei, să -l întrebuinţeze după măsura credinţei lui.</verse>
        <verse osisID='Rom.12.7'>Cine este chemat la o slujbă, să se ţină de slujba lui. Cine învaţă pe alţii, să se ţină de învăţătură.</verse>
        <verse osisID='Rom.12.8'>Cine îmbărbătează pe alţii, să se ţină de îmbărbătare. Cine dă, să dea cu inimă largă. Cine cîrmuieşte, să cîrmuiască cu rîvnă. Cine face milostenie, s'o facă cu bucurie.</verse>
        <verse osisID='Rom.12.9'>Dragostea să fie fără prefăcătorie. Fie-vă groază de rău, şi lipiţi-vă tare de bine.</verse>
        <verse osisID='Rom.12.10'>Iubiţi-vă unii pe alţii cu o dragoste frăţească. În cinste, fiecare să dea întîietate altuia.</verse>
        <verse osisID='Rom.12.11'>În sîrguinţă, fiţi fără preget. Fiţi plini de rîvnă cu duhul. Slujiţi Domnului.</verse>
        <verse osisID='Rom.12.12'>Bucuraţi-vă în nădejde. Fiţi răbdători în necaz. Stăruiţi în rugăciune.</verse>
        <verse osisID='Rom.12.13'>Ajutaţi pe sfinţi, cînd sînt în nevoie. Fiţi primitori de oaspeţi.</verse>
        <verse osisID='Rom.12.14'>Binecuvîntaţi pe cei ce vă prigonesc: binecuvîntaţi şi nu blestemaţi.</verse>
        <verse osisID='Rom.12.15'>Bucuraţi-vă cu cei ce se bucură; plîngeţi cu ceice plîng.</verse>
        <verse osisID='Rom.12.16'>Aveţi aceleaşi simţiminte unii faţă de alţii. Nu umblaţi după lucrurile înalte, ci rămîneţi la cele smerite. Să nu vă socotiţi singuri înţelepţi.</verse>
        <verse osisID='Rom.12.17'>Nu întoarceţi nimănui rău pentru rău. Urmăriţi ce este bine, înaintea tuturor oamenilor.</verse>
        <verse osisID='Rom.12.18'>Dacă este cu putinţă, întrucît atîrnă de voi, trăiţi în pace cu toţi oamenii.</verse>
        <verse osisID='Rom.12.19'>Prea iubiţilor, nu vă răsbunaţi singuri; ci lăsaţi să se răzbune mînia lui Dumnezeu; căci este scris: ,,Răzbunarea este a Mea; Eu voi răsplăti``, zice Domnul.</verse>
        <verse osisID='Rom.12.20'>Dimpotrivă: dacă îi este foame vrăjmaşului tău, dă -i să mănînce; dacă -i este sete, dă -i să bea; căci dacă vei face astfel, vei grămădi cărbuni aprinşi pe capul lui.``</verse>
        <verse osisID='Rom.12.21'>Nu te lăsa biruit de rău, ci biruieşte răul prin bine.</verse>
      </chapter>
      <chapter osisID='Rom.13'>
        <verse osisID='Rom.13.1'>Oricine să fie supus stăpînirilor celor mai înalte; căci nu este stăpînire care să nu vină dela Dumnezeu. Şi stăpînirile cari sînt, au fost rînduite de Dumnezeu.</verse>
        <verse osisID='Rom.13.2'>Deaceea, cine se împotriveşte stăpînirii, se împotriveşte rînduielii puse de Dumnezeu; şi ceice se împotrivesc, îşi vor lua osînda.</verse>
        <verse osisID='Rom.13.3'>Dregătorii nu sînt de temut pentru o faptă bună, ci pentru una rea. Vrei dar să nu-ţi fie frică de stăpînire? Fă binele, şi vei avea laudă dela ea.</verse>
        <verse osisID='Rom.13.4'>El este slujitorul lui Dumnezeu pentru binele tău. Dar, dacă faci răul, teme-te, căci nu degeaba poartă sabia. El este în slujba lui Dumnezeu, ca să -L răzbune şi să pedepsească pe cel ce face rău.</verse>
        <verse osisID='Rom.13.5'>Deaceea trebuie să fiţi supuşi nu numai de frica pedepsei, ci şi din îndemnul cugetului.</verse>
        <verse osisID='Rom.13.6'>Tot pentru aceasta să plătiţi şi birurile. Căci dregătorii sînt nişte slujitori ai lui Dumnezeu, făcînd necurmat tocmai slujba aceasta.</verse>
        <verse osisID='Rom.13.7'>Daţi tuturor ce sînteţi datori să daţi: cui datoraţi birul, daţi -i birul; cui datoraţi vama, daţi -i vama; cui datoraţi frica, daţi -i frica; cui datoraţi cinstea, daţi -i cinstea.</verse>
        <verse osisID='Rom.13.8'>Să nu datoraţi nimănui nimic, decît să vă iubiţi unii pe alţii: căci cine iubeşte pe alţii, a împlinit Legea.</verse>
        <verse osisID='Rom.13.9'>De fapt: ,,Să nu preacurveşti, să nu furi, să nu faci nici o mărturisire mincinoasă, să nu pofteşti``, şi orice altă poruncă mai poate fi, se cuprind în porunca aceasta: ,,Să iubeşti pe aproapele tău ca pe tine însuţi.``</verse>
        <verse osisID='Rom.13.10'>Dragostea nu face rău aproapelui: dragostea deci este împlinirea Legii.</verse>
        <verse osisID='Rom.13.11'>Şi aceasta cu atît mai mult, cu cît ştiţi în ce împrejurări ne aflăm: este ceasul să vă treziţi în sfîrşit din somn; căci acum mîntuirea este mai aproape de noi decît atunci cînd am crezut.</verse>
        <verse osisID='Rom.13.12'>Noaptea aproape a trecut, se apropie ziua. Să ne desbrăcăm dar de faptele întunerecului, şi să ne îmbrăcăm cu armele luminii.</verse>
        <verse osisID='Rom.13.13'>Să trăim frumos, ca în timpul zilei, nu în chefuri şi în beţii; nu în curvii şi în fapte de ruşine; nu în certuri şi în pizmă;</verse>
        <verse osisID='Rom.13.14'>ci îmbrăcaţi-vă în Domnul Isus Hristos, şi nu purtaţi grijă de firea pămîntească, pentruca să -i treziţi poftele.</verse>
      </chapter>
      <chapter osisID='Rom.14'>
        <verse osisID='Rom.14.1'>Primiţi bine pe cel slab în credinţă, şi nu vă apucaţi la vorbă asupra părerilor îndoelnice.</verse>
        <verse osisID='Rom.14.2'>Unul crede că poate să mănînce de toate; pe cînd altul, care este slab, nu mănîncă decît verdeţuri.</verse>
        <verse osisID='Rom.14.3'>Cine mănîncă să nu dispreţuiască pe cine nu mănîncă; şi cine nu mănîncă, să nu judece pe cine mănîncă, fiindcă Dumnezeu l -a primit.</verse>
        <verse osisID='Rom.14.4'>Cine eşti tu, care judeci pe robul altuia? Dacă stă în picioare sau cade, este treaba stăpînului său; totuş, va sta în picioare, căci Domnul are putere să -l întărească pentru ca să stea.</verse>
        <verse osisID='Rom.14.5'>Unul socoteşte o zi mai pe sus decît alta; pentru altul, toate zilele sînt la fel. Fiecare să fie deplin încredinţat în mintea lui.</verse>
        <verse osisID='Rom.14.6'>Cine face deosebire între zile, pentru Domnul o face. Cine nu face deosebire între zile, pentru Domnul n'o face. Cine mănîncă, pentru Domnul mănîncă; pentrucă aduce mulţămiri lui Dumnezeu. Cine nu mănîncă, pentru Domnul nu mănîncă; şi aduce şi el mulţămiri lui Dumnezeu.</verse>
        <verse osisID='Rom.14.7'>În adevăr, niciunul din noi nu trăieşte pentru sine, şi nici unul din noi nu moare pentru sine.</verse>
        <verse osisID='Rom.14.8'>Căci dacă trăim, pentru Domnul trăim; şi dacă murim, pentru Domnul murim. Deci, fie că trăim, fie că murim, noi sîntem ai Domnului.</verse>
        <verse osisID='Rom.14.9'>Căci Hristos pentru aceasta a murit şi a înviat ca să aibă stăpînire şi peste cei morţi şi peste cei vii.</verse>
        <verse osisID='Rom.14.10'>Dar pentruce judeci tu pe fratele tău? Sau pentruce dispreţuieşti tu pe fratele tău? Căci toţi ne vom înfăţişa înaintea scaunului de judecată al lui Hristos.</verse>
        <verse osisID='Rom.14.11'>Fiindcă este scris: ,,Pe viaţa Mea Mă jur, zice Domnul, că orice genunchi se va pleca înaintea Mea, şi orice limbă va da slavă lui Dumnezeu.``</verse>
        <verse osisID='Rom.14.12'>Aşa că fiecare din noi are să dea socoteală despre sine însuş lui Dumnezeu.</verse>
        <verse osisID='Rom.14.13'>Să nu ne mai judecăm dar unii pe alţii. Ci mai bine judecaţi să nu faceţi nimic, care să fie pentru fratele vostru o piatră de poticnire sau un prilej de păcătuire.</verse>
        <verse osisID='Rom.14.14'>Eu ştiu şi sînt încredinţat în Domnul Isus, că nimic nu este necurat în sine, şi că un lucru nu este necurat de cît pentru cel ce crede că este necurat.</verse>
        <verse osisID='Rom.14.15'>Dar dacă faci ca fratele tău să se mîhnească din pricina unei mîncări, nu mai umbli în dragoste! Nu nimici, prin mîncarea ta, pe acela pentru care a murit Hristos!</verse>
        <verse osisID='Rom.14.16'>Nu faceţi ca binele vostru să fie grăit de rău.</verse>
        <verse osisID='Rom.14.17'>Căci Împărăţia lui Dumnezeu nu este mîncare şi băutură, ci neprihănire, pace şi bucurie în Duhul Sfînt.</verse>
        <verse osisID='Rom.14.18'>Cine slujeşte lui Hristos în felul acesta, este plăcut lui Dumnezeu şi cinstit de oameni.</verse>
        <verse osisID='Rom.14.19'>Aşa dar, să urmărim lucrurile, cari duc la pacea şi zidirea noastră.</verse>
        <verse osisID='Rom.14.20'>Să nu nimiceşti, pentru o mîncare, lucrul lui Dumnezeu. Drept vorbind, toate lucrurile sînt curate. Totuş, a mînca din ele, cînd faptul acesta ajunge pentru altul un prilej de cădere, este rău.</verse>
        <verse osisID='Rom.14.21'>Bine este să nu mănînci carne, să nu bei vin şi să te fereşti de orice lucru, care poate fi pentru fratele tău un prilej de cădere, de păcătuire sau de slăbire.</verse>
        <verse osisID='Rom.14.22'>Încredinţarea pe care o ai, păstrează -o pentru tine, înaintea lui Dumnezeu. Ferice de cel ce nu se osîndeşte singur în ce găseşte bine.</verse>
        <verse osisID='Rom.14.23'>Dar cine se îndoieşte şi mănîncă, este osîndit, pentrucă nu mănîncă din încredinţare. Tot ce nu vine din încredinţare, e păcat.</verse>
      </chapter>
      <chapter osisID='Rom.15'>
        <verse osisID='Rom.15.1'>Noi, cari sîntem tari, sîntem datori să răbdăm slăbiciunile celor slabi, şi să nu ne plăcem nouă înşine.</verse>
        <verse osisID='Rom.15.2'>Fiecare din noi să placă aproapelui, în ce este bine, în vederea zidirii altora.</verse>
        <verse osisID='Rom.15.3'>Căci şi Hristos nu Şi -a plăcut Lui însuş; ci, după cum este scris: ,,Ocările celor ce Te ocărăsc pe Tine, au căzut peste Mine.``</verse>
        <verse osisID='Rom.15.4'>Şi tot ce a fost scris mai înainte, a fost scris pentru învăţătura noastră, pentruca, prin răbdarea şi nu prin mîngîierea pe care o dau Scripturile, să avem nădejde.</verse>
        <verse osisID='Rom.15.5'>Dumnezeul răbdării şi al mîngîierii să vă facă să aveţi aceleaşi simţiminte, unii faţă de alţii, după pilda lui Hristos Isus;</verse>
        <verse osisID='Rom.15.6'>pentruca toţi împreună, cu o inimă şi cu o gură, să slăviţi pe Dumnezeu, Tatăl Domnului nostru Isus Hristos.</verse>
        <verse osisID='Rom.15.7'>Aşa dar, primiţi-vă unii pe alţii, cum v'a primit şi pe voi Hristos, spre slava lui Dumnezeu.</verse>
        <verse osisID='Rom.15.8'>Hristos a fost, în adevăr, un slujitor al tăierii împrejur, ca să dovedească credincioşia lui Dumnezeu, şi să întărească făgăduinţele date părinţilor;</verse>
        <verse osisID='Rom.15.9'>şi ca Neamurile să slăvească pe Dumnezeu, pentru îndurarea Lui, după cum este scris: ,,De aceea Te voi lăuda printre Neamuri, şi voi cînta Numelui Tău.``</verse>
        <verse osisID='Rom.15.10'>Este zis iarăş: ,,Veseliţi-vă, Neamuri, împreună cu poporul Lui.``</verse>
        <verse osisID='Rom.15.11'>Şi iarăş: ,,Lăudaţi pe Domnul, toate Neamurile; slăviţi -L, toate noroadele.``</verse>
        <verse osisID='Rom.15.12'>Tot astfel şi Isaia zice: ,,Din Iese va ieşi o Rădăcină, care se va scula să domnească peste Neamuri; şi Neamurile vor nădăjdui în El.``</verse>
        <verse osisID='Rom.15.13'>Dumnezeul nădejdii să vă umple de toată bucuria şi pacea, pe care o dă credinţa, pentruca, prin puterea Duhului Sfînt, să fiţi tari în nădejde!</verse>
        <verse osisID='Rom.15.14'>În ce vă priveşte pe voi, fraţilor, eu însumi sînt încredinţat că sînteţi plini de bunătate, plini şi de orice fel de cunoştinţă, şi astfel sînteţi în stare să vă sfătuiţi unii pe alţii.</verse>
        <verse osisID='Rom.15.15'>Totuş, ici colea v'am scris mai cu îndrăzneală, ca să vă aduc din nou aminte de lucrurile acestea, în puterea harului, pe care mi l -a dat Dumnezeu,</verse>
        <verse osisID='Rom.15.16'>ca să fiu slujitorul lui Isus Hristos între Neamuri. Eu îmi împlinesc cu scumpătate slujba Evangheliei lui Dumnezeu, pentruca Neamurile să -I fie o jertfă bine primită, sfinţită de Duhul Sfînt.</verse>
        <verse osisID='Rom.15.17'>Eu dar mă pot lăuda în Isus Hristos, în slujirea lui Dumnezeu.</verse>
        <verse osisID='Rom.15.18'>Căci n'aş îndrăzni să pomenesc nici un lucru, pe care să nu -l fi făcut Hristos prin mine, ca să aducă Neamurile la ascultarea de El: fie prin cuvîntul meu, fie prin faptele mele,</verse>
        <verse osisID='Rom.15.19'>fie prin puterea semnelor şi a minunilor, fie prin puterea Duhului Sfînt. Aşa că, de la Ierusalim şi ţările de primprejur, pînă la Iliric, am răspîndit cu prisosinţă Evanghelia lui Hristos.</verse>
        <verse osisID='Rom.15.20'>Şi am căutat să vestesc Evanghelia acolo unde Hristos nu fusese vestit, ca să nu zidesc pe temelia pusă de altul,</verse>
        <verse osisID='Rom.15.21'>după cum este scris: ,,Aceia, cărora nu li se propovăduise despre El, Îl vor vedea, şi cei ce n'auziseră de El, Îl vor cunoaşte.``</verse>
        <verse osisID='Rom.15.22'>Iată ce m'a împedecat de multe ori să vin la voi.</verse>
        <verse osisID='Rom.15.23'>Dar acum, fiindcă nu mai am nimic care să mă ţină pe aceste meleaguri, şi fiindcă de ani de zile doresc fierbinte să vin la voi,</verse>
        <verse osisID='Rom.15.24'>nădăjduiesc să vă văd în treacăt, cînd mă voi duce în Spania, şi să fiu însoţit de voi pînă acolo, după ce îmi voi împlini, măcar în parte, dorinţa de a fi stat la voi.</verse>
        <verse osisID='Rom.15.25'>Acum mă duc la Ierusalim să duc nişte ajutoare sfinţilor.</verse>
        <verse osisID='Rom.15.26'>Căci cei din Macedonia şi Ahaia au avut bunătatea să facă o strîngere de ajutoare pentru săracii dintre sfinţii, cari sînt în Ierusalim.</verse>
        <verse osisID='Rom.15.27'>Negreşit, au avut bunătatea; dar era şi o datorie faţă de ei; pentrucă, dacă Neamurile au avut parte de binecuvîntările lor duhovniceşti, este de datoria lor să -i ajute şi ele cu bunurile lor pămînteşti.</verse>
        <verse osisID='Rom.15.28'>După ce-mi voi împlini dar însărcinarea aceasta, şi le voi încredinţa aceste daruri, voi pleca în Spania, şi voi trece pe la voi.</verse>
        <verse osisID='Rom.15.29'>Ştiu că dacă vin la voi, voi veni cu o deplină binecuvîntare dela Hristos.</verse>
        <verse osisID='Rom.15.30'>Vă îndemn dar, fraţilor, pentru Domnul nostru Isus Hristos, şi pentru dragostea Duhului, să vă luptaţi împreună cu mine, în rugăciunile voastre către Dumnezeu pentru mine,</verse>
        <verse osisID='Rom.15.31'>ca să fiu izbăvit de răzvrătiţii din Iudea, şi pentruca slujba, pe care o am pentru Ierusalim, să fie bine primită de sfinţi;</verse>
        <verse osisID='Rom.15.32'>şi astfel să ajung la voi cu bucurie, cu voia lui Dumnezeu, şi să mă răcoresc puţin în mijlocul vostru.</verse>
        <verse osisID='Rom.15.33'>Dumnezeul păcii să fie cu voi cu toţi! Amin.</verse>
      </chapter>
      <chapter osisID='Rom.16'>
        <verse osisID='Rom.16.1'>Vă dau în grijă pe Fivi, sora noastră, care este diaconiţă (Sau: slujitoare.) a Bisericii din Chencrea;</verse>
        <verse osisID='Rom.16.2'>s'o primiţi în Domnul, într'un chip vrednic de sfinţi, şi s'o ajutaţi în orice ar avea trebuinţă de voi; căci şi ea s -a arătat de ajutor multora şi îndeosebi mie.</verse>
        <verse osisID='Rom.16.3'>Spuneţi sănătate Priscilei şi lui Acuila, tovarăşii mei de lucru în Hristos Isus,</verse>
        <verse osisID='Rom.16.4'>cari şi-au pus capul în joc, ca să-mi scape viaţa. Le mulţămesc nu numai eu, dar şi toate Bisericile ieşite dintre Neamuri. -</verse>
        <verse osisID='Rom.16.5'>Spuneţi sănătate şi Bisericii care se adună în casa lor. -Spuneţi sănătate lui Epenet, prea iubitul meu, care a fost cel dintîi rod al Asiei pentru Hristos.</verse>
        <verse osisID='Rom.16.6'>Spuneţi sănătate Mariei, care s'a ostenit mult pentru voi. -</verse>
        <verse osisID='Rom.16.7'>Spuneţi sănătate lui Andronic şi lui Iunia, rudele mele şi tovarăşii mei de temniţă, cari sînt cu vază între apostoli. Ei au venit la Hristos mai înainte de mine chiar. -</verse>
        <verse osisID='Rom.16.8'>Spuneţi sănătate lui Ampliat, prea iubitul meu în Domnul. -</verse>
        <verse osisID='Rom.16.9'>Spuneţi sănătate lui Urban, tovarăşul nostru de lucru în Hristos, şi lui Stache, prea iubitul meu. -</verse>
        <verse osisID='Rom.16.10'>Spuneţi sănătate lui Apele, încercatul slujitor al lui Hristos. -Spuneţi sănătate celor din casa lui Aristobul. -</verse>
        <verse osisID='Rom.16.11'>Spuneţi sănătate lui Ierodion, ruda mea. -Spuneţi sănătate celor din casa lui Narcis, cari sînt ai Domnului. -</verse>
        <verse osisID='Rom.16.12'>Spuneţi sănătate Trifenei şi Trifosei, cari se ostenesc pentru Domnul. -Spuneţi sănătate Persidei prea iubite, care s'a ostenit mult pentru Domnul. -</verse>
        <verse osisID='Rom.16.13'>Spuneţi sănătate lui Ruf, cel ales în Domnul, şi mamei lui, care s'a arătat şi mama mea. -</verse>
        <verse osisID='Rom.16.14'>Spuneţi sănătate lui Asincrit, lui Flegon, lui Hermes, lui Patroba, lui Herma, şi fraţilor cari sînt împreună cu ei. -</verse>
        <verse osisID='Rom.16.15'>Spuneţi sănătate lui Filolog şi Iuliei, lui Nereu şi surorii lui, lui Olimpa, şi tuturor sfinţilor cari sînt împreună cu ei. -</verse>
        <verse osisID='Rom.16.16'>Spuneţi-vă sănătate unii altora cu o sărutare sfîntă. Toate Bisericile lui Hristos vă trimet Sănătate.</verse>
        <verse osisID='Rom.16.17'>Vă îndemn, fraţilor, să vă feriţi de ceice fac desbinări şi tulburare împotriva învăţăturii, pe care aţi primit -o. Depărtaţi-vă de ei.</verse>
        <verse osisID='Rom.16.18'>Căci astfel de oameni nu slujesc lui Hristos, Domnul nostru, ci pîntecelui lor; şi, prin vorbiri dulci şi amăgitoare, ei înşală inimile celor lesne crezători.</verse>
        <verse osisID='Rom.16.19'>Cît despre voi, ascultarea voastră este cunoscută de toţi. Mă bucur dar de voi, şi doresc să fiţi înţelepţi în ce priveşte binele, şi proşti în ce priveşte răul.</verse>
        <verse osisID='Rom.16.20'>Dumnezeul păcii va zdrobi în curînd pe Satana supt picioarele voastre. Harul Domnului nostru Isus Hristos să fie cu voi! Amin.</verse>
        <verse osisID='Rom.16.21'>Timotei, tovarăşul meu de lucru, vă trimete sănătate; tot aşa şi Luciu, Iason şi Sosipater, rudele mele. -</verse>
        <verse osisID='Rom.16.22'>Vă trimet sănătate în Domnul eu, Terţiu, care am scris epistola aceasta. -</verse>
        <verse osisID='Rom.16.23'>Gaiu, gazda mea şi a întregei Biserici, vă trimete sănătate. -Erast, vistiernicul cetăţii, vă trimete sănătate; tot aşa şi fratele Cuart.</verse>
        <verse osisID='Rom.16.24'>Harul Domnului nostru Isus Hristos să fie cu voi cu toţi! Amin.</verse>
        <verse osisID='Rom.16.25'>Iar Aceluia care poate să vă întărească, după Evanghelia mea şi propovăduirea lui Isus Hristos, -potrivit cu descoperirea tainei, care a fost ţinută ascunsă timp de veacuri,</verse>
        <verse osisID='Rom.16.26'>dar a fost arătată acum prin scrierile proorocilor, şi, prin porunca Dumnezeului celui vecinic, a fost adusă la cunoştinţa tuturor Neamurilor, ca să asculte de credinţă, -</verse>
        <verse osisID='Rom.16.27'>a lui Dumnezeu, care singur este înţelept, să fie slava, prin Isus Hristos, în vecii vecilor! Amin</verse>
      </chapter>
    </div></osisText>
</osis>
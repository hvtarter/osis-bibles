<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ro' osisIDWork='RU' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='RU'>
        <title>Rumanian Version</title>
        <contributor>The Unbound Bible
Biola University: Administrative Computing
13800 Biola Ave.
La Mirada, CA 90639
United States of America
562-903-4722 </contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Rumanian Bible
Cornilescu Version</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>RU</identifier>
        <source>ftp://unboundftp.biola.edu/pub/rumanian_utf8.zip</source>
        <language type='IETF'>ro</language>
        <relation/>
        <coverage>provide the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Phil'>
      <chapter osisID='Phil.1'>
        <verse osisID='Phil.1.1'>Pavel şi Timotei, robi ai lui Isus Hristos, către toţi sfinţii în Hristos Isus, cari sînt în Filipi, împreună cu episcopii (Sau: priveghetori.) şi diaconii:</verse>
        <verse osisID='Phil.1.2'>Har vouă şi pace dela Dumnezeu, Tatăl nostru, şi dela Domnul Isus Hristos!</verse>
        <verse osisID='Phil.1.3'>Mulţămesc Dumnezeului meu pentru toată aducerea aminte, pe care o păstrez despre voi.</verse>
        <verse osisID='Phil.1.4'>În toate rugăciunile mele mă rog pentru voi toţi, cu bucurie</verse>
        <verse osisID='Phil.1.5'>pentru partea, pe care o luaţi la Evanghelie, din cea dintîi zi pînă acum.</verse>
        <verse osisID='Phil.1.6'>Sînt încredinţat că Acela care a început în voi această bună lucrare, o va isprăvi pînă în ziua lui Isus Hristos.</verse>
        <verse osisID='Phil.1.7'>Este drept să gîndesc astfel despre voi toţi, fiindcă vă port în inima mea, întrucît, atît în lanţurile mele cît şi în apărarea şi întărirea Evangheliei, voi sînteţi toţi părtaşi aceluiaş har.</verse>
        <verse osisID='Phil.1.8'>Căci martor îmi este Dumnezeu că vă iubesc pe toţi cu o dragoste nespusă în Isus Hristos.</verse>
        <verse osisID='Phil.1.9'>Şi mă rog ca dragostea voastră să crească tot mai mult în cunoştinţă şi orice pricepere,</verse>
        <verse osisID='Phil.1.10'>ca să deosebiţi lucrurile alese, pentruca să fiţi curaţi şi să nu vă poticniţi pînă în ziua venirii lui Hristos,</verse>
        <verse osisID='Phil.1.11'>plini de roada neprihănirii, prin Isus Hristos, spre slava şi lauda lui Dumnezeu.</verse>
        <verse osisID='Phil.1.12'>Vreau să ştiţi, fraţilor, că împrejurările în cari mă găsesc, mai degrabă au lucrat la înaintarea Evangheliei.</verse>
        <verse osisID='Phil.1.13'>În adevăr, în toată curtea împărătească, şi pretutindeni aiurea, toţi ştiu că sînt pus în lanţuri din pricina lui Isus Hristos.</verse>
        <verse osisID='Phil.1.14'>Şi cei mai mulţi din fraţi, îmbărbătaţi de lanţurile mele, au şi mai multă îndrăzneală să vestească fără teamă Cuvîntul lui Dumnezeu.</verse>
        <verse osisID='Phil.1.15'>Unii, este adevărat, propovăduiesc pe Hristos din pizmă şi din duh de ceartă; dar alţii din bunăvoinţă.</verse>
        <verse osisID='Phil.1.16'>Aceştia din urmă lucrează din dragoste, ca unii cari ştiu că eu sînt însărcinat cu apărarea Evangheliei;</verse>
        <verse osisID='Phil.1.17'>cei dintîi, din duh de ceartă vestesc pe Hristos nu cu gînd curat, ci ca să mai adauge un necaz la lanţurile mele.</verse>
        <verse osisID='Phil.1.18'>Ce ne pasă? Oricum: fie de ochii lumii, fie din toată inima, Hristos este propovăduit. Eu mă bucur de lucrul acesta şi mă voi bucura.</verse>
        <verse osisID='Phil.1.19'>Căci ştiu că lucrul acesta se va întoarce spre mîntuirea mea prin rugăciunile voastre şi prin ajutorul Duhului lui Isus Hristos.</verse>
        <verse osisID='Phil.1.20'>Mă aştept şi nădăjduiesc cu tărie că nu voi fi dat de ruşine cu nimic; ci că acum, ca totdeauna, Hristos va fi proslăvit cu îndrăsneală în trupul meu, fie prin viaţa mea, fie prin moartea mea.</verse>
        <verse osisID='Phil.1.21'>Căci pentru mine a trăi este Hristos şi a muri este un cîştig.</verse>
        <verse osisID='Phil.1.22'>Dar dacă trebuie să mai trăiesc în trup, face să trăiesc; şi nu ştiu ce trebuie să aleg.</verse>
        <verse osisID='Phil.1.23'>Sînt strîns din două părţi: aş dori să mă mut şi să fiu împreună cu Hristos, căci ar fi cu mult mai bine;</verse>
        <verse osisID='Phil.1.24'>dar, pentru voi, este mai de trebuinţă să rămîn în trup.</verse>
        <verse osisID='Phil.1.25'>Şi sînt încredinţat şi ştiu că voi rămînea şi voi trăi cu voi toţi, pentru înaintarea şi bucuria credinţei voastre;</verse>
        <verse osisID='Phil.1.26'>pentruca, prin întoarcerea mea la voi, să aveţi în mine o mare pricină de laudă în Isus Hristos.</verse>
        <verse osisID='Phil.1.27'>Numai, purtaţi-vă într'un chip vrednic de Evanghelia lui Hristos, pentruca, fie că voi veni să vă văd, fie că voi rămînea departe de voi, să aud despre voi că rămîneţi tari în acelaş duh, şi că luptaţi cu un suflet pentru credinţa Evangheliei,</verse>
        <verse osisID='Phil.1.28'>fără să vă lăsaţi înspăimîntaţi de protivnici; lucrul acesta este pentru ei o dovadă de perzare, şi de mîntuirea voastră, şi aceasta dela Dumnezeu.</verse>
        <verse osisID='Phil.1.29'>Căci cu privire la Hristos, vouă vi s'a dat harul nu numai să credeţi în El, ci să şi pătimiţi pentru El,</verse>
        <verse osisID='Phil.1.30'>şi să şi duceţi, cum şi faceţi, aceeaş luptă, pe care aţi văzut -o la mine, şi pe care auziţi că o duc şi acum.</verse>
      </chapter>
      <chapter osisID='Phil.2'>
        <verse osisID='Phil.2.1'>Deci, dacă este vreo îndemnare în Hristos, dacă este vreo mîngîiere în dragoste, dacă este vreo legătură a Duhului, dacă este vreo milostivire şi vreo îndurare,</verse>
        <verse osisID='Phil.2.2'>faceţi-mi bucuria deplină, şi aveţi o simţire, o dragoste, un suflet şi un gînd.</verse>
        <verse osisID='Phil.2.3'>Nu faceţi nimic din duh de ceartă sau din slavă deşartă; ci în smerenie fiecare să privească pe altul mai pe sus de el însuş.</verse>
        <verse osisID='Phil.2.4'>Fiecare din voi să se uite nu la foloasele lui, ci şi la foloasele altora.</verse>
        <verse osisID='Phil.2.5'>Să aveţi în voi gîndul acesta, care era şi în Hristos Isus:</verse>
        <verse osisID='Phil.2.6'>El, măcar că avea chipul lui Dumnezeu, totuş n'a crezut ca un lucru de apucat să fie deopotrivă cu Dumnezeu,</verse>
        <verse osisID='Phil.2.7'>ci S'a desbrăcat pe sine însuş şi a luat un chip de rob, făcîndu-Se asemenea oamenilor.</verse>
        <verse osisID='Phil.2.8'>La înfăţişare a fost găsit ca un om, S'a smerit şi S'a făcut ascultător pînă la moarte, şi încă moarte de cruce.</verse>
        <verse osisID='Phil.2.9'>Deaceea şi Dumnezeu L -a înălţat nespus de mult, şi I -a dat Numele, care este mai pe sus de orice nume;</verse>
        <verse osisID='Phil.2.10'>pentruca, în Numele lui Isus, să se plece orice genunchi al celor din ceruri, de pe pămînt şi de supt pămînt,</verse>
        <verse osisID='Phil.2.11'>şi orice limbă să mărturisească, spre slava lui Dumnezeu Tatăl, că Isus Hristos este Domnul.</verse>
        <verse osisID='Phil.2.12'>Astfel dar, prea iubiţilor, după cum totdeauna aţi fost ascultători, duceţi pînă la capăt mîntuirea voastră, cu frică şi cutremur, nu numai cînd sînt eu de faţă, ci cu mult mai mult acum, în lipsa mea.</verse>
        <verse osisID='Phil.2.13'>Căci Dumnezeu este Acela care lucrează în voi, şi vă dă, după plăcerea Lui, şi voinţa şi înfăptuirea.</verse>
        <verse osisID='Phil.2.14'>Faceţi toate lucrurile fără cîrtiri şi fără şovăieli,</verse>
        <verse osisID='Phil.2.15'>ca să fiţi fără prihană şi curaţi, copii ai lui Dumnezeu, fără vină, în mijlocul unui neam ticălos şi stricat, în care străluciţi ca nişte lumini în lume,</verse>
        <verse osisID='Phil.2.16'>ţinînd sus Cuvîntul vieţii; aşa ca, în ziua lui Hristos, să mă pot lăuda că n'am alergat, nici nu m'am ostenit în zădar.</verse>
        <verse osisID='Phil.2.17'>Şi chiar dacă va trebui să fiu turnat ca o jertfă de băutură peste jertfa şi slujba credinţei voastre, eu mă bucur şi mă bucur cu voi toţi.</verse>
        <verse osisID='Phil.2.18'>Tot aşa şi voi, bucuraţi-vă, şi bucuraţi-vă împreună cu mine.</verse>
        <verse osisID='Phil.2.19'>Nădăjduiesc, în Domnul Isus, să vă trimet în curînd pe Timotei, ca să fiu şi eu cu inimă bună cînd o să am ştiri despre voi.</verse>
        <verse osisID='Phil.2.20'>Căci n'am pe nimeni, care să-mi împărtăşească simţirile ca el, şi să se îngrijească într'adevăr de starea voastră.</verse>
        <verse osisID='Phil.2.21'>Ce -i drept, toţi umblă după foloasele lor, şi nu după ale lui Isus Hristos.</verse>
        <verse osisID='Phil.2.22'>Ştiţi rîvna lui încercată; cum, ca un copil cu tatăl lui, a lucrat ca un rob împreună cu mine pentru înaintarea Evangheliei.</verse>
        <verse osisID='Phil.2.23'>Pe el dar, nădăjduiesc să vi -l trimet, de îndatăce voi vedea ce întorsătură vor lua lucrurile cu privire la mine.</verse>
        <verse osisID='Phil.2.24'>Şi am încredere în Domnul că în curînd voi veni şi eu.</verse>
        <verse osisID='Phil.2.25'>Am socotit de trebuinţă să vă trimet pe Epafrodit, fratele şi tovarăşul meu de lucru şi de luptă, trimesul şi slujitorul vostru pentru nevoile mele.</verse>
        <verse osisID='Phil.2.26'>Căci dorea ferbinte să vă vădă pe toţi; şi era foarte mîhnit, pentrucă aflaserăţi că a fost bolnav.</verse>
        <verse osisID='Phil.2.27'>Ce -i drept, a fost bolnav, şi foarte aproape de moarte, dar Dumnezeu a avut milă de el. Şi nu numai de el, ci şi de mine, ca să n'am întristare peste întristare.</verse>
        <verse osisID='Phil.2.28'>L-am trimes dar cu atît mai în grabă, ca să -l vedeţi şi să vă bucuraţi iarăş, şi să fiu şi eu mai puţin mîhnit.</verse>
        <verse osisID='Phil.2.29'>Primiţi -l deci în Domnul, cu toată bucuria; şi preţuiţi pe astfel de oameni.</verse>
        <verse osisID='Phil.2.30'>Căci pentru lucrul lui Hristos a fost el aproape de moarte, şi şi -a pus viaţa în joc, ca să împlinească ce lipsea slujbei voastre pentru mine.</verse>
      </chapter>
      <chapter osisID='Phil.3'>
        <verse osisID='Phil.3.1'>Încolo, fraţii mei, bucuraţi-vă în Domnul.</verse>
        <verse osisID='Phil.3.2'>Păziţi-vă de cînii aceia; păziţi-vă de lucrătorii aceia răi; păziţi-vă de scrîjilaţii aceia!</verse>
        <verse osisID='Phil.3.3'>Căci cei tăiaţi împrejur sîntem noi, cari slujim lui Dumnezeu, prin Duhul lui Dumnezeu, cari ne lăudăm în Hristos Isus, şi cari nu ne punem încrederea în lucrurile pămînteşti.</verse>
        <verse osisID='Phil.3.4'>Măcar că eu aş avea pricină de încredere chiar în lucrurile pămînteşti. Dacă altul crede că se poate încrede în lucrurile pămînteşti, eu şi mai mult;</verse>
        <verse osisID='Phil.3.5'>eu, care sînt tăiat împrejur a opta zi, din neamul lui Israel, din seminţia lui Beniamin, Evreu din Evrei; în ce priveşte Legea, Fariseu;</verse>
        <verse osisID='Phil.3.6'>în ce priveşte rîvna, prigonitor al Bisericii; cu privire la neprihănirea, pe care o dă Legea, fără prihană.</verse>
        <verse osisID='Phil.3.7'>Dar lucrurile, cari pentru mine erau cîştiguri, le-am socotit ca o pierdere, din pricina lui Hristos.</verse>
        <verse osisID='Phil.3.8'>Ba încă, şi acum privesc toate aceste lucruri ca o pierdere, faţă de preţul nespus de mare al cunoaşterii lui Hristos Isus, Domnul meu. Pentru El am perdut toate şi le socotesc ca un gunoi, ca să cîştig pe Hristos,</verse>
        <verse osisID='Phil.3.9'>şi să fiu găsit în El, nu avînd o neprihănire a mea, pe care mi -o dă Legea, ci aceea care se capătă prin credinţa în Hristos, neprihănirea, pe care o dă Dumnezeu, prin credinţă.</verse>
        <verse osisID='Phil.3.10'>Şi să -L cunosc pe El şi puterea învierii Lui şi părtăşia suferinţelor Lui, şi să mă fac asemenea cu moartea Lui;</verse>
        <verse osisID='Phil.3.11'>ca să ajung cu orice chip, dacă voi putea, la învierea din morţi.</verse>
        <verse osisID='Phil.3.12'>Nu că am şi cîştigat premiul, sau că am şi ajuns desăvîrşit; dar alerg înainte, căutînd să -l apuc, întrucît şi eu am fost apucat de Hristos Isus.</verse>
        <verse osisID='Phil.3.13'>Fraţilor, eu nu cred că l-am apucat încă; dar fac un singur lucru: uitînd ce este în urma mea, şi aruncîndu-mă spre ce este înainte,</verse>
        <verse osisID='Phil.3.14'>alerg spre ţintă, pentru premiul chemării cereşti a lui Dumnezeu, în Hristos Isus.</verse>
        <verse osisID='Phil.3.15'>Gîndul acesta dar să ne însufleţească pe toţi, cari sîntem desăvîrşiţi; şi dacă în vreo privinţă sînteţi de altă părere, Dumnezeu vă va lumina şi în această privinţă.</verse>
        <verse osisID='Phil.3.16'>Dar în lucrurile în cari am ajuns de aceeaş părere, să umblăm la fel.</verse>
        <verse osisID='Phil.3.17'>Urmaţi-mă pe mine, fraţilor, şi uitaţi-vă bine la cei ce se poartă după pilda, pe care o aveţi în noi.</verse>
        <verse osisID='Phil.3.18'>Căci v'am spus de multe ori, şi vă mai spun şi acum, plîngînd: sînt mulţi, cari se poartă ca vrăjmaşi ai crucii lui Hristos.</verse>
        <verse osisID='Phil.3.19'>Sfîrşitul lor va fi pierzarea. Dumenzeul lor este pîntecele şi slava lor este în ruşinea lor, şi se gîndesc la lucrurile de pe pămînt.</verse>
        <verse osisID='Phil.3.20'>Dar cetăţenia noastră este în ceruri, de unde şi aşteptăm ca Mîntuitor pe Domnul Isus Hristos.</verse>
        <verse osisID='Phil.3.21'>El va schimba trupul stării noastre smerite, şi -l va face asemenea trupului slavei Sale, prin lucrarea puterii pe care o are de a-Şi supune toate lucrurile.</verse>
      </chapter>
      <chapter osisID='Phil.4'>
        <verse osisID='Phil.4.1'>De aceea, prea iubiţii şi mult doriţii mei fraţi, bucuria şi cununa mea, rămîneţi astfel tari în Domnul, prea iubiţilor!</verse>
        <verse osisID='Phil.4.2'>Îndemn pe Evodia şi îndemn pe Sintichia să fie cu un gînd în Domnul.</verse>
        <verse osisID='Phil.4.3'>Şi pe tine, adevărat tovarăş de jug, te rog să vii în ajutorul femeilor acestora, cari au lucrat împreună cu mine pentru Evanghelie, cu Clement şi cu ceilalţi tovarăşi de lucru ai mei, ale căror nume sînt scrise în cartea vieţii.</verse>
        <verse osisID='Phil.4.4'>Bucuraţi-vă totdeauna în Domnul! Iarăş zic: Bucuraţi-vă!</verse>
        <verse osisID='Phil.4.5'>Blîndeţa voastră să fie cunoscută de toţi oamenii. Domnul este aproape.</verse>
        <verse osisID='Phil.4.6'>Nu vă îngrijoraţi de nimic; ci în orice lucru, aduceţi cererile voastre la cunoştinţa lui Dumnezeu, prin rugăciuni şi cereri, cu mulţămiri.</verse>
        <verse osisID='Phil.4.7'>Şi pacea lui Dumnezeu, care întrece orice pricepere, vă va păzi inimile şi gîndurile în Hristos Isus.</verse>
        <verse osisID='Phil.4.8'>Încolo, fraţii mei, tot ce este adevărat, tot ce este vrednic de cinste, tot ce este drept, tot ce este curat, tot ce este vrednic de iubit, tot ce este vrednic de primit, orice faptă bună, şi orice laudă, aceea să vă însufleţească.</verse>
        <verse osisID='Phil.4.9'>Ce aţi învăţat, ce aţi primit şi auzit dela mine, şi ce aţi văzut în mine, faceţi. Şi Dumnezeul păcii va fi cu voi.</verse>
        <verse osisID='Phil.4.10'>Am avut o mare bucurie în Domnul, că, însfîrşit, aţi putut să vă înoiţi iarăş simţimintele voastre faţă de mine. Vă gîndeaţi voi la aşa ceva, dar vă lipsea prilejul.</verse>
        <verse osisID='Phil.4.11'>Nu zic lucrul acesta avînd în vedere nevoile mele; căci m'am deprins să fiu mulţămit cu starea în care mă găsesc.</verse>
        <verse osisID='Phil.4.12'>Ştiu să trăiesc smerit, şi ştiu să trăiesc în belşug. În totul şi pretutindeni m'am deprins să fiu sătul şi flămînd, să fiu în belşug şi să fiu în lipsă.</verse>
        <verse osisID='Phil.4.13'>Pot totul în Hristos, care mă întăreşte.</verse>
        <verse osisID='Phil.4.14'>Dar bine aţi făcut că aţi luat parte la strîmtorarea mea.</verse>
        <verse osisID='Phil.4.15'>Ştiţi voi înşivă, Filipenilor, că, la începutul Evangheliei, cînd am plecat din Macedonia, nicio Biserică n'a avut legătură cu mine în ce priveşte ,,darea`` şi ,,primirea`` afară de voi.</verse>
        <verse osisID='Phil.4.16'>Căci mi-aţi trimes în Tesalonic, odată, şi chiar de două ori, ceva pentru nevoile mele.</verse>
        <verse osisID='Phil.4.17'>Nu că umblu după daruri. Dimpotrivă, umblu după cîştigul care prisoseşte în folosul vostru.</verse>
        <verse osisID='Phil.4.18'>Am de toate, şi sînt în belşug. Sînt bogat, de cînd am primit prin Epafrodit ce mi-aţi trimes, -un miros de bună mireasmă, o jertfă bine primită şi plăcută lui Dumnezeu.</verse>
        <verse osisID='Phil.4.19'>Şi Dumnezeul meu să îngrijească de toate trebuinţele voastre, după bogăţia Sa, în slavă, în Isus Hristos.</verse>
        <verse osisID='Phil.4.20'>A lui Dumnezeu şi Tatăl nostru să fie slava în vecii vecilor! Amin.</verse>
        <verse osisID='Phil.4.21'>Spuneţi sănătate fiecărui sfînt în Hristos Isus. Fraţii, cari sînt cu mine, vă trimet sănătate.</verse>
        <verse osisID='Phil.4.22'>Toţi sfinţii vă trimet sănătate, mai ales cei din casa Cezarului.</verse>
        <verse osisID='Phil.4.23'>Harul Domnului Isus Hristos să fie cu voi cu toţi! Amin</verse>
      </chapter>
    </div></osisText>
</osis>
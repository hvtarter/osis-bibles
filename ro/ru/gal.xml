<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ro' osisIDWork='RU' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='RU'>
        <title>Rumanian Version</title>
        <contributor>The Unbound Bible
Biola University: Administrative Computing
13800 Biola Ave.
La Mirada, CA 90639
United States of America
562-903-4722 </contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Rumanian Bible
Cornilescu Version</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>RU</identifier>
        <source>ftp://unboundftp.biola.edu/pub/rumanian_utf8.zip</source>
        <language type='IETF'>ro</language>
        <relation/>
        <coverage>provide the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Gal'>
      <chapter osisID='Gal.1'>
        <verse osisID='Gal.1.1'>Pavel, apostol nu dela oameni, nici printr'un om, ci prin Isus Hristos, şi prin Dumnezeu Tatăl, care L -a înviat din morţi,</verse>
        <verse osisID='Gal.1.2'>şi toţi fraţii cari sînt împreună cu mine, către Bisericile Galatiei:</verse>
        <verse osisID='Gal.1.3'>Har şi pace vouă dela Dumnezeu Tatăl, şi dela Domnul nostru Isus Hristos!</verse>
        <verse osisID='Gal.1.4'>El S'a dat pe Sine însuş pentru păcatele noastre, ca să ne smulgă din acest veac rău, după voia Dumnezeului nostru şi Tatăl.</verse>
        <verse osisID='Gal.1.5'>A Lui să fie slava în vecii vecilor! Amin.</verse>
        <verse osisID='Gal.1.6'>Mă mir că treceţi aşa de repede dela Cel ce v'a chemat prin harul lui Hristos, la o altă Evanghelie.</verse>
        <verse osisID='Gal.1.7'>Nu doar că este o altă Evanghelie; dar sînt unii oameni cari vă tulbură, şi voiesc să răstoarne Evanghelia lui Hristos.</verse>
        <verse osisID='Gal.1.8'>Dar chiar dacă noi înşine sau un înger din cer ar veni să vă propovăduiască o Evanghelie, deosebită de aceea pe care v'am propovăduit -o noi, să fie anatema!</verse>
        <verse osisID='Gal.1.9'>Cum am mai spus, o spun şi acum: dacă vă propovăduieşte cineva o Evanghelie, deosebită de aceea pe care aţi primit -o, să fie anatema!</verse>
        <verse osisID='Gal.1.10'>Caut eu oare, în clipa aceasta, să capăt bunăvoinţa oamenilor, sau bunăvoinţa lui Dumnezeu? Sau caut să plac oamenilor? Dacă aş mai căuta să plac oamenilor, n'aş fi robul lui Hristos.</verse>
        <verse osisID='Gal.1.11'>Fraţilor, vă mărturisesc că Evanghelia propovăduită de mine, nu este de obîrşie omenească;</verse>
        <verse osisID='Gal.1.12'>pentrucă, n'am primit -o, nici n'am învăţat -o dela vreun om, ci prin descoperirea lui Isus Hristos.</verse>
        <verse osisID='Gal.1.13'>Aţi auzit, în adevăr, care era purtarea mea de altădată, în religiunea Iudeilor. Cum, adică, prigoneam peste măsură de mult Biserica lui Dumnezeu, şi făceam prăpăd în ea;</verse>
        <verse osisID='Gal.1.14'>şi cum eram mai înaintat în religiunea Iudeilor de cît mulţi din neamul meu, de o vîrstă cu mine. Eram însufleţit de o rîvnă nespus de mare pentru datinile strămoşeşti.</verse>
        <verse osisID='Gal.1.15'>Dar cînd Dumnezeu-care m'a pus deoparte din pîntecele maicii mele, şi m'a chemat prin harul Său, -a găsit cu cale</verse>
        <verse osisID='Gal.1.16'>să descopere în mine pe Fiul Său, ca să -L vestesc între Neamuri, îndată, n'am întrebat pe niciun om,</verse>
        <verse osisID='Gal.1.17'>nici nu m'am suit la Ierusalim la cei ce au fost apostoli înainte de mine, ci m'am dus în Arabia. Apoi m'am întors din nou la Damasc.</verse>
        <verse osisID='Gal.1.18'>După trei ani, m'am suit la Ierusalim să fac cunoştinţă cu Chifa, şi am rămas la el cincisprezece zile.</verse>
        <verse osisID='Gal.1.19'>Dar n'am văzut pe niciunul altul dintre apostoli, decît pe Iacov, fratele Domnului.</verse>
        <verse osisID='Gal.1.20'>În cele ce vă scriu, iată, înaintea lui Dumnezeu, nu mint.</verse>
        <verse osisID='Gal.1.21'>După aceea m'am dus în ţinuturile Siriei şi Ciliciei.</verse>
        <verse osisID='Gal.1.22'>Şi eram încă necunoscut la faţă Bisericilor lui Hristos, cari sînt în Iudea.</verse>
        <verse osisID='Gal.1.23'>Ele auzeau doar spunîndu-se: ,,Cel ce ne prigonea odinioară, acum propovăduieşte credinţa, pe care căuta s'o nimicească odinioară.``</verse>
        <verse osisID='Gal.1.24'>Şi slăveau pe Dumnezeu din pricina mea.</verse>
      </chapter>
      <chapter osisID='Gal.2'>
        <verse osisID='Gal.2.1'>După patrusprezece ani, m'am suit din nou la Ierusalim împreună cu Barnaba; şi am luat cu mine şi pe Tit.</verse>
        <verse osisID='Gal.2.2'>M'am suit, în urma unei descoperiri, şi le-am arătat Evanghelia, pe care o propovăduiesc eu între Neamuri, în deosebi celor mai cu vază, ca nu cumva să alerg sau să fi alergat în zădar.</verse>
        <verse osisID='Gal.2.3'>Nici chiar Tit, care era cu mine, măcar că era Grec, n'a fost silit să se taie împrejur,</verse>
        <verse osisID='Gal.2.4'>din pricina fraţilor mincinoşi, furişaţi şi strecuraţi printre noi, ca să pîndească slobozenia, pe care o avem în Hristos Isus, cu gînd să ne aducă la robie;</verse>
        <verse osisID='Gal.2.5'>noi nu ne-am supus şi nu ne-am potrivit lor nicio clipă măcar, pentruca adevărul Evangheliei să rămînă cu voi.</verse>
        <verse osisID='Gal.2.6'>Cei ce sînt socotiţi ca fiind ceva-orice ar fi fost ei, nu-mi pasă: Dumnezeu nu caută la faţa oamenilor-aceştia, zic, ei cei cu vază nu mi-au adaus nimic.</verse>
        <verse osisID='Gal.2.7'>Ba dimpotrivă, cînd au văzut că mie îmi fusese încredinţată Evanghelia pentru cei netăiaţi împrejur, după cum lui Petru îi fusese încredinţată Evanghelia pentru cei tăiaţi împrejur, -</verse>
        <verse osisID='Gal.2.8'>căci Cel ce făcuse din Petru apostolul celor tăiaţi împrejur, făcuse şi din mine apostolul Neamurilor-</verse>
        <verse osisID='Gal.2.9'>şi cînd au cunoscut harul, care-mi fusese dat, Iacov, Chifa şi Ioan, cari sînt priviţi ca stîlpi, mi-au dat mie şi lui Barnaba, mîna dreaptă de însoţire, ca să mergem să propovăduim: noi la Neamuri, iar ei la cei tăiaţi împrejur.</verse>
        <verse osisID='Gal.2.10'>Ne-au spus numai să ne aducem aminte de cei săraci, şi chiar aşa am şi căutat să fac.</verse>
        <verse osisID='Gal.2.11'>Dar cînd a venit Chifa în Antiohia, i-am stătut împotrivă în faţă, căci era de osîndit.</verse>
        <verse osisID='Gal.2.12'>În adevăr, înainte de venirea unora dela Iacov, el mînca împreună cu Neamurile; dar cînd au venit ei, s'a ferit şi a stat deoparte, de teama celor tăiaţi împrejur.</verse>
        <verse osisID='Gal.2.13'>Împreună cu el au început să se prefacă şi ceilalţi Iudei, aşa că pînă şi Barnaba a fost prins în laţul făţărniciei lor.</verse>
        <verse osisID='Gal.2.14'>Cînd i-am văzut eu că nu umblă drept după adevărul Evangheliei, am spus lui Chifa în faţa tuturor: ,,Dacă tu, care eşti Iudeu, trăieşti ca Neamurile, şi nu ca Iudeii, cum sileşti pe Neamuri să trăiască în felul Iudeilor?``</verse>
        <verse osisID='Gal.2.15'>Noi sîntem Iudei din fire, iar nu păcătoşi dintre Neamuri.</verse>
        <verse osisID='Gal.2.16'>Totuş, fiindcă ştim că omul nu este socotit neprihănit, prin faptele Legii, ci numai prin credinţa în Isus Hristos, am crezut şi noi în Hristos Isus, ca să fim socotiţi neprihăniţi prin credinţa în Hristos, iar nu prin faptele Legii; pentrucă nimeni nu va fi socotit neprihănit prin faptele Legii.</verse>
        <verse osisID='Gal.2.17'>Dar dacă, în timp ce căutăm să fim socotiţi neprihăniţi în Hristos, şi noi înşine am fi găsiţi ca păcătoşi, este oare Hristos un slujitor al păcatului? Nicidecum!</verse>
        <verse osisID='Gal.2.18'>Căci, dacă zidesc iarăş lucrurile, pe cari le-am stricat, mă arăt ca un călcător de lege.</verse>
        <verse osisID='Gal.2.19'>Căci eu, prin Lege, am murit faţă de Lege, ca să trăiesc pentru Dumnezeu.</verse>
        <verse osisID='Gal.2.20'>Am fost răstignit împreună cu Hristos, şi trăiesc... dar nu mai trăiesc eu, ci Hristos trăieşte în mine. Şi viaţa, pe care o trăiesc acum în trup, o trăiesc în credinţa în Fiul lui Dumnezeu, care m'a iubit şi S'a dat pe Sine însuş pentru mine.</verse>
        <verse osisID='Gal.2.21'>Nu vreau să fac zădarnic harul lui Dumnezeu; căci dacă neprihănirea se capătă prin Lege, degeaba a murit Hristos.</verse>
      </chapter>
      <chapter osisID='Gal.3'>
        <verse osisID='Gal.3.1'>O, Galateni nechibzuiţi! Cine v'a fermecat, pe voi, înaintea ochilor cărora a fost zugrăvit Isus Hristos ca răstignit?</verse>
        <verse osisID='Gal.3.2'>Iată numai ce voiesc să ştiu dela voi: prin faptele Legii aţi primit voi Duhul, ori prin auzirea credinţei?</verse>
        <verse osisID='Gal.3.3'>Sînteţi aşa de nechibzuiţi? După ce aţi început prin Duhul, vreţi acum să sfîrşiţi prin firea pămîntească?</verse>
        <verse osisID='Gal.3.4'>În zădar aţi suferit voi atît de mult? Dacă, în adevăr, e în zădar!</verse>
        <verse osisID='Gal.3.5'>Cel ce vă dă Duhul şi face minuni printre voi, le face oare prin faptele Legii sau prin auzirea credinţei?</verse>
        <verse osisID='Gal.3.6'>Tot aşa şi ,,Avraam a crezut pe Dumnezeu, şi credinţa aceasta i -a fost socotită ca neprihănire.``</verse>
        <verse osisID='Gal.3.7'>Înţelegeţi şi voi dar, că fii ai lui Avraam sînt cei ce au credinţă.</verse>
        <verse osisID='Gal.3.8'>Scriptura, de asemenea, fiindcă prevedea că Dumnezeu va socoti neprihănite pe Neamuri, prin credinţă, a vestit mai dinainte lui Avraam această veste bună: ,,Toate neamurile vor fi binecuvîntate în tine.``</verse>
        <verse osisID='Gal.3.9'>Aşa că cei ce se bizuiesc pe credinţă, sînt binecuvîntaţi împreună cu Avraam cel credincios.</verse>
        <verse osisID='Gal.3.10'>Căci toţi cei ce se bizuiesc pe faptele Legii, sînt supt blestem; pentrucă este scris: ,,Blestemat este oricine nu stăruieşte în toate lucrurile scrise în cartea Legii, ca să le facă.``</verse>
        <verse osisID='Gal.3.11'>Şi că nimeni nu este socotit neprhănit înaintea lui Dumnezeu, prin Lege, este învederat, căci ,,cel neprihănit prin credinţă va trăi.``</verse>
        <verse osisID='Gal.3.12'>Însă Legea nu se întemeiază pe credinţă; ci ea zice: ,,Cine va face aceste lucruri, va trăi prin ele``.</verse>
        <verse osisID='Gal.3.13'>Hristos ne -a răscumpărat din blestemul Legii, făcîndu-Se blestem pentru noi, -fiindcă este scris: ,,Blestemat e oricine este atîrnat pe lemn`` -</verse>
        <verse osisID='Gal.3.14'>pentruca binecuvîntarea vestită lui Avraam să vină peste Neamuri, în Hristos Isus, aşa ca, prin credinţă, noi să primim Duhul făgăduit.</verse>
        <verse osisID='Gal.3.15'>Fraţilor, (vorbesc în felul oamenilor), un testament, chiar al unui om, odată întărit, totuş nimeni nu -l desfiinţează, nici nu -i mai adaugă ceva.</verse>
        <verse osisID='Gal.3.16'>Acum, făgăduinţele au fost făcute ,,lui Avraam şi seminţei lui``. Nu zice: ,,Şi seminţelor`` (ca şi cum ar fi vorba de mai multe), ci ca şi cum ar fi vorba numai de una: ,,Şi seminţei tale``, adică Hristos.</verse>
        <verse osisID='Gal.3.17'>Iată ce vreau să zic: un testament, pe care l -a întărit Dumnezeu mai înainte, nu poate fi desfiinţat, aşa ca făgăduinţa să fie nimicită, de Legea venită după patru sute trei zeci de ani.</verse>
        <verse osisID='Gal.3.18'>Căci dacă moştenirea ar veni din Lege, nu mai vine din făgăduinţă; şi Dumnezeu printr'o făgăduinţă a dat -o lui Avraam.</verse>
        <verse osisID='Gal.3.19'>Atunci pentruce este Legea? Ea a fost adăugată din pricina călcărilor de lege, pînă cînd avea să vină ,,Sămînţa``, căreia îi fusese făcută făgăduinţa; şi a fost dată prin îngeri, prin mîna unui mijlocitor.</verse>
        <verse osisID='Gal.3.20'>Dar mijlocitorul nu este mijlocitorul unei singure părţi, pe cînd Dumnezeu, este unul singur.</verse>
        <verse osisID='Gal.3.21'>Atunci oare Legea este împotriva făgăduinţelor lui Dumnezeu? Nicidecum! Dacă s'ar fi dat o Lege care să poată da viaţa, într'adevăr, neprihănirea ar veni din Lege.</verse>
        <verse osisID='Gal.3.22'>Dar Scriptura a închis totul supt păcat, pentruca făgăduinţa să fie dată celor ce cred, prin credinţa în Isus Hristos.</verse>
        <verse osisID='Gal.3.23'>Înainte de venirea credinţei, noi eram supt paza Legii, închişi pentru credinţa care trebuia să fie descoperită.</verse>
        <verse osisID='Gal.3.24'>Astfel, Legea ne -a fost un îndrumător spre Hristos, ca să fim socotiţi neprihăniţi prin credinţă.</verse>
        <verse osisID='Gal.3.25'>După ce a venit credinţa, nu mai sîntem supt îndrumătorul acesta.</verse>
        <verse osisID='Gal.3.26'>Căci toţi sînteţi fii ai lui Dumnezeu, prin credinţa în Hristos Isus.</verse>
        <verse osisID='Gal.3.27'>Toţi cari aţi fost botezaţi pentru Hristos, v'aţi îmbrăcat cu Hristos.</verse>
        <verse osisID='Gal.3.28'>Nu mai este nici Iudeu, nici Grec; nu mai este nici rob nici slobod; nu mai este nici parte bărbătească, nici parte femeiască, fiindcă toţi sînteţi una în Hristos Isus.</verse>
        <verse osisID='Gal.3.29'>Şi dacă sînteţi ai lui Hristos, sînteţi ,,sămînţa`` lui Avraam, moştenitori prin făgăduinţă.</verse>
      </chapter>
      <chapter osisID='Gal.4'>
        <verse osisID='Gal.4.1'>Dar cîtă vreme moştenitorul este nevrîstnic, eu spun că nu se deosebeşte cu nimic de un rob, măcar că este stăpîn pe tot.</verse>
        <verse osisID='Gal.4.2'>Ci este supt epitropi şi îngrijitori, pînă la vremea rînduită de tatăl său.</verse>
        <verse osisID='Gal.4.3'>Tot aşa şi noi, cînd eram nevrîstnici, eram supt robia învăţăturilor începătoare ale lumii.</verse>
        <verse osisID='Gal.4.4'>Dar cînd a venit împlinirea vremii, Dumnezeu a trimes pe Fiul Său, născut din femeie, născut supt Lege,</verse>
        <verse osisID='Gal.4.5'>ca să răscumpere pe cei ce erau supt Lege, pentru ca să căpătăm înfierea.</verse>
        <verse osisID='Gal.4.6'>Şi pentru că sînteţi fii, Dumnezeu ne -a trimes în inimă Duhul Fiului Său, care strigă: ,,Ava``, adică: ,,Tată!``</verse>
        <verse osisID='Gal.4.7'>Aşa că nu mai eşti rob, ci fiu; şi dacă eşti fiu, eşti şi moştenitor, prin Dumnezeu.</verse>
        <verse osisID='Gal.4.8'>Odinioară, cînd nu cunoşteaţi pe Dumnezeu, eraţi robiţi celor ce din firea lor, nu sînt dumnezei.</verse>
        <verse osisID='Gal.4.9'>Dar acum, dupăce aţi cunoscut pe Dumnezeu, sau mai bine zis, dupăce aţi fost cunoscuţi de Dumnezeu, cum vă mai întoarceţi iarăş la acele învăţături începătoare, slabe şi sărăcăcioase, cărora vreţi să vă supuneţi din nou?</verse>
        <verse osisID='Gal.4.10'>Voi păziţi zile, luni, vremi şi ani.</verse>
        <verse osisID='Gal.4.11'>Mă tem să nu mă fi ostenit degeaba pentru voi.</verse>
        <verse osisID='Gal.4.12'>Fraţilor, vă rog să fiţi ca mine, căci şi eu sînt ca voi. Nu mi-aţi făcut nicio nedreptate.</verse>
        <verse osisID='Gal.4.13'>Dimpotrivă, ştiţi că, în neputinţa trupului v'am propovăduit Evanghelia pentru întîia dată.</verse>
        <verse osisID='Gal.4.14'>Şi, n'aţi arătat nici dispreţ, nici desgust faţă de ceeace era o ispită pentru voi în trupul meu; dimpotrivă, m'aţi primit ca pe un înger al lui Dumnezeu, ca pe însuş Hristos Isus.</verse>
        <verse osisID='Gal.4.15'>Unde este dar fericirea voastră? Căci vă mărturisesc că, dacă ar fi fost cu putinţă, v'aţi fi scos pînă şi ochii şi mi i-aţi fi dat.</verse>
        <verse osisID='Gal.4.16'>M'am făcut oare vrăjmaşul vostru, pentrucă v'am spus adevărul?</verse>
        <verse osisID='Gal.4.17'>Nu cu gînd bun sînt plini de rîvnă ei pentru voi, ci vor să vă deslipească de noi, ca să fiţi plini de rîvnă faţă de ei.</verse>
        <verse osisID='Gal.4.18'>Este bine să fii plin de rîvnă totdeauna pentru bine, nu numai cînd sînt de faţă la voi.</verse>
        <verse osisID='Gal.4.19'>Copilaşii mei, pentru cari iarăş simt durerile naşterii, pînăce va lua Hristos chip în voi!</verse>
        <verse osisID='Gal.4.20'>O, cum aş vrea să fiu acum de faţă la voi, şi să-mi schimb glasul; căci nu ştiu ce să mai cred!</verse>
        <verse osisID='Gal.4.21'>Spuneţi-mi voi, cari voiţi să fiţi supt Lege, n'ascultaţi voi Legea?</verse>
        <verse osisID='Gal.4.22'>Căci este scris că Avraam a avut doi fii: unul din roabă, şi unul din femeia slobodă.</verse>
        <verse osisID='Gal.4.23'>Dar cel din roabă s'anăscut în chip firesc, iar cel din femeia slobodă s'a născut prin făgăduinţă.</verse>
        <verse osisID='Gal.4.24'>Lucrurile acestea trebuiesc luate într'alt înţeles: acestea sînt două legăminte: unul depe muntele Sinai naşte pentru robie şi este Agar, -</verse>
        <verse osisID='Gal.4.25'>căci Agar este muntele Sinai din Arabia; -şi răspunde Ierusalimului de acum, care este în robie împreună cu copiii săi.</verse>
        <verse osisID='Gal.4.26'>Dar Ierusalimul cel de sus este slobod, şi el este mama noastră.</verse>
        <verse osisID='Gal.4.27'>Fiindcă este scris: ,,Bucură-te, stearpo, care nu naşti de loc! Izbucneşte de bucurie şi strigă, tu, care nu eşti în durerile naşterii! Căci copiii celei părăsite vor fi în număr mai mare decît copiii celei cu bărbat.``</verse>
        <verse osisID='Gal.4.28'>Şi voi, fraţilor, ca şi Isaac, voi sînteţi copii ai făgăduinţei.</verse>
        <verse osisID='Gal.4.29'>Şi cum s'a întîmplat atunci, că cel ce se născuse în chip firesc prigonea pe cel ce se născuse prin Duhul tot aşa se întîmplă şi acum.</verse>
        <verse osisID='Gal.4.30'>Dar ce zice Scriptura? ,,Izgoneşte pe roabă şi pe fiul ei; căci fiul roabei nu va moşteni împreună cu fiul femeii slobode.``</verse>
        <verse osisID='Gal.4.31'>De aceea, fraţilor, noi nu sîntem copiii celei roabe, ci ai femeii slobode. Hristos ne -a izbăvit ca să fim slobozi.</verse>
      </chapter>
      <chapter osisID='Gal.5'>
        <verse osisID='Gal.5.1'>Rămîneţi dar tari, şi nu vă plecaţi iarăş supt jugul robiei.</verse>
        <verse osisID='Gal.5.2'>Iată, eu, Pavel, vă spun că, dacă vă veţi tăia împrejur, Hristos nu vă va folosi la nimic.</verse>
        <verse osisID='Gal.5.3'>Şi mărturisesc iarăş încă odată oricărui om care primeşte tăierea împrejur, că este dator să împlinească toată Legea.</verse>
        <verse osisID='Gal.5.4'>Voi, cari voiţi să fiţi socotiţi neprihăniţi prin Lege, v'aţi despărţit de Hristos; aţi căzut din har.</verse>
        <verse osisID='Gal.5.5'>Căci noi, prin Duhul, aşteptăm prin credinţă nădejdea neprihănirii.</verse>
        <verse osisID='Gal.5.6'>Căci în Isus Hristos, nici tăierea împrejur, nici netăierea împrejur n'au vreun preţ, ci credinţa care lucrează prin dragoste.</verse>
        <verse osisID='Gal.5.7'>Voi alergaţi bine: cine v'a tăiat calea ca să n'ascultaţi de adevăr?</verse>
        <verse osisID='Gal.5.8'>Înduplecarea aceasta nu vine dela Cel ce v'a chemat.</verse>
        <verse osisID='Gal.5.9'>Puţin aluat face să se dospească toată plămădeala.</verse>
        <verse osisID='Gal.5.10'>Eu, cu privire la voi, am, în Domnul, încrederea că nu gîndiţi altfel. Dar cel ce vă tulbură, va purta osînda, oricine ar fi el.</verse>
        <verse osisID='Gal.5.11'>Cît despre mine, fraţilor, dacă mai propovăduiesc tăierea împrejur, de ce mai sînt prigonit? Atunci pricina de poticnire a crucii s'a dus.</verse>
        <verse osisID='Gal.5.12'>Şi, schilodească-se odată cei ce vă tulbură!</verse>
        <verse osisID='Gal.5.13'>Fraţilor, voi aţi fost chemaţi la slobozenie. Numai, nu faceţi din slobozenie o pricină ca să trăiţi pentru firea pămîntească, ci slujiţi-vă unii altora în dragoste.</verse>
        <verse osisID='Gal.5.14'>Căci toată Legea se cuprinde într'o singură poruncă: ,,Să iubeşti pe aproapele tău ca pe tine însuţi.``</verse>
        <verse osisID='Gal.5.15'>Dar dacă vă muşcaţi şi vă mîncaţi unii pe alţii, luaţi seama să nu fiţi nimiciţi unii de alţii.</verse>
        <verse osisID='Gal.5.16'>Zic dar: umblaţi cîrmuiţi de Duhul, şi nu împliniţi poftele firii pămînteşti.</verse>
        <verse osisID='Gal.5.17'>Căci firea pămîntească pofteşte împotriva Duhului, şi Duhul împotriva firii pămînteşti: sînt lucruri protivnice unele altora, aşa că nu puteţi face tot ce voiţi.</verse>
        <verse osisID='Gal.5.18'>Dacă sînteţi călăuziţi de Duhul, nu sînteţi supt Lege.</verse>
        <verse osisID='Gal.5.19'>Şi faptele firii pămînteşti sînt cunoscute, şi sînt acestea: preacurvia, curvia, necurăţia, desfrînarea,</verse>
        <verse osisID='Gal.5.20'>închinarea la idoli, vrăjitoria, vrăjbile, certurile, zavistiile, mîniile, neînţelegerile, desbinările, certurile de partide,</verse>
        <verse osisID='Gal.5.21'>pizmele, uciderile, beţiile, îmbuibările, şi alte lucruri asemănătoare cu acestea. Vă spun mai dinainte, cum am mai spus, că cei ce fac astfel de lucruri, nu vor moşteni Împărăţia lui Dumnezeu.</verse>
        <verse osisID='Gal.5.22'>Roada Duhului, dimpotrivă, este: dragostea, bucuria, pacea, îndelunga răbdare, bunătatea, facerea de bine, credincioşia,</verse>
        <verse osisID='Gal.5.23'>blîndeţa, înfrînarea poftelor. Împotriva acestor lucruri nu este lege.</verse>
        <verse osisID='Gal.5.24'>Cei ce sînt ai lui Hristos Isus, şi-au răstignit firea pămîntească împreună cu patimile şi poftele ei.</verse>
        <verse osisID='Gal.5.25'>Dacă trăim Duhul, să şi umblăm prin Duhul.</verse>
        <verse osisID='Gal.5.26'>Să nu umblăm după o slavă deşartă, întărîtîndu-ne unii pe alţii, şi pizmuindu-ne unii pe alţii.</verse>
      </chapter>
      <chapter osisID='Gal.6'>
        <verse osisID='Gal.6.1'>Fraţilor, chiar dacă un om ar cădea deodată în vreo greşală, voi, cari sînteţi duhovniceşti, să -l ridicaţi cu duhul blîndeţei. Şi ia seama la tine însuţi, ca să nu fii ispitit şi tu.</verse>
        <verse osisID='Gal.6.2'>Purtaţi-vă sarcinile unii altora, şi veţi împlini astfel Legea lui Hristos.</verse>
        <verse osisID='Gal.6.3'>Dacă vreunul crede că este ceva, măcar că nu este nimic, se înşală singur.</verse>
        <verse osisID='Gal.6.4'>Fiecare să-şi cerceteze fapta lui, şi atunci va avea cu ce să se laude numai în ce -l priveşte pe el, şi nu cu privire la alţii;</verse>
        <verse osisID='Gal.6.5'>căci fiecare îşi va purta sarcina lui însuş.</verse>
        <verse osisID='Gal.6.6'>Cine primeşte învăţătura în Cuvînt, să facă parte din toate bunurile lui şi celui ce -l învaţă.</verse>
        <verse osisID='Gal.6.7'>Nu vă înşelaţi: ,,Dumnezeu nu Se lasă să fie batjocorit.`` Ce samănă omul, aceea va şi secera.</verse>
        <verse osisID='Gal.6.8'>Cine samănă în firea lui pămîntească, va secera din firea pămîntească putrezirea; dar cine samănă în Duhul, va secera din Duhul viaţa vecinică.</verse>
        <verse osisID='Gal.6.9'>Să nu obosim în facerea binelui; căci la vremea potrivită, vom secera, dacă nu vom cădea de oboseală.</verse>
        <verse osisID='Gal.6.10'>Aşa dar, cît avem prilej, să facem bine la toţi, şi mai ales fraţilor în credinţă.</verse>
        <verse osisID='Gal.6.11'>Uitaţi-vă cu ce slove mari v'am scris, cu însăş mîna mea!</verse>
        <verse osisID='Gal.6.12'>Toţi ceice umblă după plăcerea oamenilor, vă silesc să primiţi tăerea împrejur, numai ca să nu sufere ei prigonire pentru Crucea lui Hristos.</verse>
        <verse osisID='Gal.6.13'>Căci nici ei, cari au primit tăierea împrejur, nu păzesc Legea; ci voiesc doar ca voi să primiţi tăierea împrejur, pentruca să se laude ei cu trupul vostru.</verse>
        <verse osisID='Gal.6.14'>În ce mă priveşte, departe de mine gîndul să mă laud cu altceva decît cu crucea Domnului nostru Isus Hristos, prin care lumea este răstignită faţă de mine, şi eu faţă de lume!</verse>
        <verse osisID='Gal.6.15'>Căci în Hristos Isus nici tăierea împrejur, nici netăierea împrejur nu sînt nimic, ci a fi o făptură nouă.</verse>
        <verse osisID='Gal.6.16'>Şi peste toţi ceice vor umbla după dreptarul acesta şi peste Israelul lui Dumnezeu să fie pace şi îndurare!</verse>
        <verse osisID='Gal.6.17'>De acum încolo nimeni să nu mă mai necăjească, pentrucă port semnele Domnului Isus pe trupul meu.</verse>
        <verse osisID='Gal.6.18'>Fraţilor, harul Domnului nostru Isus Hristos să fie cu duhul vostru! Amin</verse>
      </chapter>
    </div></osisText>
</osis>
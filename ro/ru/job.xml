<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ro' osisIDWork='RU' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='RU'>
        <title>Rumanian Version</title>
        <contributor>The Unbound Bible
Biola University: Administrative Computing
13800 Biola Ave.
La Mirada, CA 90639
United States of America
562-903-4722 </contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Rumanian Bible
Cornilescu Version</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>RU</identifier>
        <source>ftp://unboundftp.biola.edu/pub/rumanian_utf8.zip</source>
        <language type='IETF'>ro</language>
        <relation/>
        <coverage>provide the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Job'>
      <chapter osisID='Job.1'>
        <verse osisID='Job.1.1'>Era în ţara Uţ un om care se numea Iov. Şi omul acesta era fără prihană şi curat la suflet. El se temea de Dumnezeu, şi se abătea de la rău.</verse>
        <verse osisID='Job.1.2'>I s'au născut şapte fii şi trei fete.</verse>
        <verse osisID='Job.1.3'>Avea şapte mii de oi, trei mii de cămile, cinci sute de perechi de boi, cinci sute de măgăriţe, şi un foarte mare număr de slujitori. Şi omul acesta era cel mai cu vază din toţi locuitorii Răsăritului.</verse>
        <verse osisID='Job.1.4'>Fiii săi se duceau unii la alţii, şi dădeau, rînd pe rînd, cîte un ospăţ. Şi pofteau şi pe cele trei surori ale lor să mănînce şi să bea împreună cu ei.</verse>
        <verse osisID='Job.1.5'>Şi, dupăce treceau zilele de ospăţ, Iov chema şi sfinţea pe fiii săi: se scula disdedimineaţă şi aducea pentru fiecare din ei cîte o ardere de tot. Căci zicea Iov: ,,Poate că fiii mei au păcătuit şi au supărat pe Dumnezeu în inima lor.`` Aşa avea Iov obicei să facă.</verse>
        <verse osisID='Job.1.6'>Fiii lui Dumnezeu au venit într'o zi de s'au înfăţişat înaintea Domnului. Şi a venit şi Satana în mijlocul lor.</verse>
        <verse osisID='Job.1.7'>Domnul a zis Satanei: ,,De unde vii?`` Şi Satana a răspuns Domnului: ,,Dela cutreerarea pămîntului şi dela plimbarea pe care am făcut -o pe el.``</verse>
        <verse osisID='Job.1.8'>Domnul a zis Satanei: ,,Ai văzut pe robul Meu Iov? Nu este nimeni ca el pe pămînt. Este un om fără prihană şi curat la suflet, care se teme de Dumnezeu şi se abate dela rău.``</verse>
        <verse osisID='Job.1.9'>Şi Satana a răspuns Domnului: ,,Oare degeaba se teme Iov de Dumnezeu?</verse>
        <verse osisID='Job.1.10'>Nu l-ai ocrotit Tu pe el, casa lui şi tot ce este al lui? Ai binecuvîntat lucrul mînilor lui, şi turmele lui acopăr ţara.</verse>
        <verse osisID='Job.1.11'>Dar ia întinde-Ţi mîna, şi atinge-te de tot ce are, şi sînt încredinţat că Te va blestema în faţă.``</verse>
        <verse osisID='Job.1.12'>Domnul a zis Satanei: ,,Iată, îţi dau pe mînă tot ce are, numai asupra lui să nu întinzi mîna.`` Şi Satana a plecat dinaintea Domnului.</verse>
        <verse osisID='Job.1.13'>Într'o zi, pe cînd fiii şi fiicele lui Iov mîncau şi beau vin în casa fratelui lor celui întîi-născut,</verse>
        <verse osisID='Job.1.14'>a venit la Iov un sol, care a zis: ,,Boii arau şi măgăriţele păşteau lîngă ei.</verse>
        <verse osisID='Job.1.15'>Şi s'au aruncat nişte Sabeeni asupra lor, i-au luat, şi au trecut pe slujitori prin ascuţişul săbiei. Numai eu am scăpat, ca să-ţi dau de ştire.``</verse>
        <verse osisID='Job.1.16'>Pe cînd vorbea el încă, a venit un altul şi a zis: ,,Focul lui Dumnezeu a căzut din cer, şi a aprins oile şi pe slujitorii tăi, şi i -a ars de tot. Numai eu am scăpat, ca să-ţi dau de ştire.``</verse>
        <verse osisID='Job.1.17'>Pe cînd vorbea el încă, a venit un altul şi a zis: ,,Nişte Haldeeni, înşiraţi în trei cete, s'au aruncat asupra cămilelor, le-au luat şi au trecut pe slujitori prin ascuţişul săbiei. Numai eu am scăpat, ca să-ţi dau de ştire.``</verse>
        <verse osisID='Job.1.18'>Pe cînd vorbea el încă, a venit un altul şi a zis: ,,Fiii tăi şi fiicele tale mîncau şi beau vin în casa fratelui lor întîi-născut.</verse>
        <verse osisID='Job.1.19'>Şi deodată, a venit un vînt mare de dincolo de pustie, şi a izbit în cele patru colţuri ale casei: Casa s'a prăbuşit peste tineri, şi au murit. Şi am scăpat numai eu, ca să-ţi dau de ştire.``</verse>
        <verse osisID='Job.1.20'>Atunci Iov s'a sculat, şi -a sfîşiat mantaua, şi şi -a tuns capul. Apoi, aruncîndu-se la pămînt, s'a închinat,</verse>
        <verse osisID='Job.1.21'>şi a zis: ,,Gol am ieşit din pîntecele mamei mele, şi gol mă voi întoarce în sînul pămîntului. Domnul a dat, şi Domnul a luat, -binecuvîntat fie Numele Domnului!``</verse>
        <verse osisID='Job.1.22'>În toate acestea, Iov n'a păcătuit de loc, şi n'a vorbit nimic necuviincios împotriva lui Dumnezeu.</verse>
      </chapter>
      <chapter osisID='Job.2'>
        <verse osisID='Job.2.1'>Fiii lui Dumnezeu au venit într'o zi de s'au înfăţişat înaintea Domnului. Şi a venit şi Satana în mijlocul lor şi s'a înfăţişat înaintea Domnului.</verse>
        <verse osisID='Job.2.2'>Domnul a zis Satanei: ,,De unde vii?`` Şi Satana a răspuns Domnului: ,,Dela cutreierarea pămîntului şi de la plimbarea pe care am făcut -o pe el.``</verse>
        <verse osisID='Job.2.3'>Domnul a zis Satanei: ,,Ai văzut pe robul Meu Iov? Nu este nimeni ca el pe pămînt. Este un om fără prihană şi curat la suflet. El se teme de Dumnezeu, şi se abate de la rău. El se ţine tare în neprihănirea lui, şi tu Mă îndemni să -l perd fără pricină.``</verse>
        <verse osisID='Job.2.4'>Şi Satana a răspuns Domnului: ,,Piele pentru piele! Omul dă tot ce are pentru viaţa lui.</verse>
        <verse osisID='Job.2.5'>Dar ia întinde-Ţi mîna şi atinge-Te de oasele şi de carnea lui, şi sînt încredinţat că Te va blestema în faţă.``</verse>
        <verse osisID='Job.2.6'>Domnul a zis Satanei: ,,Iată, ţi -l dau pe mînă: numai cruţă -i viaţa.``</verse>
        <verse osisID='Job.2.7'>Şi Satana a plecat dinaintea Domnului. Apoi a lovit pe Iov cu o bubă rea, din talpa piciorului pînă în creştetul capului.</verse>
        <verse osisID='Job.2.8'>Şi Iov a luat un ciob să se scarpine, şi a şezut pe cenuşă.</verse>
        <verse osisID='Job.2.9'>Nevastă-sa i -a zis: ,,Tu rămîi neclintit în neprihănirea ta! Bleastămă pe Dumnezeu, şi mori!``</verse>
        <verse osisID='Job.2.10'>Dar Iov i -a răspuns: ,,Vorbeşti ca o femeie nebună. Ce! primim dela Dumnezeu binele, şi să nu primim şi răul?`` În toate acestea, Iov n'a păcătuit de loc cu buzele lui.</verse>
        <verse osisID='Job.2.11'>Trei prieteni ai lui Iov, Elifaz din Teman, Bildad din Şuah, şi Ţofar din Naama, au aflat de toate nenorocirile cari -l loviseră. S'au sfătuit şi au plecat de acasă să se ducă să -i plîngă de milă şi să -l mîngîie.</verse>
        <verse osisID='Job.2.12'>Ridicîndu-şi ochii de departe, nu l-au mai cunoscut. Şi au ridicat glasul şi au plîns. Şi-au sfîşiat mantalele, şi au aruncat cu ţărînă în văzduh deasupra capetelor lor.</verse>
        <verse osisID='Job.2.13'>Şi au şezut pe pămînt lîngă el şapte zile şi şapte nopţi, fără să -i spună o vorbă, căci vedeau cît de mare îi este durerea.</verse>
      </chapter>
      <chapter osisID='Job.3'>
        <verse osisID='Job.3.1'>După aceea, Iov a deschis gura şi a blestemat ziua în care s'a născut.</verse>
        <verse osisID='Job.3.2'>A luat cuvîntul şi a zis:</verse>
        <verse osisID='Job.3.3'>,,Blestemată să fie ziua în care m'am născut,</verse>
        <verse osisID='Job.3.4'>Prefacă-se în întunerec ziua aceea, să nu se îngrijească Dumnezeu de ea din cer, şi să nu mai strălucească lumina peste ea!</verse>
        <verse osisID='Job.3.5'>S'o cuprindă întunerecul şi umbra morţii, nori groşi să vină peste ea, şi neguri de peste zi s'o înspăimînte!</verse>
        <verse osisID='Job.3.6'>Noaptea aceea! S'o acopere întunerecul, să piară din an, să nu mai fie numărată între luni!</verse>
        <verse osisID='Job.3.7'>Da, stearpă să fie noaptea aceea, ducă-se veselia din ea!</verse>
        <verse osisID='Job.3.8'>Blestemată să fie de ceice blastămă zilele, de ceice ştiu să întărîte Leviatanul;</verse>
        <verse osisID='Job.3.9'>să se întunece stelele din amurgul ei, în zădar să aştepte lumina, şi să nu mai vadă genele zorilor zilei!</verse>
        <verse osisID='Job.3.10'>Căci n'a închis pîntecele care m'a zămislit, nici n'a ascuns suferinţa dinaintea ochilor mei.</verse>
        <verse osisID='Job.3.11'>Dece n'am murit în pîntecele mamei mele? Dece nu mi-am dat sufletul la ieşirea din pîntecele ei?</verse>
        <verse osisID='Job.3.12'>Dece am găsit genunchi cari să mă primească? Şi ţîţe cari să-mi dea lapte?</verse>
        <verse osisID='Job.3.13'>Acum aş fi culcat, aş fi liniştit, aş dormi şi m'aş odihni</verse>
        <verse osisID='Job.3.14'>cu împăraţii şi cei mari de pe pămînt, cari şi-au zidit falnice morminte,</verse>
        <verse osisID='Job.3.15'>cu domnitorii cari aveau aur, şi şi-au umplut casele cu argint.</verse>
        <verse osisID='Job.3.16'>Sau n'aş mai fi în viaţă, aş fi ca o stîrpitură îngropată, ca nişte copii cari n'au văzut lumina!</verse>
        <verse osisID='Job.3.17'>Acolo nu te mai necăjesc cei răi, acolo se odihnesc cei sleiţi de puteri.</verse>
        <verse osisID='Job.3.18'>Acolo cei puşi în lanţuri sînt lăsaţi toţi în pace, nu mai aud glasul asupritorului;</verse>
        <verse osisID='Job.3.19'>cel mai mic şi cel mare sînt tot una acolo, şi robul scapă de stăpînul său.</verse>
        <verse osisID='Job.3.20'>Pentru ce dă Dumnezeu lumină celui ce sufere, şi viaţă celor amăriţi la suflet,</verse>
        <verse osisID='Job.3.21'>cari aşteaptă moartea şi nu vine; măcar că o doresc mai mult decît o comoară,</verse>
        <verse osisID='Job.3.22'>cari n'ar mai putea de bucurie şi de veselie, dacă ar găsi mormîntul? -</verse>
        <verse osisID='Job.3.23'>Pentruce, zic, dă El lumină omului care nu ştie încotro să meargă, pe care îl îngrădeşte Dumnezeu de toate părţile?</verse>
        <verse osisID='Job.3.24'>Suspinurile îmi sînt hrana de toate zilele, şi jalea mi se varsă ca apa.</verse>
        <verse osisID='Job.3.25'>De ce mă tem, aceea mi se întîmplă; de ce mi -e frică, de aceea am parte!</verse>
        <verse osisID='Job.3.26'>N'am nici linişte, nici pace, nici odihnă, şi necazul dă peste mine.``</verse>
      </chapter>
      <chapter osisID='Job.4'>
        <verse osisID='Job.4.1'>Elifaz din Teman a luat cuvîntul şi a zis:</verse>
        <verse osisID='Job.4.2'>,,Dacă vom îndrăzni să-ţi vorbim, te vei supăra? Dar cine ar putea să tacă?</verse>
        <verse osisID='Job.4.3'>De multeori tu ai învăţat pe alţii, şi ai întărit mînile slăbite.</verse>
        <verse osisID='Job.4.4'>Cuvintele tale au ridicat pe cei ce se clătinau, şi ai întărit genunchii cari se îndoiau.</verse>
        <verse osisID='Job.4.5'>Şi acum, cînd este vorba de tine, eşti slab! Acum, cînd eşti atins tu, te turburi! Nu este frica ta de Dumnezeu sprijinul tău?</verse>
        <verse osisID='Job.4.6'>Nădejdea ta, nu -i neprihănirea ta?</verse>
        <verse osisID='Job.4.7'>Adu-ţi aminte, te rog: care nevinovat a perit? Cari oameni neprihăniţi au fost nimiciţi?</verse>
        <verse osisID='Job.4.8'>După cîte am văzut eu, numai cei ce ară fărădelegea şi samănă nelegiuirea îi seceră roadele!</verse>
        <verse osisID='Job.4.9'>Aceia pier prin suflarea lui Dumnezeu, nimiciţi de vîntul mîniei Lui.</verse>
        <verse osisID='Job.4.10'>Mugetul leilor încetează, dinţii puilor de lei sînt zdrobiţi!</verse>
        <verse osisID='Job.4.11'>Leul bătrîn piere din lipsă de pradă, şi puii leoaicei se risipesc.</verse>
        <verse osisID='Job.4.12'>Un cuvînt s'a furişat pînă la mine, şi urechea mea i -a prins sunetele uşoare.</verse>
        <verse osisID='Job.4.13'>În clipa cînd vedeniile de noapte frămîntă gîndul, cînd oamenii sînt cufundaţi într'un somn adînc,</verse>
        <verse osisID='Job.4.14'>m'a apucat groaza şi spaima, şi toate oasele mi-au tremut.</verse>
        <verse osisID='Job.4.15'>Un duh a trecut pe lîngă mine... Tot părul mi s'a sbîrlit ca ariciul...</verse>
        <verse osisID='Job.4.16'>Un chip cu o înfăţişare necunoscută era înaintea ochilor mei. Şi am auzit un glas care şoptea încetişor:</verse>
        <verse osisID='Job.4.17'>,,Fi-va omul fără vină înaintea lui Dumnezeu? Fi-va el curat înaintea Celui ce l -a făcut?</verse>
        <verse osisID='Job.4.18'>Dacă n'are încredere Dumnezeu nici în slujitorii Săi, dacă găseşte El greşeli chiar la îngerii Săi,</verse>
        <verse osisID='Job.4.19'>cu cît mai mult la cei ce locuiesc în case de lut, cari îşi trag obîrşia din ţărînă, şi pot fi zdrobiţi ca un vierme!</verse>
        <verse osisID='Job.4.20'>De dimineaţă pînă seara sînt zdrobiţi, pier pentru totdeauna, şi nimeni nu ţine seama de ei.</verse>
        <verse osisID='Job.4.21'>Li se taie firul vieţii: mor, şi tot n'au căpătat înţelepciunea!</verse>
      </chapter>
      <chapter osisID='Job.5'>
        <verse osisID='Job.5.1'>Strigă acum! Cine îţi va răspunde? Căruia dintre sfinţi îi vei vorbi?</verse>
        <verse osisID='Job.5.2'>Nebunul piere ucis de mînia lui, prostul moare ucis de aprinderea lui.</verse>
        <verse osisID='Job.5.3'>Am văzut pe un nebun prinzînd rădăcină; apoi deodată i-am blestemat locuinţa.</verse>
        <verse osisID='Job.5.4'>Fiii lui n'au noroc, sînt călcaţi în picioare la poartă, şi nimeni nu i scapă!</verse>
        <verse osisID='Job.5.5'>Secerişul lui este mîncat de cei flămînzi, cari vin să -l ia chiar şi din spini, şi averile lui sînt înghiţite de oameni însetaţi.</verse>
        <verse osisID='Job.5.6'>Nenorocirea nu răsare din ţărînă, şi suferinţa nu încolţeşte din pămînt.</verse>
        <verse osisID='Job.5.7'>Omul se naşte ca să sufere, după cum scînteia se naşte ca să zboare.</verse>
        <verse osisID='Job.5.8'>Eu aş alerga la Dumnezeu, lui Dumnezeu i-aş spune necazul meu.</verse>
        <verse osisID='Job.5.9'>El face lucruri mari şi nepătrunse, minuni fără număr.</verse>
        <verse osisID='Job.5.10'>El varsă ploaia pe pămînt, şi trimete apă pe cîmpii.</verse>
        <verse osisID='Job.5.11'>El înalţă pe cei smeriţi, şi izbăveşte pe cei necăjiţi.</verse>
        <verse osisID='Job.5.12'>El nimiceşte planurile oamenilor vicleni, şi mînile lor nu pot să le împlinească.</verse>
        <verse osisID='Job.5.13'>El prinde pe cei înţelepţi în viclenia lor, şi planurile oamenilor înşelători sînt răsturnate:</verse>
        <verse osisID='Job.5.14'>dau peste întunerec în mijlocul zilei, bîjbăie ziua nameaza mare ca noaptea.</verse>
        <verse osisID='Job.5.15'>Astfel, Dumnezeu ocroteşte pe cel slab împotriva ameninţărilor lor, şi -l scapă din mîna celor puternici.</verse>
        <verse osisID='Job.5.16'>Aşa încît nădejdea sprijineşte pe cel nenorocit, iar fărădelegea îşi închide gura.</verse>
        <verse osisID='Job.5.17'>Ferice de omul pe care -l ceartă Dumnezeu! Nu nesocoti mustrarea Celui Atot Puternic.</verse>
        <verse osisID='Job.5.18'>El face rana, şi tot El o leagă; El răneşte, şi mîna Lui tămăduieşte.</verse>
        <verse osisID='Job.5.19'>De şase ori te va izbăvi din necaz, şi de şapte ori nu te va atinge răul.</verse>
        <verse osisID='Job.5.20'>El te va scăpa de moarte în vreme de foamete, şi de loviturile săbiei în vreme de război.</verse>
        <verse osisID='Job.5.21'>Vei fi la adăpost de biciul limbii, vei fi fără teamă cînd va veni pustiirea.</verse>
        <verse osisID='Job.5.22'>Vei rîde de pustiire ca şi de foamete, şi nu vei avea să te temi de fiarele pămîntului.</verse>
        <verse osisID='Job.5.23'>Căci vei face legămînt pînă şi cu pietrele cîmpului, şi fiarele pămîntului vor fi în pace cu tine.</verse>
        <verse osisID='Job.5.24'>Vei avea fericire în cortul tău, îţi vei găsi turmele întregi,</verse>
        <verse osisID='Job.5.25'>îţi vei vedea sămînţa crescîndu-ţi, şi odraslele înmulţindu-se ca iarba de pe cîmp.</verse>
        <verse osisID='Job.5.26'>Vei intra în mormînt la bătrîneţă, ca snopul strîns la vremea lui.</verse>
        <verse osisID='Job.5.27'>Iată ce am cercetat, şi aşa este! Ascultă, că sînt spre folosul tău!``</verse>
      </chapter>
      <chapter osisID='Job.6'>
        <verse osisID='Job.6.1'>Iov a luat cuvîntul şi a zis:</verse>
        <verse osisID='Job.6.2'>,,Oh! de ar fi cu putinţă să mi se cîntărească durerea, şi să mi se pună toate nenorocirile în cumpănă,</verse>
        <verse osisID='Job.6.3'>ar fi mai grele decît nisipul mării: de aceea îmi merg cuvintele pînă la nebunie!</verse>
        <verse osisID='Job.6.4'>Căci săgeţile Celui Atotputernic m'au străpuns, sufletul meu le suge otrava, şi groază Domnului bagă fiori în mine!</verse>
        <verse osisID='Job.6.5'>Sbiară măgarul sălbatec cînd are verdeaţă? Mugeşte boul cînd are de mîncare?</verse>
        <verse osisID='Job.6.6'>Poţi mînca ce -i fără gust şi fără sare? Are vreun gust albuşul unui ou?</verse>
        <verse osisID='Job.6.7'>Orice lucru de care aş vrea să nu m'ating, acela -i hrana mea, fie cît de greţoasă ea!</verse>
        <verse osisID='Job.6.8'>O, de mi s'ar asculta dorinţa, şi de mi-ar împlini Dumnezeu nădejdea!</verse>
        <verse osisID='Job.6.9'>De ar vrea Dumnezeu să mă zdrobească, întindă-Şi mîna şi să mă prăpădească!</verse>
        <verse osisID='Job.6.10'>Îmi va rămînea măcar această mîngîiere, această bucurie în durerile cu cari mă copleşeşte: că niciodată n'am călcat poruncile Celui Sfînt.</verse>
        <verse osisID='Job.6.11'>La ce să mai nădăjduiesc cînd nu mai pot? La ce să mai aştept, cînd sfîrşitul se ştie?</verse>
        <verse osisID='Job.6.12'>Tăria mea oare este o tărie de piatră? Trupul meu e de aramă?</verse>
        <verse osisID='Job.6.13'>Nu sînt eu lipsit de ajutor, şi n'a fugit mîntuirea de mine?</verse>
        <verse osisID='Job.6.14'>Cel ce sufere are drept la mila prietenului, chiar dacă părăseşte frica de Cel Atot puternic.</verse>
        <verse osisID='Job.6.15'>Fraţii mei s'au arătat înşelători ca un pîrîu, ca albia pîraielor cari trec.</verse>
        <verse osisID='Job.6.16'>Un sloi le turbură cursul, zăpada se îngrămădeşte pe ele;</verse>
        <verse osisID='Job.6.17'>vine arşiţa vremii şi seacă, vine căldura soarelui, şi li se usucă albia.</verse>
        <verse osisID='Job.6.18'>Cete de călători se abat din drumul lor, se cufundă în pustie, şi pier.</verse>
        <verse osisID='Job.6.19'>Cetele celor din Tema se uită ţintă la ele, călătorii din Seba sînt plini de nădejde cînd le văd.</verse>
        <verse osisID='Job.6.20'>Dar rămîn înşelaţi în nădejdea lor, rămîn uimiţi cînd ajung la ele.</verse>
        <verse osisID='Job.6.21'>Aşa sînteţi şi voi acum pentru mine. Voi îmi vedeţi necazul, şi vă îngroziţi!</verse>
        <verse osisID='Job.6.22'>V'am zis eu oare: ,Daţi-mi ceva, cheltuiţi din averile voastre pentru mine,</verse>
        <verse osisID='Job.6.23'>scăpaţi-mă din mîna vrăjmaşului, răscumpăraţi-mă din mîna celor răi?`</verse>
        <verse osisID='Job.6.24'>Învăţaţi-mă, şi voi tăcea; faceţi-mă să înţeleg în ce am păcătuit.</verse>
        <verse osisID='Job.6.25'>O cît de înduplecătoare sînt cuvintele adevărului! Dar ce dovedesc mustrările voastre?</verse>
        <verse osisID='Job.6.26'>Vreţi să mă mustraţi pentru tot ce am zis, şi să nu vedeţi decît vînt în cuvintele unui desnădăjduit?</verse>
        <verse osisID='Job.6.27'>Voi năpăstuiţi pe orfan, prigoniţi pe prietenul vostru.</verse>
        <verse osisID='Job.6.28'>Uitaţi-vă la mine, vă rog! Doar nu voi minţi în faţă!</verse>
        <verse osisID='Job.6.29'>Întoarceţi-vă, nu fiţi nedrepţi; întoarceţi-vă, şi mărturisiţi că sînt nevinovat!</verse>
        <verse osisID='Job.6.30'>Este vreo nelegiuire pe limba mea, şi nu deosebeşte gura mea ce este rău?</verse>
      </chapter>
      <chapter osisID='Job.7'>
        <verse osisID='Job.7.1'>Soarta omului pe pămînt este ca a unui ostaş, şi zilele lui sînt ca ale unui muncitor cu ziua.</verse>
        <verse osisID='Job.7.2'>Cum suspină robul după umbră, cum îşi aşteaptă muncitorul plata,</verse>
        <verse osisID='Job.7.3'>aşa am eu parte de luni de durere, şi partea mea sînt nopţi de suferinţă.</verse>
        <verse osisID='Job.7.4'>Mă culc, şi zic: ,Cînd mă voi scula? Cînd se va sfîrşi noaptea?` Şi mă satur de frămîntări pînă în revărsatul zorilor.</verse>
        <verse osisID='Job.7.5'>Trupul mi se acopere cu viermi şi cu o coajă pămîntoasă, pielea-mi crapă şi se desface.</verse>
        <verse osisID='Job.7.6'>Zilele mele sboară mai iuţi decît suveica ţesătorului, se duc şi nu mai am nicio nădejde!</verse>
        <verse osisID='Job.7.7'>Adu-Ţi aminte, Dumnezeule, că viaţa mea este doar o suflare! Ochii mei nu vor mai vedea fericirea.</verse>
        <verse osisID='Job.7.8'>Ochiul, care mă priveşte, nu mă va mai privi; ochiul tău mă va căuta, şi nu voi mai fi.</verse>
        <verse osisID='Job.7.9'>Cum se risipeşte norul şi trece, aşa nu se va mai ridica celce se pogoară în Locuinţa morţilor!</verse>
        <verse osisID='Job.7.10'>Nu se va mai întoarce în casa lui, şi nu-şi va mai cunoaşte locul în care locuia.</verse>
        <verse osisID='Job.7.11'>De aceea nu-mi voi ţinea gura, ci voi vorbi în neliniştea inimii mele, mă voi tîngui în amărăciunea sufletului meu.</verse>
        <verse osisID='Job.7.12'>Oare o mare sînt eu, sau un balaur de mare, de-ai pus strajă în jurul meu?</verse>
        <verse osisID='Job.7.13'>Cînd zic: ,Patul mă va uşura, culcuşul îmi va alina durerile,`</verse>
        <verse osisID='Job.7.14'>atunci mă înspăimînţi prin visuri, mă îngrozeşti prin vedenii.</verse>
        <verse osisID='Job.7.15'>Ah! aş vrea mai bine gîtuirea, mai bine moartea decît aceste oase!</verse>
        <verse osisID='Job.7.16'>Le dispreţuiesc!... nu voi trăi în veci... Lasă-mă, căci doar o suflare mi -i viaţa!</verse>
        <verse osisID='Job.7.17'>Ce este omul, ca să-Ţi pese atît de mult de el, ca să iei seama la el,</verse>
        <verse osisID='Job.7.18'>să -l cercetezi în toate dimineţile, şi să -l încerci în toate clipele?</verse>
        <verse osisID='Job.7.19'>Cînd vei înceta odată să mă priveşti? Cînd îmi vei da răgaz să-mi înghit scuipatul?</verse>
        <verse osisID='Job.7.20'>Dacă am păcătuit, ce pot să-Ţi fac, Păzitorul oamenilor? Pentruce m'ai pus ţintă săgeţilor Tale, de am ajuns o povară chiar pentru mine însumi?</verse>
        <verse osisID='Job.7.21'>Pentruce nu-mi ierţi păcatul, şi pentruce nu-mi uiţi fărădelegea? Căci voi adormi în ţărînă, şi cînd mă vei căuta, nu voi mai fi!``</verse>
      </chapter>
      <chapter osisID='Job.8'>
        <verse osisID='Job.8.1'>Bildad către Şuah a luat cuvîntul şi a zis:</verse>
        <verse osisID='Job.8.2'>,,Pînă cînd vrei să vorbeşti astfel, şi pînă cînd vor fi cuvintele gurii tale ca un vînt puternic?</verse>
        <verse osisID='Job.8.3'>Oare va răsturna Dumnezeu dreptul? Sau va răsturna Cel Atotputernic dreptatea?</verse>
        <verse osisID='Job.8.4'>Dacă fiii tăi au păcătuit împotriva Lui, i -a dat pe mîna păcatului.</verse>
        <verse osisID='Job.8.5'>Dar tu, dacă alergi la Dumnezeu, dacă rogi pe Cel Atot puternic,</verse>
        <verse osisID='Job.8.6'>dacă eşti curat şi fără prihană, atunci negreşit, El va veghea asupra ta, şi va da înapoi fericirea locuinţei tale nevinovate.</verse>
        <verse osisID='Job.8.7'>Vechea ta propăşire va fi mică faţă de cea de mai tîrziu. Învăţăminte din păţania celor dinainte.</verse>
        <verse osisID='Job.8.8'>Întreabă pe cei din neamurile trecute, şi ia aminte la păţania părinţilor lor. -</verse>
        <verse osisID='Job.8.9'>Căci noi sîntem de ieri, şi nu ştim nimic, zilele noastre pe pămînt nu sînt decît o umbră. -</verse>
        <verse osisID='Job.8.10'>Ei te vor învăţa, îţi vor vorbi, şi vor scoate din inima lor aceste cuvinte:</verse>
        <verse osisID='Job.8.11'>,Creşte papura fără baltă? Creşte trestia fără umezeală?</verse>
        <verse osisID='Job.8.12'>Fiind încă verde şi fără să se taie, ea se usucă mai repede decît toate ierburile.</verse>
        <verse osisID='Job.8.13'>Aşa se întîmplă tuturor celor ce uită pe Dumnezeu, şi nădejdea celui nelegiuit va peri.</verse>
        <verse osisID='Job.8.14'>Încrederea lui este zdrobită, şi sprijinul lui este o pînză de păianjen.</verse>
        <verse osisID='Job.8.15'>Se bizuie pe casa lui, dar nu este tare; se prinde de ea, dar nu ţine.</verse>
        <verse osisID='Job.8.16'>Cum dă soarele, înverzeşte, îşi întinde ramurile peste grădina sa,</verse>
        <verse osisID='Job.8.17'>îşi împleteşte rădăcinile printre pietre, pătrunde pînă în ziduri.</verse>
        <verse osisID='Job.8.18'>Dar dacă -l smulgi din locul în care stă, locul acesta se leapădă de el şi zice: ,Nu ştiu să te fi cunoscut vreodată!`</verse>
        <verse osisID='Job.8.19'>Iată, aşa sînt desfătările pe cari i le aduc căile vieţii lui; apoi din acelaş pămînt răsar alţii după el.</verse>
        <verse osisID='Job.8.20'>Nu, Dumnezeu nu leapădă pe omul fără prihană, şi nu ocroteşte pe cei răi.</verse>
        <verse osisID='Job.8.21'>Ba încă, El îţi umple gura cu strigăte de bucurie, şi buzele cu cîntări de veselie.</verse>
        <verse osisID='Job.8.22'>Vrăjmaşii tăi vor fi acoperiţi de ruşine, iar cortul celor răi va pieri.```</verse>
      </chapter>
      <chapter osisID='Job.9'>
        <verse osisID='Job.9.1'>Iov a luat cuvîntul şi a zis:</verse>
        <verse osisID='Job.9.2'>,,Ştiu bine că este aşa. Şi cum ar putea omul să-şi scoată dreptate înaintea lui Dumnezeu?</verse>
        <verse osisID='Job.9.3'>Dacă ar voi să se certe cu El, din o mie de lucruri n'ar putea să răspundă la unul singur.</verse>
        <verse osisID='Job.9.4'>A Lui este înţelepciunea, şi atotputernicia: cine I s'ar putea împotrivi fără să fie pedepsit?</verse>
        <verse osisID='Job.9.5'>El mută deodată munţii, şi -i răstoarnă în mînia Sa.</verse>
        <verse osisID='Job.9.6'>Zguduie pămîntul din temelia lui, de i se clatină stîlpii.</verse>
        <verse osisID='Job.9.7'>Porunceşte soarelui, şi soarele nu mai răsare; şi ţine stelele supt pecetea Lui.</verse>
        <verse osisID='Job.9.8'>Numai El întinde cerurile, şi umblă pe înălţimile mării.</verse>
        <verse osisID='Job.9.9'>El a făcut Ursul mare, luceafărul de seară şi Raliţele, şi stelele din ţinuturile de miazăzi.</verse>
        <verse osisID='Job.9.10'>El face lucruri mari şi nepătrunse, minuni fără număr.</verse>
        <verse osisID='Job.9.11'>Iată, El trece pe lîngă mine, şi nu -L văd, se duce şi nu -L zăresc.</verse>
        <verse osisID='Job.9.12'>Dacă apucă El, cine -L va opri? Cine -I va zice: ,,Ce faci?``</verse>
        <verse osisID='Job.9.13'>Dumnezeu nu-Şi întoarce mînia; supt El se pleacă toţi sprijinitorii mîndriei.</verse>
        <verse osisID='Job.9.14'>Şi eu, cum să -I răspund? Ce cuvinte să aleg?</verse>
        <verse osisID='Job.9.15'>Chiar dacă aş avea dreptate, nu I-aş răspunde. Nu pot decît să mă rog judecătorului.</verse>
        <verse osisID='Job.9.16'>Şi chiar dacă m'ar asculta, cînd Îl chem, tot n'aş putea crede că mi'a ascultat glasul;</verse>
        <verse osisID='Job.9.17'>El, care mă izbeşte ca într'o furtună, care îmi înmulţeşte fără pricină rănile,</verse>
        <verse osisID='Job.9.18'>care nu mă lasă să răsuflu, mă satură de amărăciune.</verse>
        <verse osisID='Job.9.19'>Să alerg la putere? El este atotputernic. La dreptate? Cine mă va apăra?</verse>
        <verse osisID='Job.9.20'>Oricîtă dreptate aş avea, gura mea mă va osîndi; şi oricît de nevinovat aş fi, El mă va arăta ca vinovat.</verse>
        <verse osisID='Job.9.21'>Nevinovat! Sînt; dar nu ţin la viaţă, îmi dispreţuiesc viaţa.</verse>
        <verse osisID='Job.9.22'>Ce-mi pasă la urma urmei? Căci, îndrăznesc s'o spun: El nimiceşte pe cel nevinovat ca şi pe cel vinovat.</verse>
        <verse osisID='Job.9.23'>Şi dacă biciul ar pricinui măcar îndată moartea!... Dar El rîde de încercările celui nevinovat.</verse>
        <verse osisID='Job.9.24'>Pămîntul este dat pe mînile celui nelegiuit; El acopere ochii judecătorilor; de nu El, apoi cine altul?</verse>
        <verse osisID='Job.9.25'>Zilele mele aleargă mai iuţi decît un alergător; fug fără să fi văzut fericirea;</verse>
        <verse osisID='Job.9.26'>trec ca şi corăbiile cele iuţi, ca vulturul care se răpede asupra prăzii.</verse>
        <verse osisID='Job.9.27'>Dacă zic: ,Vreau să-mi uit suferinţele, să-mi las întristarea, şi să fiu voios,`</verse>
        <verse osisID='Job.9.28'>sînt îngrozit de toate durerile mele. Ştiu că nu mă vei scoate nevinovat.</verse>
        <verse osisID='Job.9.29'>Şi dacă voi fi judecat vinovat, pentruce să mă mai trudesc degeaba?</verse>
        <verse osisID='Job.9.30'>Chiar dacă m'aş spăla cu zăpadă, chiar dacă mi-aş curăţi mînile cu leşie,</verse>
        <verse osisID='Job.9.31'>Tu tot m'ai cufunda în mocirlă, de s'ar scîrbi pînă şi hainele de mine!</verse>
        <verse osisID='Job.9.32'>Căci El nu este un om ca mine, ca să -I pot răspunde, şi să mergem împreună la judecată.</verse>
        <verse osisID='Job.9.33'>Nici nu este vreun mijlocitor între noi, care să-şi pună mîna peste noi amîndoi.</verse>
        <verse osisID='Job.9.34'>Să-Şi tragă însă varga deasupra mea, şi să nu mă mai turbure spaima Lui.</verse>
        <verse osisID='Job.9.35'>Atunci voi vorbi şi nu mă voi teme de El. Altfel, nu sînt stăpîn pe mine.</verse>
      </chapter>
      <chapter osisID='Job.10'>
        <verse osisID='Job.10.1'>M'am desgustat de viaţă! Voi da drum slobod plîngerii mele, voi vorbi în amărăciunea sufletului meu.</verse>
        <verse osisID='Job.10.2'>Eu zic lui Dumnezeu: ,Nu mă osîndi! Arată-mi pentru ce Te cerţi cu mine!</verse>
        <verse osisID='Job.10.3'>Îţi place să chinuieşti, să dispreţuieşti făptura mînilor Tale, în timp ce faci să-Ţi strălucească bunăvoinţa peste sfatul celor răi?</verse>
        <verse osisID='Job.10.4'>Oare ai ochi de carne, sau vezi cum vede un om?</verse>
        <verse osisID='Job.10.5'>Zilele Tale sînt ca zilele omului, şi anii Tăi ca anii lui,</verse>
        <verse osisID='Job.10.6'>ca să cercetezi fărădelegea mea şi să cauţi păcatul meu,</verse>
        <verse osisID='Job.10.7'>cînd ştii bine că nu sînt vinovat, şi că nimeni nu mă poate scăpa din mîna Ta?</verse>
        <verse osisID='Job.10.8'>Mînile Tale m'au făcut şi m'au zidit, ele m'au întocmit în întregime... Şi Tu să mă nimiceşti!</verse>
        <verse osisID='Job.10.9'>Adu-Ţi aminte că Tu m'ai lucrat ca lutul; şi vrei din nou să mă prefaci în ţărînă?</verse>
        <verse osisID='Job.10.10'>Nu m'ai muls ca laptele?</verse>
        <verse osisID='Job.10.11'>M'ai îmbrăcat cu piele şi carne, m'ai ţesut cu oase şi vine;</verse>
        <verse osisID='Job.10.12'>mi-ai dat bunăvoinţa Ta şi viaţa, m'ai păstrat cu suflarea prin îngrijirile şi paza Ta.</verse>
        <verse osisID='Job.10.13'>Iată totuş ce ascundeai în inima Ta, iată, ştiu acum, ce aveai de gînd:</verse>
        <verse osisID='Job.10.14'>că, dacă păcătuiesc, să mă pîndeşti, şi să nu-mi ierţi fărădelegea.</verse>
        <verse osisID='Job.10.15'>Dacă sînt vinovat, vai de mine! Dacă sînt nevinovat, nu îndrăznesc să-mi ridic capul, sătul de ruşine şi cufundat în ticăloşia mea.</verse>
        <verse osisID='Job.10.16'>Şi dacă îndrăznesc să -l ridic, mă urmăreşti ca un leu, mă loveşti cu lucruri de mirat,</verse>
        <verse osisID='Job.10.17'>Îmi pui înainte noi martori împotrivă, Îţi creşte mînia împotriva mea, şi mă năpădeşti cu o droaie de nenorociri.</verse>
        <verse osisID='Job.10.18'>Pentruce m'ai scos din pîntecele mamei mele? O, de aş fi murit, şi ochiul să nu mă fi văzut!</verse>
        <verse osisID='Job.10.19'>Aş fi ca şi cum n'aş fi fost, şi din pîntecele mamei mele aş fi trecut în mormînt!</verse>
        <verse osisID='Job.10.20'>Nu sînt zilele mele destul de puţine? Să mă lase dar, să plece dela mine, şi să răsuflu puţin,</verse>
        <verse osisID='Job.10.21'>înainte de a mă duce, ca să nu mă mai întorc,</verse>
        <verse osisID='Job.10.22'>în ţara întunerecului şi a umbrei morţii, în ţara negurii adînci, unde domneşte umbra morţii şi neorînduiala, şi unde lumina este ca întunerecul!``</verse>
      </chapter>
      <chapter osisID='Job.11'>
        <verse osisID='Job.11.1'>Ţofar din Naama a luat cuvîntul şi a zis:</verse>
        <verse osisID='Job.11.2'>,,Să rămînă această năvală de cuvinte fără răspuns, şi să creadă limbutul că are dreptate?</verse>
        <verse osisID='Job.11.3'>Vor face vorbele tale deşerte pe oameni să tacă? Şi-ţi vei bate joc de alţii, fără să te facă cineva de ruşine?</verse>
        <verse osisID='Job.11.4'>Tu zici: ,Felul meu de a vedea este drept, şi sînt curat în ochii Tăi.` -</verse>
        <verse osisID='Job.11.5'>A! de ar vrea Dumnezeu să vorbească, de Şi-ar deschide buzele să-ţi răspundă,</verse>
        <verse osisID='Job.11.6'>şi de ţi-ar descoperi tainele înţelepciunii Lui, ale înţelepciunii Lui nemărginite, ai vedea atunci că nu-ţi răsplăteşte totuş după fărădelegea ta.</verse>
        <verse osisID='Job.11.7'>Poţi spune tu că poţi pătrunde adîncimile lui Dumnezeu, că poţi ajunge la cunoştinţa desăvîrşită a Celui Atot puternic?</verse>
        <verse osisID='Job.11.8'>Cît cerurile -i de înaltă: ce poţi face? Mai adîncă decît Locuinţa morţilor: ce poţi şti?</verse>
        <verse osisID='Job.11.9'>Întinderea ei este mai lungă decît pămîntul, şi mai lată decît marea.</verse>
        <verse osisID='Job.11.10'>Dacă apucă, dacă închide şi cheamă El la judecată, cine -L poate opri?</verse>
        <verse osisID='Job.11.11'>Căci El cunoaşte pe făcătorii de rele, vede uşor pe vinovaţi.</verse>
        <verse osisID='Job.11.12'>Omul dimpotrivă, are minte de nebun, şi s'a născut ca mînzul unui măgar sălbatic!</verse>
        <verse osisID='Job.11.13'>Tu, îndreaptă-ţi inima spre Dumnezeu, întinde-ţi mînile spre El.</verse>
        <verse osisID='Job.11.14'>Depărtează-te de fărădelege, şi nu lăsa nedreptatea să locuiască în cortul tău.</verse>
        <verse osisID='Job.11.15'>Şi atunci, îţi vei ridica fruntea fără teamă, vei fi tare şi fără frică;</verse>
        <verse osisID='Job.11.16'>îţi vei uita suferinţele, şi-ţi vei aduce aminte de ele ca de nişte ape cari s'au scurs.</verse>
        <verse osisID='Job.11.17'>Zilele tale vor străluci mai tare decît soarele la amiază, întunerecul tău va fi ca lumina dimineţii.</verse>
        <verse osisID='Job.11.18'>Vei fi plin de încredere, şi nădejdea nu-ţi va fi zădarnică. Te vei uita în jurul tău, şi vei vedea că te poţi odihni liniştit.</verse>
        <verse osisID='Job.11.19'>Te vei culca şi nimeni nu te va turbura, şi mulţi vor umbla după bunăvoinţa ta.</verse>
        <verse osisID='Job.11.20'>Dar ochii celor răi se vor topi; ei n'au loc de scăpare: moartea, iată nădejdea lor!``</verse>
      </chapter>
      <chapter osisID='Job.12'>
        <verse osisID='Job.12.1'>Iov a luat cuvîntul şi a zis:</verse>
        <verse osisID='Job.12.2'>,,S'ar putea zice, în adevăr, că neamul omenesc sînteţi voi, şi că odată cu voi va muri şi înţelepciunea!</verse>
        <verse osisID='Job.12.3'>Am şi eu minte ca voi, nu sînt mai pe jos decît voi. Şi cine nu ştie lucrurile pe cari le spuneţi voi?</verse>
        <verse osisID='Job.12.4'>Eu sînt de batjocura prietenilor mei, cînd cer ajutorul lui Dumnezeu: dreptul, nevinovatul, de batjocură!</verse>
        <verse osisID='Job.12.5'>Dispreţ în nenorocire! -iată zicerea celor fericiţi: dă brînci cui alunecă cu piciorul!</verse>
        <verse osisID='Job.12.6'>Jăfuitorilor li se lasă corturile în pace, celor ce mînie pe Dumnezeu le merge bine, măcar că Dumnezeul lor este în pumn.</verse>
        <verse osisID='Job.12.7'>Întreabă dobitoacele, şi te vor învăţa, păsările cerului, şi îţi vor spune;</verse>
        <verse osisID='Job.12.8'>vorbeşte pămîntului, şi te va învăţa; şi peştii mării îţi vor povesti.</verse>
        <verse osisID='Job.12.9'>Cine nu vede în toate acestea dovada că mîna Domnului a făcut asemenea lucruri?</verse>
        <verse osisID='Job.12.10'>El ţine în mînă sufletul a tot ce trăieşte, suflarea oricărui trup omenesc.</verse>
        <verse osisID='Job.12.11'>Nu deosebeşte urechea cuvintele, cum gustă cerul gurii mîncările?</verse>
        <verse osisID='Job.12.12'>La bătrîni se găseşte înţelepciunea, şi într'o viaţă lungă e priceperea.</verse>
        <verse osisID='Job.12.13'>La Dumnezeu este înţelepciunea şi puterea; sfatul şi priceperea ale Lui sînt.</verse>
        <verse osisID='Job.12.14'>Ce dărîmă El, nu va fi zidit din nou; pe cine -l închide El, nimeni nu -l va scăpa.</verse>
        <verse osisID='Job.12.15'>El opreşte apele şi totul se usucă; El le dă drumul, şi pustiesc pămîntul.</verse>
        <verse osisID='Job.12.16'>El are puterea şi înţelepciunea; El stăpîneşte pe celce se rătăceşte sau rătăceşte pe alţii.</verse>
        <verse osisID='Job.12.17'>El ia robi pe sfetnici, şi turbură mintea judecătorilor.</verse>
        <verse osisID='Job.12.18'>El desleagă legătura împăraţilor, şi le pune o frînghie în jurul coapselor.</verse>
        <verse osisID='Job.12.19'>El ia robi pe preoţi; El răstoarnă pe cei puternici</verse>
        <verse osisID='Job.12.20'>El taie vorba celor meşteri la vorbă; El ia mintea celor bătrîni.</verse>
        <verse osisID='Job.12.21'>El varsă dispreţul asupra celor mari; El desleagă brîul celor tari.</verse>
        <verse osisID='Job.12.22'>El descopere ce este ascuns în întunerec, El aduce la lumină umbra morţii.</verse>
        <verse osisID='Job.12.23'>El face pe neamuri să crească, şi El le nimiceşte; El le întinde pînă departe, şi El le aduce înapoi în hotarele lor.</verse>
        <verse osisID='Job.12.24'>El ia mintea căpeteniilor poporului, El îi face să rătăcească în pustiuri fără drum,</verse>
        <verse osisID='Job.12.25'>unde bîjbăie prin întunerec, şi nu văd desluşit; El îi face să se clatine ca nişte oameni beţi.</verse>
      </chapter>
      <chapter osisID='Job.13'>
        <verse osisID='Job.13.1'>Iată, ochiul meu a văzut toate acestea, urechea mea a auzit şi a luat seama.</verse>
        <verse osisID='Job.13.2'>Ce ştiţi voi, ştiu şi eu, nu sînt mai pe jos decît voi.</verse>
        <verse osisID='Job.13.3'>Dar vreau să vorbesc acum Celui Atotputernic, vreau să-mi apăr pricina înaintea lui Dumnezeu.</verse>
        <verse osisID='Job.13.4'>Căci voi sînteţi nişte făuritori de minciuni, sînteţi cu toţii nişte doftori de nimic.</verse>
        <verse osisID='Job.13.5'>O, de aţi fi tăcut, ce înţelepciune aţi fi arătat!</verse>
        <verse osisID='Job.13.6'>Acum, ascultaţi, vă rog, apărarea mea, şi luaţi aminte la răspunsul buzelor mele!</verse>
        <verse osisID='Job.13.7'>Vreţi să vorbiţi lucruri nedrepte din dragoste pentru Dumnezeu? Şi să spuneţi minciuni, ca să -L apăraţi?</verse>
        <verse osisID='Job.13.8'>Vreţi să ţineţi cu El şi să faceţi pe apărătorii lui Dumnezeu?</verse>
        <verse osisID='Job.13.9'>Dacă vă va cerceta El, va găsi bine oare? Sau vreţi să -L înşelaţi cum înşelaţi pe un om?</verse>
        <verse osisID='Job.13.10'>Nu, nu; ci El vă va osîndi, dacă în ascuns nu lucraţi decît părtinindu -L pe El.</verse>
        <verse osisID='Job.13.11'>Nu vă înfricoşează măreţia Lui? Şi nu cade groaza Lui peste voi?</verse>
        <verse osisID='Job.13.12'>Părerile voastre sînt păreri de cenuşă, întăriturile voastre sînt întărituri de lut.</verse>
        <verse osisID='Job.13.13'>Tăceţi, lăsaţi-mă, vreau să vorbesc! Întîmplă-mi-se ce mi s'ar întîmpla.</verse>
        <verse osisID='Job.13.14'>Îmi voi lua carnea în dinţi, şi îmi voi pune viaţa în joc.</verse>
        <verse osisID='Job.13.15'>Da, mă va ucide: n'am nimic de nădăjduit; dar îmi voi apăra purtarea în faţa Lui.</verse>
        <verse osisID='Job.13.16'>Chiar şi lucrul acesta poate sluji la scăparea mea, căci un nelegiuit nu îndrăzneşte să vină înaintea Lui.</verse>
        <verse osisID='Job.13.17'>Ascultaţi, ascultaţi cuvintele mele, luaţi aminte la cele ce voi spune.</verse>
        <verse osisID='Job.13.18'>Iată-mă sînt gata să-mi apăr pricina, căci ştiu că am dreptate.</verse>
        <verse osisID='Job.13.19'>Are cineva ceva de spus împotriva mea? Atunci tac, şi vreau să mor.</verse>
        <verse osisID='Job.13.20'>Numai două lucruri fă-mi, şi nu mă voi ascunde de Faţa Ta:</verse>
        <verse osisID='Job.13.21'>Trage-Ţi mîna de pe mine, şi nu mă mai turbura cu groaza Ta.</verse>
        <verse osisID='Job.13.22'>Apoi cheamă-mă şi-Ţi voi răspunde; sau lasă-mă să vorbesc eu, şi răspunde-mi Tu!</verse>
        <verse osisID='Job.13.23'>Cîte fărădelegi şi păcate am făcut? Arată-mi călcările de lege şi păcatele mele.</verse>
        <verse osisID='Job.13.24'>Pentru ce Îţi ascunzi Faţa, şi mă iei drept vrăjmaş?</verse>
        <verse osisID='Job.13.25'>Vrei să loveşti o frunză suflată de vînt? Vrei să urmăreşti un pai uscat?</verse>
        <verse osisID='Job.13.26'>Pentruce să mă loveşti cu suferinţe amare, şi să mă pedepseşti pentru greşeli din tinereţă?</verse>
        <verse osisID='Job.13.27'>Pentru ce să-mi pui picioarele în butuci, să-mi pîndeşti toate mişcările, să pui hotar paşilor mei,</verse>
        <verse osisID='Job.13.28'>cînd trupul meu cade în putrezire ca o haină mîncată de molii?</verse>
      </chapter>
      <chapter osisID='Job.14'>
        <verse osisID='Job.14.1'>Omul născut din femeie, are viaţa scurtă, dar plină de necazuri.</verse>
        <verse osisID='Job.14.2'>Se naşte şi e tăiat ca o floare; fuge şi piere ca o umbră.</verse>
        <verse osisID='Job.14.3'>Şi asupra lui ai Tu ochiul deschis! Şi pe mine mă tragi la judecată cu Tine!</verse>
        <verse osisID='Job.14.4'>Cum ar putea să iasă dintr'o fiinţă necurată un om curat? Nu poate să iasă niciunul.</verse>
        <verse osisID='Job.14.5'>Dacă zilele lui sînt hotărîte, dacă i-ai numărat lunile, dacă i-ai însemnat hotarul pe care nu -l va putea trece,</verse>
        <verse osisID='Job.14.6'>întoarce-Ţi măcar privirile dela el, şi dă -i răgaz, să aibă măcar bucuria pe care o are simbriaşul la sfîrşitul zilei.</verse>
        <verse osisID='Job.14.7'>Un copac, şi tot are nădejde: căci cînd este tăiat, odrăsleşte din nou, şi iar dă lăstari.</verse>
        <verse osisID='Job.14.8'>Cînd i -a îmbătrînit rădăcina în pămînt, cînd îi piere trunchiul în ţărînă,</verse>
        <verse osisID='Job.14.9'>înverzeşte iarăş de mirosul apei, şi dă ramuri de parcă ar fi sădit din nou.</verse>
        <verse osisID='Job.14.10'>Dar omul cînd moare, rămîne întins; omul, cînd îşi dă sufletul, unde mai este?</verse>
        <verse osisID='Job.14.11'>Cum pier apele din lacuri, şi cum seacă şi se usucă rîurile,</verse>
        <verse osisID='Job.14.12'>aşa se culcă şi omul şi nu se mai scoală; cît vor fi cerurile, nu se mai deşteaptă, şi nu se mai scoală din somnul lui.</verse>
        <verse osisID='Job.14.13'>Ah! de m'ai ascunde în locuinţa morţilor, de m'ai acoperi pînă-Ţi va trece mînia, şi de mi-ai rîndui o vreme cînd Îţi vei aduce iarăş aminte de mine!</verse>
        <verse osisID='Job.14.14'>Dacă omul odată mort ar putea să mai învieze, aş mai trage nădejde în tot timpul suferinţelor mele, pînă mi se va schimba starea în care mă găsesc.</verse>
        <verse osisID='Job.14.15'>Atunci m'ai chema, şi Ţi-aş răspunde, şi Ţi-ar fi dor de făptura mînilor Tale.</verse>
        <verse osisID='Job.14.16'>Dar astăzi îmi numeri paşii, ai ochiul asupra păcatelor mele;</verse>
        <verse osisID='Job.14.17'>călcările mele de lege sînt pecetluite într'un mănunchi, şi născoceşti fărădelegi în sarcina mea.</verse>
        <verse osisID='Job.14.18'>Cum se prăbuşeşte muntele şi piere, cum piere stînca din locul ei,</verse>
        <verse osisID='Job.14.19'>cum este mîncată piatra de ape, şi cum este luat pămîntul de rîu: aşa nimiceşti Tu nădejdea omului.</verse>
        <verse osisID='Job.14.20'>Îl urmăreşti într'una, şi se duce; Îi schimonoseşti faţa, şi apoi îi dai drumul.</verse>
        <verse osisID='Job.14.21'>De ajung fiii lui la cinste, el nu ştie nimic; de sînt înjosiţi, habar n'are.</verse>
        <verse osisID='Job.14.22'>Numai pentru el simte durere în trupul lui, numai pentru el simte întristare în sufletul lui.``</verse>
      </chapter>
      <chapter osisID='Job.15'>
        <verse osisID='Job.15.1'>Elifaz din Teman a luat cuvîntul, şi a zis:</verse>
        <verse osisID='Job.15.2'>,,Se cade să dea înţeleptul ca răspuns înţelepciune deşartă? Sau să-şi umfle pieptul cu vînt de răsărit?</verse>
        <verse osisID='Job.15.3'>Să se apere prin cuvinte cari n'ajută la nimic, şi prin cuvîntări cari nu slujesc la nimic?</verse>
        <verse osisID='Job.15.4'>Tu nimiceşti chiar şi frica de Dumnezeu, nimiceşti orice simţire de evlavie faţă de Dumnezeu.</verse>
        <verse osisID='Job.15.5'>Nelegiuirea ta îţi cîrmuieşte gura, şi împrumuţi vorbirea oamenilor vicleni.</verse>
        <verse osisID='Job.15.6'>Nu eu, ci gura ta te osîndeşte, buzele tale mărturisesc împotriva ta.</verse>
        <verse osisID='Job.15.7'>Tu eşti omul care s'a născut întîi? Te-ai născut tu înaintea dealurilor?</verse>
        <verse osisID='Job.15.8'>Ai fost tu la sfaturile lui Dumnezeu; şi ai sorbit din ele înţelepciune pentru tine?</verse>
        <verse osisID='Job.15.9'>Ce ştii tu şi să nu ştim şi noi? Ce cunoştinţă ai tu pe care să n'o avem şi noi?</verse>
        <verse osisID='Job.15.10'>Între noi sînt peri albi, bătrîni, oameni mai înziliţi decît tatăl tău.</verse>
        <verse osisID='Job.15.11'>Puţin lucru sînt mîngîierile lui Dumnezeu pentru tine, şi cuvintele cari-ţi vorbesc atît de blînd?...</verse>
        <verse osisID='Job.15.12'>Încotro te trage inima, şi ce înseamnă această privire ţintă a ochilor tăi?</verse>
        <verse osisID='Job.15.13'>Ce! împotriva lui Dumnezeu îţi îndrepţi tu mînia, şi-ţi ies din gură cuvinte ca acestea?</verse>
        <verse osisID='Job.15.14'>,Ce este omul, ca să fie curat? Şi poate cel născut din femeie să fie fără prihană?</verse>
        <verse osisID='Job.15.15'>Dacă n'are încredere Dumnezeu nici în sfinţii Săi, dacă nici cerurile nu sînt curate înaintea Lui,</verse>
        <verse osisID='Job.15.16'>cu cît mai puţin fiinţa urîcioasă şi stricată-omul, care bea nelegiuirea ca apa!</verse>
        <verse osisID='Job.15.17'>Vreau să te învăţ, ascultă-mă! Voi istorisi ce am văzut,</verse>
        <verse osisID='Job.15.18'>ce au arătat înţelepţii, ce au descoperit ei, auzind dela părinţii lor,</verse>
        <verse osisID='Job.15.19'>cărora singuri li se dăduse ţara, şi printre cari nici un străin nu venise încă.</verse>
        <verse osisID='Job.15.20'>,Omul cel rău îşi duce în nelinişte toate zilele vieţii, toţi anii de cari are parte cel nelegiuit.</verse>
        <verse osisID='Job.15.21'>Ţipete de spaimă răsună la urechile lui: În mijlocul fericirii lui, pustiitorul se va arunca asupra lui.</verse>
        <verse osisID='Job.15.22'>El nu trage nădejde să scape de întunerec, vede sabia care -l ameninţă;</verse>
        <verse osisID='Job.15.23'>aleargă încoace şi încolo să caute pîne, ştie că -l aşteaptă ziua întunerecului.</verse>
        <verse osisID='Job.15.24'>Necazul şi neliniştea îl înspăimîntă, şi se aruncă asupra lui ca un împărat gata de luptă.</verse>
        <verse osisID='Job.15.25'>Căci a ridicat mîna împotriva lui Dumnezeu, s'a împotrivit Celui Atot Puternic,</verse>
        <verse osisID='Job.15.26'>şi a avut îndrăzneala să se năpustească asupra Lui cu partea cea mai tare a scuturilor lui.</verse>
        <verse osisID='Job.15.27'>Avea faţa acoperită cu grăsime, coapsele încărcate cu osînză,</verse>
        <verse osisID='Job.15.28'>şi locuia în cetăţi nimicite, în case părăsite, sortite să fie dărîmate.</verse>
        <verse osisID='Job.15.29'>Nu se va mai îmbogăţi, averea nu -i va creşte, şi avuţia nu se va mai întinde pe pămînt.</verse>
        <verse osisID='Job.15.30'>Nu va putea ieşi din întunerec, flacăra îi va arde mlădiţele, şi Dumnezeu îl va pierde cu suflarea gurii Lui.</verse>
        <verse osisID='Job.15.31'>Dacă se încrede în rău, se înşeală, căci răul îi va fi răsplata.</verse>
        <verse osisID='Job.15.32'>Ea va veni înainte de capătul zilelor lui, şi ramura lui nu va mai înverzi.</verse>
        <verse osisID='Job.15.33'>Va fi ca o viţă despoiată de roadele ei încă verzi, ca un măslin ale cărui flori au căzut.</verse>
        <verse osisID='Job.15.34'>Căci casa celui nelegiuit va ajunge stearpă, şi cortul omului stricat îl va mînca focul.</verse>
        <verse osisID='Job.15.35'>El zămisleşte răul şi naşte răul: în sînul lui coace roade cari -l înşeală.```</verse>
      </chapter>
      <chapter osisID='Job.16'>
        <verse osisID='Job.16.1'>Iov a luat cuvîntul şi a zis:</verse>
        <verse osisID='Job.16.2'>,,Astfel de lucruri am auzit eu des; voi toţi sînteţi nişte mîngîietori supărăcioşi.</verse>
        <verse osisID='Job.16.3'>Cînd se vor sfîrşi aceste vorbe în vînt? Şi pentruce atîta supărare în răspunsurile tale?</verse>
        <verse osisID='Job.16.4'>Ca voi aş vorbi eu, de aţi fi în locul meu? V'aş copleşi cu vorbe, aş da din cap la voi,</verse>
        <verse osisID='Job.16.5'>v'aş mîngîia cu gura, şi aş mişca din buze ca să vă uşurez durerea?</verse>
        <verse osisID='Job.16.6'>Dacă vorbesc, durerea nu mi s'alină, iar dacă tac, cu ce se micşorează?</verse>
        <verse osisID='Job.16.7'>Dar acum, vai! El m'a stors de puteri... Mi-ai pustiit toată casa!</verse>
        <verse osisID='Job.16.8'>M'ai apucat, ca pe un vinovat; dovadă slăbiciunea mea, care se ridică şi mă învinuie în faţă.</verse>
        <verse osisID='Job.16.9'>Mă sfîşie şi mă urmăreşte în mînia Lui, scrîşneşte din dinţi împotriva mea, mă loveşte şi mă străpunge cu privirea Lui.</verse>
        <verse osisID='Job.16.10'>Ei deschid gura să mă mănînce, mă ocărăsc şi mă bat peste obraji, se învierşunează cu toţii după mine.</verse>
        <verse osisID='Job.16.11'>Dumnezeu mă lasă la bunul plac al celor nelegiuiţi, şi mă aruncă în mînile celor răi.</verse>
        <verse osisID='Job.16.12'>Eram liniştit, şi m'a scuturat, m'a apucat de ceafă şi m'a zdrobit, a tras asupra mea ca într'o ţintă.</verse>
        <verse osisID='Job.16.13'>Săgeţile Lui mă înconjură de toate părţile; îmi străpunge rărunchii fără milă, îmi varsă fierea pe pămînt,</verse>
        <verse osisID='Job.16.14'>mă frînge bucăţi, bucăţi, se aruncă asupra mea ca un războinic.</verse>
        <verse osisID='Job.16.15'>Mi-am cusut un sac pe piele, şi mi-am prăvălit capul în ţărînă.</verse>
        <verse osisID='Job.16.16'>Plînsul mi -a înroşit faţa; şi umbra morţii este pe pleoapele mele.</verse>
        <verse osisID='Job.16.17'>Totuş n'am făcut nicio nelegiuire, şi rugăciunea mea totdeauna a fost curată.</verse>
        <verse osisID='Job.16.18'>Pămîntule, nu-mi acoperi sîngele, şi vaietele mele să n'aibă margine!</verse>
        <verse osisID='Job.16.19'>Chiar acum, martorul meu este în cer, apărătorul meu este în locurile înalte.</verse>
        <verse osisID='Job.16.20'>Prietenii mei rîd de mine, dar eu mă rog lui Dumnezeu cu lacrămi,</verse>
        <verse osisID='Job.16.21'>să facă dreptate omului înaintea lui Dumnezeu, şi fiului omului împotriva prietenilor lui.</verse>
        <verse osisID='Job.16.22'>Căci numărul anilor mei se apropie de sfîrşit, şi mă voi duce pe o cărare de unde nu mă voi mai întoarce.</verse>
      </chapter>
      <chapter osisID='Job.17'>
        <verse osisID='Job.17.1'>Mi se pierde suflarea, mi se sting zilele, mă aşteaptă mormîntul.</verse>
        <verse osisID='Job.17.2'>Sînt înconjurat de batjocoritori, şi ochiul meu trebuie să privească spre ocările lor.</verse>
        <verse osisID='Job.17.3'>Pune-Te singur zălog pentru mine înaintea Ta; altfel, cine ar putea răspunde pentru mine?</verse>
        <verse osisID='Job.17.4'>Căci le-ai încuiat inima în faţa priceperii. De aceea nici nu -i vei lăsa să biruie.</verse>
        <verse osisID='Job.17.5'>Cine dă pe prieteni să fie prădaţi, copiilor aceluia li se vor topi ochii.</verse>
        <verse osisID='Job.17.6'>M'a făcut de basmul oamenilor, şi ca unul pe care -l scuipi în faţă!</verse>
        <verse osisID='Job.17.7'>Ochiul mi se întunecă de durere; toate mădularele mele sînt ca o umbră.</verse>
        <verse osisID='Job.17.8'>Oamenii fără prihană sînt înmărmuriţi de aceasta, şi cel nevinovat se răscoală împotriva celui nelegiuit.</verse>
        <verse osisID='Job.17.9'>Cel fără prihană rămîne totuş tare pe calea lui, cel cu mînile curate se întăreşte tot mai mult.</verse>
        <verse osisID='Job.17.10'>Dar voi toţi, întoarceţi-vă, veniţi iarăş cu cuvîntările voastre, şi vă voi arăta că între voi niciunul nu e înţelept.</verse>
        <verse osisID='Job.17.11'>Ce! mi s'au dus zilele, mi s'au nimicit planurile, planurile acelea făcute cu atîta iubire în inima mea...</verse>
        <verse osisID='Job.17.12'>Şi ei mai spun că noaptea este zi, că se apropie lumina, cînd întunerecul a şi venit!</verse>
        <verse osisID='Job.17.13'>Cînd Locuinţa morţilor o aştept ca locuinţă, cînd în întunerec îmi voi înălţa culcuşul;</verse>
        <verse osisID='Job.17.14'>cînd strig gropii: ,Tu eşti tatăl meu!` Şi viermilor: ,Voi sînteţi mama şi sora mea!`</verse>
        <verse osisID='Job.17.15'>Unde mai este atunci nădejdea mea? Şi cine mai poate vedea nădejdea mea?</verse>
        <verse osisID='Job.17.16'>Ea se va pogorî cu mine la porţile locuinţei morţilor, cînd vom merge împreună. să ne odihnim în ţărînă.``</verse>
      </chapter>
      <chapter osisID='Job.18'>
        <verse osisID='Job.18.1'>Bildad din Şuah a luat cuvîntul şi a zis:</verse>
        <verse osisID='Job.18.2'>,,Cînd vei pune capăt acestor cuvîntări? Vino-ţi în minte şi apoi vom vorbi.</verse>
        <verse osisID='Job.18.3'>Pentruce ne socoţi atît de dobitoci? Pentru ce ne priveşti ca pe nişte vite?</verse>
        <verse osisID='Job.18.4'>Oare pentru tine, care te sfîşii în mînia ta, s'ajungă pustiu pămîntul, şi să se strămute stîncile din locul lor?</verse>
        <verse osisID='Job.18.5'>5. Da, lumina celui rău se va stinge, şi flacăra din focul lui, nu va mai străluci.</verse>
        <verse osisID='Job.18.6'>Se va întuneca lumina în cortul lui, şi se va stinge candela deasupra lui.</verse>
        <verse osisID='Job.18.7'>Paşii lui cei puternici se vor strîmta; şi, cu toate opintirile lui, va cădea.</verse>
        <verse osisID='Job.18.8'>Căci calcă cu picioarele pe laţ, şi umblă prin ochiuri de reţea;</verse>
        <verse osisID='Job.18.9'>este prins în cursă de călcăi, şi laţul pune stăpînire pe el;</verse>
        <verse osisID='Job.18.10'>capcana în care se prinde este ascunsă în pămînt, şi prinzătoarea îi stă pe cărare.</verse>
        <verse osisID='Job.18.11'>De jur împrejur îl apucă spaima, şi -l urmăreşte pas cu pas.</verse>
        <verse osisID='Job.18.12'>Foamea îi mănîncă puterile, nenorocirea este alături de el.</verse>
        <verse osisID='Job.18.13'>Mădularele îi sînt mistuite unul după altul, mădularele îi sînt mîncate de întîiul născut al morţii.</verse>
        <verse osisID='Job.18.14'>Este smuls din cortul lui unde se credea la adăpost, şi este tîrît spre împăratul spaimelor.</verse>
        <verse osisID='Job.18.15'>Nimeni din ai lui nu locuieşte în cortul lui, pucioasă este presărată pe locuinţa lui.</verse>
        <verse osisID='Job.18.16'>Jos, i se usucă rădăcinile; sus îi sînt ramurile tăiate.</verse>
        <verse osisID='Job.18.17'>Îi piere pomenirea de pe pămînt, numele lui nu mai este pe uliţă.</verse>
        <verse osisID='Job.18.18'>Este împins din lumină în întunerec, şi este izgonit din lume.</verse>
        <verse osisID='Job.18.19'>Nu lasă nici moştenitori, nici sămînţă în poporul său, nicio rămăşiţă vie în locurile în cari locuia.</verse>
        <verse osisID='Job.18.20'>Neamurile cari vor veni se vor uimi de prăpădirea lui, şi neamul de acum va fi cuprins de groază.</verse>
        <verse osisID='Job.18.21'>Aceasta este soarta celui rău, aceasta este soarta celui ce nu cunoaşte pe Dumnezeu.``</verse>
      </chapter>
      <chapter osisID='Job.19'>
        <verse osisID='Job.19.1'>Iov a luat cuvîntul şi a zis:</verse>
        <verse osisID='Job.19.2'>,,Pînă cînd îmi veţi întrista sufletul, şi mă veţi zdrobi cu cuvîntările voastre?</verse>
        <verse osisID='Job.19.3'>Iată că de zece ori m'aţi batjocorit; nu vă este ruşine să vă purtaţi aşa?</verse>
        <verse osisID='Job.19.4'>Dacă am păcătuit cu adevărat, numai eu sînt răspunzător de aceasta.</verse>
        <verse osisID='Job.19.5'>Credeţi că mă puteţi lua de sus? Credeţi că mi-aţi dovedit că sînt vinovat?</verse>
        <verse osisID='Job.19.6'>Atunci să ştiţi că Dumnezeu mă urmăreşte, şi mă înveleşte cu laţul Lui.</verse>
        <verse osisID='Job.19.7'>Iată, ţip de silnicie, şi nimeni nu răspunde; cer dreptate, şi dreptate nu este!</verse>
        <verse osisID='Job.19.8'>Mi -a tăiat orice ieşire, şi nu pot trece; a răspîndit întunerec pe cărările mele.</verse>
        <verse osisID='Job.19.9'>M'a despoiat de slava mea, mi -a luat cununa de pe cap,</verse>
        <verse osisID='Job.19.10'>m'a zdrobit din toate părţile, şi pier; mi -a smuls nădejdea ca pe un copac.</verse>
        <verse osisID='Job.19.11'>S'a aprins de mînie împotriva mea, S'a purtat cu mine ca şi cu un vrăjmaş.</verse>
        <verse osisID='Job.19.12'>Oştile Lui au pornit deodată înainte, şi-au croit drum pînă la mine, şi au tăbărît în jurul cortului meu.</verse>
        <verse osisID='Job.19.13'>A depărtat pe fraţii mei dela mine, şi prietenii mei s'au înstrăinat de mine.</verse>
        <verse osisID='Job.19.14'>Rudele mele m'au părăsit, şi cei mai deaproape ai mei m'au uitat.</verse>
        <verse osisID='Job.19.15'>Casnicii mei şi slugile mele mă privesc ca pe un străin, în ochii lor sînt un necunoscut.</verse>
        <verse osisID='Job.19.16'>Chem pe robul meu, şi nu răspunde; îl rog cu gura mea, şi degeaba.</verse>
        <verse osisID='Job.19.17'>Suflarea mea a ajuns nesuferită nevestei mele, şi duhoarea mea a ajuns nesuferită fiilor mamei mele.</verse>
        <verse osisID='Job.19.18'>Pînă şi copiii mă dispreţuiesc: dacă mă scol, ei mă ocărăsc.</verse>
        <verse osisID='Job.19.19'>Aceia în cari mă încredeam mă urăsc, aceia pe cari îi iubeam s'au întors împotriva mea.</verse>
        <verse osisID='Job.19.20'>Oasele mi se ţin de piele şi de carne; nu mi -a mai rămas decît pielea de pe dinţi.</verse>
        <verse osisID='Job.19.21'>Fie-vă milă, fie-vă milă de mine, prietenii mei! Căci mîna lui Dumnezeu m'a lovit.</verse>
        <verse osisID='Job.19.22'>Dece mă urmăriţi ca Dumnezeu? Şi nu vă mai săturaţi de carnea mea?</verse>
        <verse osisID='Job.19.23'>Oh! aş vrea ca vorbele mele să fie scrise, să fie scrise într'o carte;</verse>
        <verse osisID='Job.19.24'>aş vrea să fie săpate cu un priboi de fier şi cu plumb în stîncă pe vecie...</verse>
        <verse osisID='Job.19.25'>Dar ştiu că Răscumpărătorul meu este viu, şi că se va ridica la urmă pe pămînt.</verse>
        <verse osisID='Job.19.26'>Chiar dacă mi se va nimici pielea, şi chiar dacă nu voi mai avea carne, voi vedea totuş pe Dumnezeu.</verse>
        <verse osisID='Job.19.27'>Îl voi vedea şi-mi va fi binevoitor; ochii mei Îl vor vedea, şi nu ai altuia. Sufletul meu tînjeşte de dorul acesta înlăuntrul meu.</verse>
        <verse osisID='Job.19.28'>Atunci veţi zice: ,Pentruce -l urmăream noi?` Căci dreptatea pricinii mele va fi cunoscută.</verse>
        <verse osisID='Job.19.29'>Temeţi-vă de sabie: căci pedepsele date cu sabia sînt grozave! Şi să ştiţi că este o judecată.``</verse>
      </chapter>
      <chapter osisID='Job.20'>
        <verse osisID='Job.20.1'>Ţofar din Naama a luat cuvîntul şi a zis:</verse>
        <verse osisID='Job.20.2'>,,Gîndurile mele mă silesc să răspund, şi frămîntarea mea nu-mi dă pace.</verse>
        <verse osisID='Job.20.3'>Am auzit mustrări cari mă umplu de ruşine, şi din adîncul minţii mele duhul mă face să răspund.</verse>
        <verse osisID='Job.20.4'>Nu ştii tu că, de mult de tot, de cînd a fost aşezat omul pe pămînt,</verse>
        <verse osisID='Job.20.5'>biruinţa celor răi a fost scurtă, şi bucuria nelegiuitului numai de o clipă?</verse>
        <verse osisID='Job.20.6'>Chiar dacă s'ar înălţa pînă la ceruri, şi capul i-ar ajunge pînă la nori,</verse>
        <verse osisID='Job.20.7'>va pieri pentru totdeauna, ca murdăria lui, şi cei ce -l vedeau vor zice: ,Unde este?`</verse>
        <verse osisID='Job.20.8'>Va sbura ca un vis, şi nu -l vor mai găsi; va pieri ca o vedenie de noapte.</verse>
        <verse osisID='Job.20.9'>Ochiul care -l privea nu -l va mai privi, locul în care locuia nu -l va mai zări.</verse>
        <verse osisID='Job.20.10'>Peste fiii lui vor năvăli cei săraci, şi mînile lui vor da înapoi ce a răpit cu sila.</verse>
        <verse osisID='Job.20.11'>Oasele lui, pline de vlaga tinereţii, îşi vor avea culcuşul cu el în ţărînă.</verse>
        <verse osisID='Job.20.12'>Dulce era răul în gura lui, îl ascundea subt limbă,</verse>
        <verse osisID='Job.20.13'>îl mesteca într'una şi nu -l lăsa, îl ţinea în cerul gurii:</verse>
        <verse osisID='Job.20.14'>dar hrana lui se va preface în măruntaiele lui, va ajunge în trupul lui o otravă de aspidă.</verse>
        <verse osisID='Job.20.15'>Bogăţiile înghiţite le va vărsa, Dumnezeu le va scoate din pîntecele lui.</verse>
        <verse osisID='Job.20.16'>Otravă de aspidă a supt, şi de aceea, limba năpîrcii îl va ucide.</verse>
        <verse osisID='Job.20.17'>Nu-şi va mai plimba privirile peste pîraiele şi rîurile de miere şi de lapte,</verse>
        <verse osisID='Job.20.18'>va da înapoi ce a cîştigat, şi nu va mai trage folos din cîştig; va da înapoi tot ce a luat, şi nu se va mai bucura de el,</verse>
        <verse osisID='Job.20.19'>căci a asuprit pe săraci, şi i -a lăsat să piară, a dărîmat case şi nu le -a zidit la loc.</verse>
        <verse osisID='Job.20.20'>Lăcomia lui n'a cunoscut margini; dar nu va scăpa ce are mai scump.</verse>
        <verse osisID='Job.20.21'>Nimic nu scapă de lăcomia lui, dar bună starea lui nu va ţinea.</verse>
        <verse osisID='Job.20.22'>În mijlocul belşugului va fi în nevoie; mîna tuturor ticăloşilor se va ridica asupra lui.</verse>
        <verse osisID='Job.20.23'>Şi iată, ca să -i umple pîntecele, Dumnezeu va trimete peste el focul mîniei Lui, şi -l va sătura cu o ploaie de săgeţi.</verse>
        <verse osisID='Job.20.24'>Dacă va scăpa de armele de fer, îl va străpunge arcul de aramă.</verse>
        <verse osisID='Job.20.25'>Îşi smulge din trup săgeata, care schinteie la ieşirea din fierea lui, şi îl apucă spaimele morţii.</verse>
        <verse osisID='Job.20.26'>Toate nenorocirile sînt păstrate pentru comorile lui; va fi mistuit de un foc pe care nu -l va aprinde omul,</verse>
        <verse osisID='Job.20.27'>Cerurile îi vor desveli fărădelegea, şi pămîntul se va ridica împotriva lui.</verse>
        <verse osisID='Job.20.28'>Veniturile casei lui se vor perde, vor pieri în ziua mîniei lui Dumnezeu.</verse>
        <verse osisID='Job.20.29'>Aceasta este soarta pe care o păstrează Dumnezeu celui rău, aceasta este moştenirea pe care i -o hotărăşte Dumnezeu.``</verse>
      </chapter>
      <chapter osisID='Job.21'>
        <verse osisID='Job.21.1'>Iov a luat cuvîntul şi a zis:</verse>
        <verse osisID='Job.21.2'>,,Ascultaţi, ascultaţi cuvintele mele, daţi-mi măcar această mîngîiere.</verse>
        <verse osisID='Job.21.3'>Lăsaţi-mă să vorbesc, vă rog; şi, după ce voi vorbi, veţi putea să vă bateţi joc.</verse>
        <verse osisID='Job.21.4'>Oare împotriva unui om se îndreaptă plîngerea mea? Şi pentruce n'aş fi nerăbdător?</verse>
        <verse osisID='Job.21.5'>Priviţi-mă, miraţi-vă, şi puneţi mîna la gură.</verse>
        <verse osisID='Job.21.6'>Cînd mă gîndesc, mă înspăimînt, şi un tremur îmi apucă tot trupul:</verse>
        <verse osisID='Job.21.7'>Pentruce trăiesc cei răi? Pentruce îi vezi îmbătrînind şi sporind în putere?</verse>
        <verse osisID='Job.21.8'>Sămînţa lor se întăreşte cu ei şi în faţa lor, odraslele lor propăşesc supt ochii lor.</verse>
        <verse osisID='Job.21.9'>În casele lor domneşte pacea, fără umbră de frică; nuiaua lui Dumnezeu nu vine să -i lovească.</verse>
        <verse osisID='Job.21.10'>Taurii lor sînt plini de vlagă şi prăsitori, juncanele lor zămislesc şi nu leapădă.</verse>
        <verse osisID='Job.21.11'>Îşi lasă copiii să se împrăştie ca nişte oi, şi copiii se sbeguiesc în jurul lor.</verse>
        <verse osisID='Job.21.12'>Cîntă cu sunet de tobă şi de arfă, se desfătează cu sunete de caval.</verse>
        <verse osisID='Job.21.13'>Îşi petrec zilele în fericire, şi se pogoară într'o clipă în locuinţa morţilor.</verse>
        <verse osisID='Job.21.14'>Şi totuş ziceau lui Dumnezeu: ,Pleacă dela noi. Nu voim să cunoaştem căile Tale.</verse>
        <verse osisID='Job.21.15'>Ce este Cel Atot puternic, ca să -I slujim? Ce vom cîştiga dacă -I vom înălţa rugăciuni?</verse>
        <verse osisID='Job.21.16'>Ce! nu sînt ei în stăpînirea fericirii? -Departe de mine sfatul celor răi! -</verse>
        <verse osisID='Job.21.17'>dar de multe ori se întîmplă să li se stingă candela, să vină sărăcia peste ei, să le dea şi lor Dumnezeu partea lor de dureri în mînia Lui,</verse>
        <verse osisID='Job.21.18'>să fie ca paiul luat de vînt, ca pleava luată de vîrtej?</verse>
        <verse osisID='Job.21.19'>Veţi zice că pentru fiii Săi păstrează Dumnezeu pedeapsa. Dar pe el, pe nelegiuit, ar trebui să -l pedepsească Dumnezeu, ca să simtă;</verse>
        <verse osisID='Job.21.20'>el ar trebui să-şi vadă nimicirea, el ar trebui să bea mînia Celui Atotputernic.</verse>
        <verse osisID='Job.21.21'>Căci, ce -i pasă lui ce va fi de casa lui după el, cînd numărul lunilor i s'a împlinit?</verse>
        <verse osisID='Job.21.22'>Oare pe Dumnezeu Îl vom învăţa minte, pe El, care cîrmuieşte duhurile cereşti?</verse>
        <verse osisID='Job.21.23'>Unul moare în mijlocul propăşirii, păcii şi fericirii,</verse>
        <verse osisID='Job.21.24'>cu coapsele încărcate de grăsime, şi măduva oaselor plină de suc.</verse>
        <verse osisID='Job.21.25'>Altul moare, cu amărăciunea în suflet, fără să se fi bucurat de vreo fericire,</verse>
        <verse osisID='Job.21.26'>şi amîndoi adorm în ţărînă, amîndoi sînt mîncaţi de viermi.</verse>
        <verse osisID='Job.21.27'>Ştiu eu bine cari sînt gîndurile voastre, ce judecăţi nedrepte rostiţi asupra mea.</verse>
        <verse osisID='Job.21.28'>Voi ziceţi: ,Unde este casa apăsătorului? Unde este cortul în care locuiau nelegiuiţii?`</verse>
        <verse osisID='Job.21.29'>Dar ce! n'aţi întrebat pe călători, şi nu ştiţi ce istorisesc ei?</verse>
        <verse osisID='Job.21.30'>Cum în ziua nenorocirii, cel rău este cruţat, şi în ziua mîniei, el scapă.</verse>
        <verse osisID='Job.21.31'>Cine îl mustră în faţă pentru purtarea lui? Cine îi răsplăteşte tot ce a făcut?</verse>
        <verse osisID='Job.21.32'>Este dus la groapă, şi i se pune o strajă la mormînt.</verse>
        <verse osisID='Job.21.33'>Bulgării din vale îi sînt mai uşori, căci toţi oamenii merg după el, şi o mulţime îi merge înainte.</verse>
        <verse osisID='Job.21.34'>Pentruce dar îmi daţi mîngîieri deşerte? Ce mai rămîne din răspunsurile voastre decît viclenie?``</verse>
      </chapter>
      <chapter osisID='Job.22'>
        <verse osisID='Job.22.1'>Elifaz din Teman a luat cuvîntul şi a zis:</verse>
        <verse osisID='Job.22.2'>,,Poate un om să aducă vreun folos lui Dumnezeu? Nu; ci înţeleptul nu-şi foloseşte de cît lui.</verse>
        <verse osisID='Job.22.3'>Dacă eşti fără prihană, are Cel Atotputernic vre un folos? Şi dacă trăieşti fără vină, ce va cîştiga El?</verse>
        <verse osisID='Job.22.4'>Pentru evlavia ta te pedepseşte El oare, şi intră la judecată cu tine?</verse>
        <verse osisID='Job.22.5'>Nu -i mare răutatea ta? Şi fărădelegile tale fără număr?</verse>
        <verse osisID='Job.22.6'>Luai fără pricină zăloage dela fraţii tăi, lăsai fără haine pe cei goi.</verse>
        <verse osisID='Job.22.7'>Nu dădeai apă omului însetat, nu voiai să dai pîne omului flămînd.</verse>
        <verse osisID='Job.22.8'>Ţara era a ta, fiindcă erai mai tare, te aşezai în ea, fiindcă erai cu vază.</verse>
        <verse osisID='Job.22.9'>Dădeai afară pe văduve cu mînile goale, şi braţele orfanilor le frîngeai.</verse>
        <verse osisID='Job.22.10'>Pentru aceea eşti înconjurat de curse, şi te -a apucat groaza dintr'o dată.</verse>
        <verse osisID='Job.22.11'>Nu vezi dar acest întunerec, aceste ape multe cari te năpădesc?</verse>
        <verse osisID='Job.22.12'>Nu este Dumnezeu sus în ceruri? Priveşte vîrful stelelor, ce înalt este!</verse>
        <verse osisID='Job.22.13'>Şi tu zici: ,Ce ştie Dumnezeu? Poate să judece El prin întunerecul de nori?</verse>
        <verse osisID='Job.22.14'>Îl înfăşoară norii, nu vede nimic, bolta cerească abea dacă o străbate!`</verse>
        <verse osisID='Job.22.15'>Ce! vrei s'apuci pe calea străveche, pe care au urmat -o cei nelegiuiţi,</verse>
        <verse osisID='Job.22.16'>cari au fost luaţi înainte de vreme, şi au ţinut cît ţine un pîrîu care se scurge?</verse>
        <verse osisID='Job.22.17'>Ei ziceau lui Dumnezeu: ,Pleacă dela noi! Ce ne poate face Cel Atot puternic?`</verse>
        <verse osisID='Job.22.18'>Şi totuş Dumnezeu le umpluse casele de bunătăţi. -Departe de mine sfatul celor răi! -</verse>
        <verse osisID='Job.22.19'>Cei fără prihană vor fi martori ai căderii lor şi se vor bucura, cel nevinovat va rîde de ei</verse>
        <verse osisID='Job.22.20'>şi va zice: ,Iată pe protivnicii noştri nimiciţi! Iată-le bogăţiile arse de foc!`</verse>
        <verse osisID='Job.22.21'>Împrieteneşte-te dar cu Dumnezeu, şi vei avea pace; te vei bucura astfel iarăş de fericire.</verse>
        <verse osisID='Job.22.22'>Primeşte învăţătură din gura Lui, şi pune-ţi la inimă cuvintele Lui.</verse>
        <verse osisID='Job.22.23'>Vei fi aşezat iarăş la locul tău, dacă te vei întoarce la Cel Atot puternic, dacă depărtezi fărădelegea din cortul tău.</verse>
        <verse osisID='Job.22.24'>Aruncă dar aurul în ţărînă, aruncă aurul din Ofir în prundul pîraielor!</verse>
        <verse osisID='Job.22.25'>Şi atunci Cel Atot puternic va fi aurul tău, argintul tău, bogăţia ta.</verse>
        <verse osisID='Job.22.26'>Atunci Cel Atot puternic va fi desfătarea ta, şi îţi vei ridica faţa spre Dumnezeu.</verse>
        <verse osisID='Job.22.27'>Îl vei ruga, şi te va asculta, şi îţi vei putea împlini juruinţele.</verse>
        <verse osisID='Job.22.28'>Pe ce vei pune mîna îţi va izbuti, pe cărările tale va străluci lumina.</verse>
        <verse osisID='Job.22.29'>Vină smerirea, tu te vei ruga pentru ridicarea ta: Dumnezeu ajută pe cel cu ochii plecaţi.</verse>
        <verse osisID='Job.22.30'>El va izbăvi chiar şi pe cel vinovat, care îşi va datora scăparea curăţiei mînilor tale.``</verse>
      </chapter>
      <chapter osisID='Job.23'>
        <verse osisID='Job.23.1'>Iov a luat cuvîntul şi a zis:</verse>
        <verse osisID='Job.23.2'>,,Şi acum plîngerea mea este tot o răzvrătire. Dar suferinţa îmi înăduşe suspinurile.</verse>
        <verse osisID='Job.23.3'>Oh! dacă aş şti unde să -L găsesc, dacă aş putea să ajung pînă la scaunul Lui de domnie,</verse>
        <verse osisID='Job.23.4'>mi-aş apăra pricina înaintea Lui, mi-aş umplea gura cu dovezi.</verse>
        <verse osisID='Job.23.5'>Aş şti ce poate să răspundă, aş vedea ce are să-mi spună.</verse>
        <verse osisID='Job.23.6'>Şi-ar întrebuinţa El toată puterea ca să lupte împotriva mea? Nu; ci m'ar asculta negreşit.</verse>
        <verse osisID='Job.23.7'>Doar un om fără prihană ar vorbi cu El, şi aş fi iertat pentru totdeauna de Judecătorul meu.</verse>
        <verse osisID='Job.23.8'>Dar, dacă mă duc la răsărit, nu este acolo; dacă mă duc la apus, nu -L găsesc:</verse>
        <verse osisID='Job.23.9'>dacă are treabă la miazănoapte, nu -L pot vedea; dacă se ascunde la miazăzi, nu -L pot descoperi.</verse>
        <verse osisID='Job.23.10'>Dar El ştie ce cale am urmat; şi, dacă m'ar încerca, aş ieşi curat ca aurul.</verse>
        <verse osisID='Job.23.11'>Piciorul meu s'a ţinut de paşii Lui; am ţinut calea Lui, şi nu m'am abătut dela ea.</verse>
        <verse osisID='Job.23.12'>N'am părăsit poruncile buzelor Lui; mi-am plecat voia la cuvintele gurii Lui.</verse>
        <verse osisID='Job.23.13'>Dar hotărîrea Lui este luată, cine i se va împotrivi? Ce -I doreşte sufletul, aceea face.</verse>
        <verse osisID='Job.23.14'>El Îşi va împlini dar planurile faţă de mine, şi va mai face şi multe altele.</verse>
        <verse osisID='Job.23.15'>De aceea tremur înaintea Lui, şi cînd mă gîndesc la lucrul acesta, mă tem de El.</verse>
        <verse osisID='Job.23.16'>Dumnezeu mi -a tăiat inima, Cel Atotputernic m'a umplut de groază.</verse>
        <verse osisID='Job.23.17'>Căci nu întunerecul durerii mele mă nimiceşte, nici negura în care sînt înfăşurat.</verse>
      </chapter>
      <chapter osisID='Job.24'>
        <verse osisID='Job.24.1'>Pentruce nu păzeşte Cel Atotputernic vremurile de judecată, şi dece nu văd ceice -L cunosc zilele Lui de pedeapsă?</verse>
        <verse osisID='Job.24.2'>Sînt unii cari mută hotarele, fură turmele, şi le pasc;</verse>
        <verse osisID='Job.24.3'>iau măgarul orfanului, iau zălog vaca văduvei;</verse>
        <verse osisID='Job.24.4'>îmbrîncesc din drum pe cei lipsiţi, silesc pe toţi nenorociţii din ţară să se ascundă.</verse>
        <verse osisID='Job.24.5'>Şi aceştia, ca măgarii sălbatici din pustie, ies dimineaţa la lucru să caute hrană, şi în pustie trebuie să caute pînea pentru copiii lor.</verse>
        <verse osisID='Job.24.6'>Taie nutreţul care a mai rămas pe cîmp, culeg ciorchinele rămase pe urma culegătorilor în via celui nelegiuit.</verse>
        <verse osisID='Job.24.7'>Îi apucă noaptea în umezeală, fără îmbrăcăminte, fără învelitoare împotriva frigului.</verse>
        <verse osisID='Job.24.8'>Îi pătrunde ploaia munţilor, şi, neavînd alt adăpost, se ghemuiesc lîngă stînci.</verse>
        <verse osisID='Job.24.9'>Aceia smulg pe orfan dela ţîţă, iau zălog tot ce are săracul.</verse>
        <verse osisID='Job.24.10'>Şi săracii umblă goi de tot, fără îmbrăcăminte, strîng snopii şi -s flămînzi;</verse>
        <verse osisID='Job.24.11'>în grădinile nelegiuitului ei fac untdelemn, calcă teascul, şi le este sete;</verse>
        <verse osisID='Job.24.12'>în cetăţi se aud vaietele celor ce mor, sufletul celor răniţi strigă... Şi Dumnezeu nu ia seama la aceste mişelii!</verse>
        <verse osisID='Job.24.13'>Alţii sînt vrăjmaşi ai luminii, nu cunosc căile ei, nu umblă pe cărările ei.</verse>
        <verse osisID='Job.24.14'>Ucigaşul se scoală în revărsatul zorilor, ucide pe cel sărac şi lipsit, şi noaptea fură.</verse>
        <verse osisID='Job.24.15'>Ochiul preacurvarului pîndeşte amurgul: ,Nimeni nu mă va vedea,` zice el, şi îşi pune o măhramă pe faţă.</verse>
        <verse osisID='Job.24.16'>Noaptea sparg casele, ziua stau închişi; se tem de lumină.</verse>
        <verse osisID='Job.24.17'>Pentru ei, dimineaţa este umbra morţii, şi cînd o văd, simt toate spaimele morţii.</verse>
        <verse osisID='Job.24.18'>Dar nelegiuitul alunecă uşor pe faţa apelor, pe pămînt n'are decît o parte blestemată, şi niciodată n'apucă pe drumul celor vii!</verse>
        <verse osisID='Job.24.19'>Cum sorb seceta şi căldura apele zăpezii, aşa înghite locuinţa morţilor pe cei ce păcătuiesc.</verse>
        <verse osisID='Job.24.20'>Pîntecele mamei îl uită, viermii se ospătează cu el, nimeni nu-şi mai aduce aminte de el! Nelegiuitul este sfărîmat ca un copac,</verse>
        <verse osisID='Job.24.21'>el, care pradă pe femeia stearpă şi fără copii, el care nu face nici un bine văduvei!...</verse>
        <verse osisID='Job.24.22'>Şi totuş, Dumnezeu prin puterea Lui lungeşte zilele celor sîlnici, şi iată -i în picioare cînd nu mai trăgeau nădejde de viaţă;</verse>
        <verse osisID='Job.24.23'>El le dă linişte şi încredere, are privirile îndreptate spre căile lor.</verse>
        <verse osisID='Job.24.24'>S'au ridicat; şi într'o clipă nu mai sînt, cad, mor ca toţi oamenii, sînt tăiaţi ca spicele coapte.</verse>
        <verse osisID='Job.24.25'>Nu este aşa? Cine mă va dovedi de minciună, cine-mi va nimici cuvintele mele?``</verse>
      </chapter>
      <chapter osisID='Job.25'>
        <verse osisID='Job.25.1'>Bildad din Şuah a luat cuvîntul şi a zis:</verse>
        <verse osisID='Job.25.2'>,,Puterea şi groaza sînt ale lui Dumnezeu; El face să împărăţească pacea în ţinuturile Lui înalte.</verse>
        <verse osisID='Job.25.3'>Cine ar putea să -I numere oştile? Şi peste cine nu răsare lumina Lui?</verse>
        <verse osisID='Job.25.4'>Cum ar putea omul să fie fără vină înaintea lui Dumnezeu? Cum ar putea cel născut din femeie să fie curat?</verse>
        <verse osisID='Job.25.5'>Iată, în ochii Lui nici luna nu este strălucitoare, şi stelele nu sînt curate înaintea Lui;</verse>
        <verse osisID='Job.25.6'>cu cît mai puţin omul, care nu este decît un vierme, fiul omului, care nu este decît un viermuşor!``</verse>
      </chapter>
      <chapter osisID='Job.26'>
        <verse osisID='Job.26.1'>Iov a luat cuvîntul şi a zis:</verse>
        <verse osisID='Job.26.2'>,,Cît de bine ştii tu să vii în ajutorul slăbiciunii! Cum dai tu ajutor braţului fără putere!</verse>
        <verse osisID='Job.26.3'>Ce bune sfaturi dai tu celui fără pricepere! Ce belşug de înţelepciune dai tu la iveală!</verse>
        <verse osisID='Job.26.4'>Către cine se îndreaptă cuvintele tale? Şi al cui duh vorbeşte prin tine?</verse>
        <verse osisID='Job.26.5'>Înaintea lui Dumnezeu tremură umbrele supt ape şi supt locuitorii lor;</verse>
        <verse osisID='Job.26.6'>înaintea Lui locuinţa morţilor este goală, adîncul n'are acoperiş.</verse>
        <verse osisID='Job.26.7'>El întinde miazănoaptea asupra golului, şi spînzură pămîntul pe nimic.</verse>
        <verse osisID='Job.26.8'>Leagă apele în norii Săi, şi norii nu se sparg supt greutatea lor.</verse>
        <verse osisID='Job.26.9'>Acopere faţa scaunului Său de domnie, şi Îşi întinde norul peste el.</verse>
        <verse osisID='Job.26.10'>A tras o boltă pe faţa apelor, ca hotar între lumină şi întunerec.</verse>
        <verse osisID='Job.26.11'>Stîlpii cerului se clatină, şi se înspăimîntă la ameninţarea Lui.</verse>
        <verse osisID='Job.26.12'>Prin puterea Lui turbură marea, prin priceperea Lui îi sfarmă furia.</verse>
        <verse osisID='Job.26.13'>Suflarea Lui înseninează cerul, mîna Lui străpunge şarpele fugar.</verse>
        <verse osisID='Job.26.14'>Şi acestea sînt doar marginile căilor Sale, şi numai adierea lor uşoară ajunge pînă la noi! Dar tunetul lucrărilor Lui puternice cine -l va auzi?``</verse>
      </chapter>
      <chapter osisID='Job.27'>
        <verse osisID='Job.27.1'>Iov a luat din nou cuvîntul, a vorbit în pilde, şi a zis:</verse>
        <verse osisID='Job.27.2'>,,Viu este Dumnezeu, care nu-mi dă dreptate! Viu este Cel Atotputernic, care îmi amărăşte viaţa,</verse>
        <verse osisID='Job.27.3'>că atîta vreme cît voi avea suflet, şi suflarea lui Dumnezeu va fi în nările mele,</verse>
        <verse osisID='Job.27.4'>buzele mele nu vor rosti nimic nedrept, limba mea nu va spune nimic neadevărat.</verse>
        <verse osisID='Job.27.5'>Departe de mine gîndul să vă dau dreptate! Pînă la cea din urmă suflare îmi voi apăra nevinovăţia.</verse>
        <verse osisID='Job.27.6'>Ţin să-mi scot dreptatea, şi nu voi slăbi; inima nu mă mustră pentru niciuna din zilele mele.</verse>
        <verse osisID='Job.27.7'>Vrăjmaşul meu să fie ca cel rău, şi protivnicul meu ca cel nelegiuit!</verse>
        <verse osisID='Job.27.8'>Ce nădejde -i mai rămîne celui nelegiuit; cînd îi taie Dumnezeu firul vieţii, cînd îi ia sufletul?</verse>
        <verse osisID='Job.27.9'>Îi ascultă Dumnezeu strigătele, cînd vine strîmtoarea peste el?</verse>
        <verse osisID='Job.27.10'>Este Cel Atotputernic desfătarea lui? Înalţă el în tot timpul rugăciuni lui Dumnezeu?</verse>
        <verse osisID='Job.27.11'>Vă voi învăţa căile lui Dumnezeu, nu vă voi ascunde planurile Celui Atotputernic.</verse>
        <verse osisID='Job.27.12'>Dar voi le cunoaşteţi, şi sînteţi de acelaş gînd; pentruce dar vorbiţi aşa de prosteşte?</verse>
        <verse osisID='Job.27.13'>Iată soarta pe care o păstrează Dumnezeu celui rău, moştenirea pe care o hotărăşte Cel Atotputernic celui nelegiuit.</verse>
        <verse osisID='Job.27.14'>Dacă are mulţi fii, îi are pentru sabie, şi odraslele lui duc lipsă de pîne.</verse>
        <verse osisID='Job.27.15'>Ceice scapă din ai lui, sînt îngropaţi de ciumă, şi văduvele lor nu -i plîng.</verse>
        <verse osisID='Job.27.16'>Dacă strînge argint ca ţărîna, dacă îngrămădeşte haine ca noroiul, -</verse>
        <verse osisID='Job.27.17'>el le strînge, dar cel fără vină se îmbracă în ele, şi de argintul lui omul fără prihană are parte.</verse>
        <verse osisID='Job.27.18'>Casa lui este ca aceea pe care o zideşte molia, ca o colibă pe care şi -o face un străjer.</verse>
        <verse osisID='Job.27.19'>Se culcă bogat, şi moare despoiat; deschide ochii, şi totul a pierit.</verse>
        <verse osisID='Job.27.20'>Îl apucă groaza ca nişte ape; şi noaptea, îl ia vîrtejul.</verse>
        <verse osisID='Job.27.21'>Vîntul de răsărit îl ia, şi se duce; îl smulge cu putere din locuinţa lui.</verse>
        <verse osisID='Job.27.22'>Dumnezeu aruncă fără milă săgeţi împotriva lui, şi cel rău ar vrea să fugă să scape de ele.</verse>
        <verse osisID='Job.27.23'>Oamenii bat din palme la căderea lui, şi -l flueră la plecarea din locul lui.</verse>
      </chapter>
      <chapter osisID='Job.28'>
        <verse osisID='Job.28.1'>Argintul are o mină de unde se scoate, şi aurul are un loc de unde este scos ca să fie curăţit.</verse>
        <verse osisID='Job.28.2'>Ferul se scoate din pămînt, şi piatra se topeşte ca să dea arama.</verse>
        <verse osisID='Job.28.3'>Omul pune capăt întunerecului, cercetează, pînă în ţinuturile cele mai adînci, pietrele ascunse în negura şi în umbra morţii.</verse>
        <verse osisID='Job.28.4'>Sapă o fîntînă departe de locurile locuite; picioarele nu -i mai sînt de ajutor, stă atîrnat şi se clatină, departe de locuinţele omeneşti.</verse>
        <verse osisID='Job.28.5'>Pămîntul, de unde iese pînea, este răscolit în lăuntrul lui ca de foc,</verse>
        <verse osisID='Job.28.6'>pietrele lui cuprind safir, şi în el se găseşte pulbere de aur.</verse>
        <verse osisID='Job.28.7'>Pasărea de pradă nu -i cunoaşte cărarea. Ochiul vulturului n'a zărit -o,</verse>
        <verse osisID='Job.28.8'>cele mai trufaşe dobitoace n'au călcat pe ea, şi leul n'a trecut niciodată pe ea.</verse>
        <verse osisID='Job.28.9'>Omul îşi pune mîna pe stînca de cremene, şi răstoarnă munţii din rădăcină.</verse>
        <verse osisID='Job.28.10'>Sapă şanţuri în stînci, şi ochiul lui priveşte tot ce este de preţ în ele.</verse>
        <verse osisID='Job.28.11'>Opreşte curgerea apelor, şi scoate la lumină ce este ascuns.</verse>
        <verse osisID='Job.28.12'>Dar înţelepciunea unde se găseşte? Unde este locuinţa priceperii?</verse>
        <verse osisID='Job.28.13'>Omul nu -i cunoaşte preţul, ea nu se găseşte în pămîntul celor vii.</verse>
        <verse osisID='Job.28.14'>Adîncul zice: ,Nu este în mine`, şi marea zice: ,Nu este la mine.`;</verse>
        <verse osisID='Job.28.15'>Ea nu se dă în schimbul aurului curat, nu se cumpără cîntărindu-se cu argint;</verse>
        <verse osisID='Job.28.16'>nu se cîntăreşte pe aurul din Ofir, nici pe onixul cel scump, nici pe safir.</verse>
        <verse osisID='Job.28.17'>Nu se poate asemăna cu aurul, nici cu diamantul, nu se poate schimba cu un vas de aur ales.</verse>
        <verse osisID='Job.28.18'>Mărgeanul şi cristalul nu sînt nimic pe lîngă ea: înţelepciunea preţuieşte mai mult decît mărgăritarele.</verse>
        <verse osisID='Job.28.19'>Topazul din Etiopia nu este ca ea, şi aurul curat nu se cumpăneşte cu ea.</verse>
        <verse osisID='Job.28.20'>De unde vine atunci înţelepciunea? Unde este locuinţa priceperii?</verse>
        <verse osisID='Job.28.21'>Este ascunsă de ochii tuturor celor vii, este ascunsă de păsările cerului.</verse>
        <verse osisID='Job.28.22'>Adîncul şi moartea zic: ,Noi am auzit vorbindu-se de ea.`</verse>
        <verse osisID='Job.28.23'>Dumnezeu îi ştie drumul, El îi cunoaşte locuinţa.</verse>
        <verse osisID='Job.28.24'>Căci El vede pînă la marginile pămîntului, zăreşte totul subt ceruri.</verse>
        <verse osisID='Job.28.25'>Cînd a rînduit greutatea vîntului, şi cînd a hotărît măsura apelor,</verse>
        <verse osisID='Job.28.26'>cînd a dat legi ploii, şi cînd a însemnat drumul fulgerului şi tunetului,</verse>
        <verse osisID='Job.28.27'>atunci a văzut înţelepciunea şi a arătat -o, i -a pus temeliile şi a pus -o la încercare.</verse>
        <verse osisID='Job.28.28'>Apoi a zis omului: ,Iată, frica de Domnul, aceasta este înţelepciunea; depărtarea de rău, este pricepere.`</verse>
      </chapter>
      <chapter osisID='Job.29'>
        <verse osisID='Job.29.1'>Iov a luat din nou cuvîntul în pilde, şi a zis:</verse>
        <verse osisID='Job.29.2'>,,Oh! cum nu pot să fiu ca în lunile trecute, ca în zilele cînd mă păzea Dumnezeu,</verse>
        <verse osisID='Job.29.3'>cînd candela Lui strălucea deasupra capului meu, şi Lumina lui mă călăuzea în întunerec!</verse>
        <verse osisID='Job.29.4'>Cum nu sînt ca în zilele puterii mele, cînd Dumnezeu veghea ca un prieten peste cortul meu,</verse>
        <verse osisID='Job.29.5'>cînd Cel Atotputernic încă era cu mine, şi cînd copiii mei stăteau în jurul meu;</verse>
        <verse osisID='Job.29.6'>cînd mi se scăldau paşii în smîntînă, şi stînca vărsa lîngă mine pîraie de untdelemn!</verse>
        <verse osisID='Job.29.7'>Dacă ieşeam să mă duc la poarta cetăţii, şi dacă îmi pregăteam un scaun în piaţă,</verse>
        <verse osisID='Job.29.8'>tinerii se trăgeau înapoi la apropierea mea, bătrînii se sculau şi stăteau în picioare.</verse>
        <verse osisID='Job.29.9'>Mai marii îşi opriau cuvîntările, şi îşi puneau mîna la gură.</verse>
        <verse osisID='Job.29.10'>Glasul căpeteniilor tăcea, şi li se lipea limba de cerul gurii.</verse>
        <verse osisID='Job.29.11'>Urechea care mă auzea, mă numea fericit, ochiul care mă vedea mă lăuda.</verse>
        <verse osisID='Job.29.12'>Căci scăpam pe săracul care cerea ajutor, şi pe orfanul lipsit de sprijin.</verse>
        <verse osisID='Job.29.13'>Binecuvîntarea nenorocitului venea peste mine, umpleam de bucurie inima văduvei.</verse>
        <verse osisID='Job.29.14'>Mă îmbrăcam cu dreptatea şi -i slujeam de îmbrăcăminte, neprihănirea îmi era manta şi turban.</verse>
        <verse osisID='Job.29.15'>Orbului îi eram ochi, şi şchiopului picior.</verse>
        <verse osisID='Job.29.16'>Celor nenorociţi le eram tată, şi cercetam pricina celui necunoscut.</verse>
        <verse osisID='Job.29.17'>Rupeam falca celui nedrept, şi -i smulgeam prada din dinţi.</verse>
        <verse osisID='Job.29.18'>Atunci ziceam: ,În cuibul meu voi muri, zilele mele vor fi multe ca nisipul.</verse>
        <verse osisID='Job.29.19'>Apa va pătrunde în rădăcinile mele, roua va sta toată noaptea peste ramurile mele.</verse>
        <verse osisID='Job.29.20'>Slava mea va înverzi neîncetat, şi arcul îmi va întineri în mînă.`</verse>
        <verse osisID='Job.29.21'>Oamenii mă ascultau şi aşteptau, tăceau înaintea sfaturilor mele.</verse>
        <verse osisID='Job.29.22'>După cuvîntările mele, niciunul nu răspundea, şi cuvîntul meu era pentru toţi o rouă binefăcătoare.</verse>
        <verse osisID='Job.29.23'>Mă aşteptau ca pe ploaie, căscau gura ca după ploaia de primăvară.</verse>
        <verse osisID='Job.29.24'>Cînd li se muia inima, le zîmbeam. şi nu puteau izgoni seninătatea de pe fruntea mea.</verse>
        <verse osisID='Job.29.25'>Îmi plăcea să mă duc la ei, şi mă aşezam în fruntea lor; eram ca un împărat în mijlocul unei oştiri, ca un mîngîietor lîngă nişte întristaţi.</verse>
      </chapter>
      <chapter osisID='Job.30'>
        <verse osisID='Job.30.1'>Şi acum!... Am ajuns de rîsul celor mai tineri de cît mine, pe ai căror părinţi nu -i socoteam vrednici să -i pun printre cînii turmei mele.</verse>
        <verse osisID='Job.30.2'>Dar la ce mi-ar fi folosit puterea mînilor lor, cînd ei nu erau în stare să ajungă la bătrîneţă?</verse>
        <verse osisID='Job.30.3'>Sfrijiţi de sărăcie şi foame, fug în locuri uscate, de multă vreme părăsite şi pustii.</verse>
        <verse osisID='Job.30.4'>Smulg ierburile sălbatice de lîngă copăcei, şi n'au ca pîne de cît rădăcina de bucsau.</verse>
        <verse osisID='Job.30.5'>Sînt izgoniţi din mijlocul oamenilor, strigă lumea după ei ca după nişte hoţi.</verse>
        <verse osisID='Job.30.6'>Locuiesc în văi îngrozitoare, în peşterile pămîntului şi în stînci.</verse>
        <verse osisID='Job.30.7'>Urlă printre stufişuri, şi se adună supt mărăcini.</verse>
        <verse osisID='Job.30.8'>Fiinţe mîrşave şi dispreţuite, -sînt izgoniţi din ţară.</verse>
        <verse osisID='Job.30.9'>Şi acum, astfel de oameni mă pun în cîntecele lor, am ajuns de batjocura lor.</verse>
        <verse osisID='Job.30.10'>Mă urăsc, mă ocolesc, mă scuipă în faţă.</verse>
        <verse osisID='Job.30.11'>Nu se mai sfiesc şi mă înjosesc, nu mai au niciun frîu înaintea mea.</verse>
        <verse osisID='Job.30.12'>Ticăloşii aceştia se scoală la dreapta mea, şi îmi împing picioarele, şi îşi croiesc cărări împotriva mea ca să mă peardă.</verse>
        <verse osisID='Job.30.13'>Îmi nimicesc cărarea şi lucrează ca să mă prăpădească, ei, cărora nimeni nu le-ar veni în ajutor.</verse>
        <verse osisID='Job.30.14'>Ca printr'o largă spărtură străbat spre mine, se năpustesc supt pocnetul dărîmăturilor.</verse>
        <verse osisID='Job.30.15'>Mă apucă groaza. Slava îmi este spulberată ca de vînt, ca un nor a trecut fericirea mea.</verse>
        <verse osisID='Job.30.16'>Şi acum, mi se topeşte sufletul în mine, şi m'au apucat zilele suferinţei.</verse>
        <verse osisID='Job.30.17'>Noaptea mă pătrunde şi-mi smulge oasele, durerea care mă roade nu încetează.</verse>
        <verse osisID='Job.30.18'>De tăria suferinţei haina îşi pierde faţa, mi se lipeşte de trup ca o cămaşă.</verse>
        <verse osisID='Job.30.19'>Dumnezeu m'a aruncat în noroi, şi am ajuns ca ţărîna şi cenuşa.</verse>
        <verse osisID='Job.30.20'>Strig către Tine, şi nu-mi răspunzi; stau în picioare, şi nu mă vezi.</verse>
        <verse osisID='Job.30.21'>Eşti fără milă împotriva mea, lupţi împotriva mea cu tăria mînii Tale.</verse>
        <verse osisID='Job.30.22'>Mă ridici, îmi dai drumul pe vînt, şi mă nimiceşti cu suflarea furtunii.</verse>
        <verse osisID='Job.30.23'>Căci ştiu că mă duci la moarte, în locul unde se întîlnesc toţi cei vii.</verse>
        <verse osisID='Job.30.24'>Dar cel ce se prăbuşeşte nu-şi întinde mînile? Cel în nenorocire nu cere ajutor?</verse>
        <verse osisID='Job.30.25'>Nu plîngeam eu pe cel amărît? N'avea inima mea milă de cel lipsit?</verse>
        <verse osisID='Job.30.26'>Mă aşteptam la fericire, şi cînd colo, nenorocirea a venit peste mine; trăgeam nădejde de lumină, şi cînd colo, a venit întunerecul.</verse>
        <verse osisID='Job.30.27'>Îmi ferb măruntaiele fără încetare, m'au apucat zilele de durere.</verse>
        <verse osisID='Job.30.28'>Umblu înegrit, dar nu de soare. Mă scol în plină adunare, şi strig ajutor.</verse>
        <verse osisID='Job.30.29'>Am ajuns frate cu şacalii, tovarăş cu struţii.</verse>
        <verse osisID='Job.30.30'>Pielea mi se înegreşte şi cade, iar oasele îmi ard şi se usucă.</verse>
        <verse osisID='Job.30.31'>Arfa mea s'a prefăcut în instrument de jale, şi cavalul meu scoate sunete plîngătoare.</verse>
      </chapter>
      <chapter osisID='Job.31'>
        <verse osisID='Job.31.1'>Făcusem un legămînt cu ochii mei, şi nu mi-aş fi oprit privirile asupra unei fecioare.</verse>
        <verse osisID='Job.31.2'>Dar ce soartă mi -a păstrat Dumnezeu de sus? Ce moştenire mi -a trimes Cel Atotputernic din ceruri?</verse>
        <verse osisID='Job.31.3'>Peirea nu -i oare pentru cel rău, şi nenorocirea pentru cei ce fac fărădelege?</verse>
        <verse osisID='Job.31.4'>N'a cunoscut Dumnezeu căile mele? Nu mi -a numărat El toţi paşii mei?</verse>
        <verse osisID='Job.31.5'>Dacă am umblat cu minciuna, de mi -a alergat piciorul după înşelăciune:</verse>
        <verse osisID='Job.31.6'>să mă cîntărească Dumnezeu în cumpăna celor fără prihană, şi-mi va vedea neprihănirea!</verse>
        <verse osisID='Job.31.7'>De mi s'a abătut pasul depe calea cea dreaptă, de mi -a urmat inima ochii, de s'a lipit vreo întinăciune de mînile mele,</verse>
        <verse osisID='Job.31.8'>atunci eu să samăn şi altul să secere, şi odraslele mele să fie desrădăcinate!</verse>
        <verse osisID='Job.31.9'>Dacă mi -a fost amăgită inima de vreo femeie, dacă am pîndit la uşa aproapelui meu,</verse>
        <verse osisID='Job.31.10'>atunci nevastă-mea să macine pentru altul, şi s'o necinstească alţii!</verse>
        <verse osisID='Job.31.11'>Căci aceasta ar fi fost o nelegiuire, o fărădelege vrednică să fie pedepsită de judecători,</verse>
        <verse osisID='Job.31.12'>un foc care mistuie pînă la nimicire, şi care mi-ar fi prăpădit toată bogăţia.</verse>
        <verse osisID='Job.31.13'>De aş fi nesocotit dreptul slugii sau slujnicei mele, cînd se certau cu mine,</verse>
        <verse osisID='Job.31.14'>ce aş putea să fac, cînd se ridică Dumnezeu? Ce aş putea răspunde cînd pedepseşte El?</verse>
        <verse osisID='Job.31.15'>Cel ce m'a făcut pe mine în pîntecele mamei mele, nu l -a făcut şi pe el? Oare nu ne -a întocmit acelaş Dumnezeu în pîntecele mamei?</verse>
        <verse osisID='Job.31.16'>Dacă n'am dat săracilor ce-mi cereau, dacă am făcut să se topească de plîns ochii văduvei,</verse>
        <verse osisID='Job.31.17'>dacă mi-am mîncat singur pînea, fără ca orfanul să-şi fi avut şi el partea lui din ea,</verse>
        <verse osisID='Job.31.18'>eu, care din tinereţă l-am crescut ca un tată, eu, care dela naştere am sprijinit pe văduvă;</verse>
        <verse osisID='Job.31.19'>dacă am văzut pe cel nenorocit ducînd lipsă de haine, pe cel lipsit neavînd învălitoare,</verse>
        <verse osisID='Job.31.20'>fără ca inima lui să mă fi binecuvîntat, fără să fi fost încălzit de lîna mieilor mei;</verse>
        <verse osisID='Job.31.21'>dacă am ridicat mîna împotriva orfanului, pentrucă mă simţeam sprijinit de judecători;</verse>
        <verse osisID='Job.31.22'>atunci, să mi se deslipească umărul dela încheietură, să-mi cadă braţul şi să se sfărîme!</verse>
        <verse osisID='Job.31.23'>Căci mă temeam de pedeapsa lui Dumnezeu, şi nu puteam lucra astfel din pricina măreţiei Lui.</verse>
        <verse osisID='Job.31.24'>Dacă mi-am pus încrederea în aur, dacă am zis aurului: ,Tu eşti nădejdea mea`;</verse>
        <verse osisID='Job.31.25'>dacă m'am îngîmfat de mărimea averilor mele, de mulţimea bogăţiilor pe cari le dobîndisem;</verse>
        <verse osisID='Job.31.26'>dacă am privit soarele cînd strălucea, luna cînd înainta măreaţă,</verse>
        <verse osisID='Job.31.27'>şi dacă mi s'a lăsat amăgită inima în taină, dacă le-am aruncat sărutări, ducîndu-mi mîna la gură:</verse>
        <verse osisID='Job.31.28'>şi aceasta este tot o fărădelege care trebuie pedepsită de judecători, căci m'aş fi lepădat de Dumnezeul cel de sus!</verse>
        <verse osisID='Job.31.29'>Dacă m'am bucurat de nenorocirea vrăjmaşului meu, dacă am sărit de bucurie cînd l -a atins nenorocirea,</verse>
        <verse osisID='Job.31.30'>eu, care n'am dat voie limbii mele să păcătuiască, să -i ceară moartea cu blestem;</verse>
        <verse osisID='Job.31.31'>dacă nu ziceau oamenii din cortul meu: ,Unde este cel ce nu s'a săturat din carnea lui?`</verse>
        <verse osisID='Job.31.32'>Dacă petrecea străinul noaptea afară, dacă nu mi-aş fi deschis uşa să intre călătorul;</verse>
        <verse osisID='Job.31.33'>dacă mi-am ascuns fărădelegile, ca oamenii, şi mi-am închis nelegiuirile în sîn,</verse>
        <verse osisID='Job.31.34'>pentrucă mă temeam de mulţime, pentrucă mă temeam de dispreţul familiilor, ţinîndu-mă deoparte şi necutezînd să-mi trec pragul...</verse>
        <verse osisID='Job.31.35'>Oh! de aş găsi pe cineva să m'asculte! Iată apărarea mea, iscălită de mine: să-mi răspundă Cel Atotputernic! Cine-mi va da plîngerea iscălită de protivnicul meu?</verse>
        <verse osisID='Job.31.36'>Ca să -i port scrisoarea pe umăr, s'o leg de fruntea mea ca o cunună;</verse>
        <verse osisID='Job.31.37'>să -i dau socoteală de toţi paşii mei, să mă apropii de el ca un domn.</verse>
        <verse osisID='Job.31.38'>Dacă pămîntul meu strigă împotriva mea, şi dacă brazdele lui varsă lacrămi;</verse>
        <verse osisID='Job.31.39'>dacă i-am mîncat roada fără s'o fi plătit, şi dacă am întristat sufletul vechilor lui stăpîni:</verse>
        <verse osisID='Job.31.40'>atunci să crească spini din el în loc de grîu, şi neghină în loc de orz!`` Sfîrşitul cuvintelor lui Iov.</verse>
      </chapter>
      <chapter osisID='Job.32'>
        <verse osisID='Job.32.1'>Aceşti trei oameni au încetat să mai răspundă lui Iov, pentrucă el se socotea fără vină.</verse>
        <verse osisID='Job.32.2'>Atunci s'a aprins de mînie Elihu, fiul lui Baracheel din Buz, din familia lui Ram. El s'a aprins de mînie împotriva lui Iov, pentrucă zicea că este fără vină înaintea lui Dumnezeu.</verse>
        <verse osisID='Job.32.3'>Şi s'a aprins de mînie împotriva celor trei prieteni ai lui, pentru că nu găseau nimic de răspuns şi totuş osîndeau pe Iov.</verse>
        <verse osisID='Job.32.4'>Fiindcă ei erau mai în vîrstă decît el, Elihu aşteptase pînă în clipa aceasta, ca să vorbească lui Iov.</verse>
        <verse osisID='Job.32.5'>Dar, văzînd că nu mai era niciun răspuns în gura acestor trei oameni, Elihu s'a aprins de mînie.</verse>
        <verse osisID='Job.32.6'>Şi Elihu, fiul lui Baracheel din Buz, a luat cuvîntul, şi a zis: ,,Eu sînt tînăr, şi voi sînteţi bătrîni: de aceea m'am temut, şi m'am ferit să vă arăt gîndul meu.</verse>
        <verse osisID='Job.32.7'>Eu îmi ziceam: ,Să vorbească bătrîneţa, marele număr de ani să înveţe pe alţii înţelepciunea.`</verse>
        <verse osisID='Job.32.8'>Dar, de fapt, în om, duhul, suflarea Celui Atotputernic, dă priceperea.</verse>
        <verse osisID='Job.32.9'>Nu vîrsta aduce înţelepciunea, nu bătrîneţa te face în stare să judeci.</verse>
        <verse osisID='Job.32.10'>Iată de ce zic: ,Ascultaţi-mă! Îmi voi spune şi eu părerea.</verse>
        <verse osisID='Job.32.11'>Am aşteptat sfîrşitul cuvîntărilor voastre, v'am urmărit dovezile, cercetarea pe care aţi făcut -o cuvintelor lui Iov.</verse>
        <verse osisID='Job.32.12'>V'am dat toată luarea aminte; şi iată că, niciunul din voi nu l -a încredinţat, niciunul nu i -a răsturnat cuvintele.</verse>
        <verse osisID='Job.32.13'>Să nu ziceţi însă: ,În el noi am găsit înţelepciunea; numai Dumnezeu îl poate înfunda, nu un om!`</verse>
        <verse osisID='Job.32.14'>Mie nu mi -a vorbit deadreptul: de aceea eu îi voi răspunde cu totul altfel decît voi.</verse>
        <verse osisID='Job.32.15'>Ei se tem, nu mai răspund! Li s'a tăiat cuvîntul!</verse>
        <verse osisID='Job.32.16'>Am aşteptat pînă şi-au sfîrşit cuvîntările, pînă s'au oprit şi n'au ştiut ce să mai răspundă.</verse>
        <verse osisID='Job.32.17'>Vreau să răspund şi eu la rîndul meu, vreau să spun şi eu ce gîndesc.</verse>
        <verse osisID='Job.32.18'>Căci sînt plin de cuvinte, îmi dă ghes duhul înlăuntrul meu;</verse>
        <verse osisID='Job.32.19'>lăuntrul meu este ca un vin care n'are pe unde să iasă, ca nişte burdufuri noi, gata să plesnească.</verse>
        <verse osisID='Job.32.20'>Voi vorbi deci, ca să răsuflu în voie, îmi voi deschide buzele şi voi răspunde.</verse>
        <verse osisID='Job.32.21'>Nu voi căuta la înfăţişare, nu voi linguşi pe nimeni;</verse>
        <verse osisID='Job.32.22'>căci nu ştiu să linguşesc: altfel, într'o clipeală m'ar lua Ziditorul meu.</verse>
      </chapter>
      <chapter osisID='Job.33'>
        <verse osisID='Job.33.1'>Acum dar, Iov, ascultă cuvîntările mele, ia aminte la toate cuvintele mele!</verse>
        <verse osisID='Job.33.2'>Iată, deschid gura, şi mi se mişcă limba în cerul gurii.</verse>
        <verse osisID='Job.33.3'>Cu curăţie de inimă voi vorbi, buzele mele vor spune adevărul curat:</verse>
        <verse osisID='Job.33.4'>Duhul lui Dumnezeu m'a făcut, şi suflarea Celui Atotputernic îmi dă viaţă.</verse>
        <verse osisID='Job.33.5'>Dacă poţi, răspunde-mi, apără-ţi pricina, fii gata!</verse>
        <verse osisID='Job.33.6'>Înaintea lui Dumnezeu eu sînt semenul tău, şi eu ca şi tine am fost făcut din noroi.</verse>
        <verse osisID='Job.33.7'>Astfel frica de mine nu te va turbura, şi greutatea mea nu te va copleşi.</verse>
        <verse osisID='Job.33.8'>Dar tu ai spus în auzul meu, şi am auzit sunetul cuvintelor tale:</verse>
        <verse osisID='Job.33.9'>,Sînt curat, sînt fără păcat, sînt fără prihană, nu este fărădelege în mine.</verse>
        <verse osisID='Job.33.10'>Şi Dumnezeu caută pricină de ură împotriva mea, mă socoteşte vrăjmaş al Lui;</verse>
        <verse osisID='Job.33.11'>îmi pune picioarele în butuci, îmi pîndeşte toate mişcările.`</verse>
        <verse osisID='Job.33.12'>Îţi voi răspunde că aici n'ai dreptate, căci Dumnezeu este mai mare decît omul.</verse>
        <verse osisID='Job.33.13'>Vrei dar să te cerţi cu El, pentrucă nu dă socoteală fiecăruia de faptele Lui?</verse>
        <verse osisID='Job.33.14'>Dumnezeu vorbeşte însă, cînd într'un fel, cînd într'altul. dar omul nu ia seama.</verse>
        <verse osisID='Job.33.15'>El vorbeşte prin visuri, prin vedenii de noapte, cînd oamenii sînt cufundaţi într'un somn adînc, cînd dorm în patul lor.</verse>
        <verse osisID='Job.33.16'>Atunci El le dă înştiinţări, şi le întipăreşte învăţăturile Lui,</verse>
        <verse osisID='Job.33.17'>ca să abată pe om de la rău, şi să -l ferească de mîndrie,</verse>
        <verse osisID='Job.33.18'>ca să -i păzească sufletul de groapă şi viaţa de loviturile săbiei.</verse>
        <verse osisID='Job.33.19'>Şi prin durere este mustrat omul în culcuşul lui, cînd o luptă necurmată îi frămîntă oasele.</verse>
        <verse osisID='Job.33.20'>Atunci îi este greaţă de pîne, chiar şi de bucatele cele mai alese.</verse>
        <verse osisID='Job.33.21'>Carnea i se prăpădeşte şi piere, oasele cari nu i se vedeau rămîn goale;</verse>
        <verse osisID='Job.33.22'>sufletul i se apropie de groapă, şi viaţa de vestitorii morţii.</verse>
        <verse osisID='Job.33.23'>Dar dacă se găseşte un înger mijlocitor pentru el, unul din miile acelea, cari vestesc omului calea pe care trebuie s'o urmeze,</verse>
        <verse osisID='Job.33.24'>Dumnezeu Se îndură de el şi zice îngerului: ,Izbăveşte -l, ca să nu se pogoare în groapă; am găsit un preţ de răscumpărare pentru el!`</verse>
        <verse osisID='Job.33.25'>Şi atunci carnea lui se face mai fragedă ca în copilărie, se întoarce la zilele tinereţei lui.</verse>
        <verse osisID='Job.33.26'>Se roagă lui Dumnezeu, şi Dumnezeu îi este binevoitor, îl lasă să -I vadă Faţa cu bucurie, şi -i dă înapoi nevinovăţia.</verse>
        <verse osisID='Job.33.27'>Atunci el cîntă înaintea oamenilor, şi zice: ,Am păcătuit, am călcat dreptatea, şi n'am fost pedepsit după faptele mele;</verse>
        <verse osisID='Job.33.28'>Dumnezeu mi -a izbăvit sufletul ca să nu intre în groapă, şi viaţa mea vede lumina!`</verse>
        <verse osisID='Job.33.29'>Iată, acestea le face Dumnezeu, de două ori, de trei ori, omului,</verse>
        <verse osisID='Job.33.30'>ca să -l ridice din groapă, ca să -l lumineze cu lumina celor vii.</verse>
        <verse osisID='Job.33.31'>Ia aminte, Iov, şi ascultă-mă! Taci, şi voi vorbi!</verse>
        <verse osisID='Job.33.32'>Dacă ai ceva de spus, răspunde-mi! Vorbeşte, căci aş vrea să-ţi dau dreptate.</verse>
        <verse osisID='Job.33.33'>Dacă n'ai nimic de zis, ascultă-mă! Taci, şi te voi învăţa înţelepciunea.``</verse>
      </chapter>
      <chapter osisID='Job.34'>
        <verse osisID='Job.34.1'>Elihu a luat din nou cuvîntul, şi a zis:</verse>
        <verse osisID='Job.34.2'>,Ascultaţi, înţelepţilor, cuvintele mele! Luaţi aminte la mine, pricepuţilor!</verse>
        <verse osisID='Job.34.3'>Căci urechea deosebeşte cuvintele, cum gustă cerul gurii bucatele.`</verse>
        <verse osisID='Job.34.4'>Să alegem ce este drept, să vedem între noi ce este bun.</verse>
        <verse osisID='Job.34.5'>Iov a zis: ,Sînt nevinovat Şi Dumnezeu nu vrea să-mi dea dreptate;</verse>
        <verse osisID='Job.34.6'>am dreptate şi trec drept mincinos; rana mea este jalnică, şi sînt fără păcat.`</verse>
        <verse osisID='Job.34.7'>Este vreun om ca Iov, care să bea batjocura ca apa,</verse>
        <verse osisID='Job.34.8'>care să umble în tovărăşia celor ce fac rău, care să meargă mînă în mînă cu cei nelegiuiţi?</verse>
        <verse osisID='Job.34.9'>Căci el a zis: ,Nu -i foloseşte nimic omului să-şi pună plăcerea în Dumnezeu.`</verse>
        <verse osisID='Job.34.10'>Ascultaţi-mă dar, oameni pricepuţi! Departe de Dumnezeu nedreptatea, departe de Cel Atotputernic fărădelegea!</verse>
        <verse osisID='Job.34.11'>El dă omului după faptele lui, răsplăteşte fiecăruia după căile lui.</verse>
        <verse osisID='Job.34.12'>Nu, negreşit, Dumnezeu nu săvîrşeşte fărădelegea; Cel Atotputernic nu calcă dreptatea.</verse>
        <verse osisID='Job.34.13'>Cine L -a însărcinat să cîrmuiască pămîntul? Cine I -a dat lumea în grija Lui?</verse>
        <verse osisID='Job.34.14'>Dacă nu s'ar gîndi decît la El, dacă Şi-ar lua înapoi duhul şi suflarea,</verse>
        <verse osisID='Job.34.15'>tot ce este carne ar pieri deodată, şi omul s'ar întoarce în ţărînă.</verse>
        <verse osisID='Job.34.16'>Dacă ai pricepere, ascultă lucrul acesta, ia aminte la glasul cuvintelor mele!</verse>
        <verse osisID='Job.34.17'>Oare ar putea să domnească un vrăjmaş al dreptăţii? Şi vei osîndi tu pe Cel drept, pe Cel puternic,</verse>
        <verse osisID='Job.34.18'>care strigă către împăraţi: ,Netrebnicilor!` Şi către domnitori: ,Nelegiuiţilor!`</verse>
        <verse osisID='Job.34.19'>Care nu caută la faţa celor mari, şi nu face deosebire între bogat şi sărac, pentrucă toţi sînt lucrarea mînilor Lui?</verse>
        <verse osisID='Job.34.20'>Într'o clipă, ei îşi pierd viaţa. La miezul nopţii, un popor se clatină şi piere. Cel puternic piere, fără amestecul mînii vreunui om.</verse>
        <verse osisID='Job.34.21'>Căci Dumnezeu vede purtatea tuturor, priveşte paşii fiecăruia.</verse>
        <verse osisID='Job.34.22'>Nu este nici întunerec, nici umbră a morţii, unde să se poată ascunde cei ce fac fărădelegea.</verse>
        <verse osisID='Job.34.23'>Dumnezeu n'are nevoie să privească multă vreme, ca să tragă pe un om la judecată înaintea Lui.</verse>
        <verse osisID='Job.34.24'>El zdrobeşte pe cei mari fără cercetare, şi pune pe alţii în locul lor.</verse>
        <verse osisID='Job.34.25'>Căci El cunoaşte faptele lor: noaptea îi răstoarnă, sînt zdrobiţi.</verse>
        <verse osisID='Job.34.26'>Îi loveşte ca pe nişte nelegiuiţi, în faţa tuturor.</verse>
        <verse osisID='Job.34.27'>Abătîndu-se dela El, şi părăsindtoate căile Lui,</verse>
        <verse osisID='Job.34.28'>ei au făcut să se înalţe la Dumnezeu strigătul săracului. I-au îndreptat luarea aminte la strigătul celui nenorocit.</verse>
        <verse osisID='Job.34.29'>Dacă dă El pace, cine poate s'o turbure? Dacă Îşi ascunde El Faţa, cine poate să -L vadă? La fel se poartă fie cu un popor, fie cu un om,</verse>
        <verse osisID='Job.34.30'>pentru ca nelegiuitul să nu mai stăpînească şi să nu mai fie o cursă pentru popor.</verse>
        <verse osisID='Job.34.31'>Căci a zis el vreodată lui Dumnezeu: ,Am fost pedepsit, nu voi mai păcătui;</verse>
        <verse osisID='Job.34.32'>arată-mi ce nu văd; dacă am făcut nedreptăţi, nu voi mai face?`</verse>
        <verse osisID='Job.34.33'>Oare după părerea ta va face Dumnezeu dreptate? Tu lepezi, tu alegi, şi nu eu; Spune dar ce ştii!</verse>
        <verse osisID='Job.34.34'>Oamenii cu pricepere vor fi de părerea mea, înţeleptul care m'ascultă va gîndi ca mine:</verse>
        <verse osisID='Job.34.35'>,Iov vorbeşte fără pricepere, şi cuvîntările lui sînt lipsite de judecată.</verse>
        <verse osisID='Job.34.36'>Să fie încercat dar mai departe, fiindcă răspunde ca cei răi!</verse>
        <verse osisID='Job.34.37'>Căci adaugă la greşelile lui păcate noi; bate din palme în mijlocul nostru, îşi înmulţeşte cuvintele împotriva lui Dumnezeu.``</verse>
      </chapter>
      <chapter osisID='Job.35'>
        <verse osisID='Job.35.1'>Elihu a luat din nou cuvîntul, şi a zis:</verse>
        <verse osisID='Job.35.2'>,,Îţi închipuieşti că ai dreptate, şi crezi că te îndreptăţeşti înaintea lui Dumnezeu,</verse>
        <verse osisID='Job.35.3'>cînd zici: ,La ce-mi foloseşte, ce cîştig am că nu păcătuiesc?`</verse>
        <verse osisID='Job.35.4'>Îţi voi răspunde şi la aceasta, ţie, şi prietenilor tăi totodată.</verse>
        <verse osisID='Job.35.5'>Uită-te spre ceruri, şi priveşte! Vezi norii, cît de sus sînt faţă de tine?</verse>
        <verse osisID='Job.35.6'>Dacă păcătuieşti, ce rău Îi faci Lui? Şi cînd păcatele ţi se înmulţesc, ce -I faci Lui?</verse>
        <verse osisID='Job.35.7'>Dacă eşti drept, ce -I dai Lui? Ce primeşte El din mîna ta?</verse>
        <verse osisID='Job.35.8'>Răutatea ta nu poate vătăma decît semenului tău, dreptatea ta nu foloseşte decît fiului omului.</verse>
        <verse osisID='Job.35.9'>Oamenii strigă împotriva mulţimii apăsătorilor, se plîng de silnicia multora;</verse>
        <verse osisID='Job.35.10'>dar niciunul nu zice: ,Unde este Dumnezeu, Făcătorul meu, care ne insuflă cîntări de veselie noaptea,</verse>
        <verse osisID='Job.35.11'>care ne învaţă mai mult decît pe dobitoacele pămîntului, şi ne dă mai multă pricepere decît păsărilor cerului?`</verse>
        <verse osisID='Job.35.12'>Să tot strige ei atunci, căci Dumnezeu nu răspunde, din pricina mîndriei celor răi.</verse>
        <verse osisID='Job.35.13'>Degeaba strigă, căci Dumnezeu n'ascultă, Cel Atotputernic nu ia aminte.</verse>
        <verse osisID='Job.35.14'>Măcarcă zici că nu -L vezi, totuş pricina ta este înaintea Lui: aşteaptă -L!</verse>
        <verse osisID='Job.35.15'>Dar, pentru că mînia Lui nu pedepseşte încă, nu înseamnă că puţin Îi pasă de nelegiuire.</verse>
        <verse osisID='Job.35.16'>Aşa că Iov îşi deschide gura degeaba, şi spune o mulţime de vorbe fără rost.``</verse>
      </chapter>
      <chapter osisID='Job.36'>
        <verse osisID='Job.36.1'>Elihu a urmat şi a zis:</verse>
        <verse osisID='Job.36.2'>,,Aşteaptă puţin, şi voi urma, căci mai am încă de vorbit pentru Dumnezeu.</verse>
        <verse osisID='Job.36.3'>Îmi voi lua temeiurile de departe, şi voi dovedi dreptatea Ziditorului meu.</verse>
        <verse osisID='Job.36.4'>Fii încredinţat, cuvîntările mele nu sînt minciuni, ci ai a face cu un om cu simţăminte curate.</verse>
        <verse osisID='Job.36.5'>Dumnezeu este puternic, dar nu leapădă pe nimeni; şi este puternic prin tăria priceperii Lui.</verse>
        <verse osisID='Job.36.6'>El nu lasă pe cel rău să trăiască, şi face dreptate celui nenorocit.</verse>
        <verse osisID='Job.36.7'>Nu-Şi întoarce ochii de asupra celor fără prihană, şi -i pune pe scaunul de domnie cu împăraţii, îi aşează pentru totdeauna ca să domnească.</verse>
        <verse osisID='Job.36.8'>Se întîmplă să cadă în lanţuri, şi să fie prinşi în legăturile nenorocirii?</verse>
        <verse osisID='Job.36.9'>Le pune înainte faptele lor, fărădelegile lor, mîndria lor.</verse>
        <verse osisID='Job.36.10'>Îi înştiinţează ca să se îndrepte, îi îndeamnă să se întoarcă dela nelegiuire.</verse>
        <verse osisID='Job.36.11'>Dacă ascultă şi se supun, îşi sfîrşesc zilele în fericire, şi anii în bucurie.</verse>
        <verse osisID='Job.36.12'>Dacă n'ascultă, pier ucişi de sabie, mor în orbirea lor.</verse>
        <verse osisID='Job.36.13'>Nelegiuiţii se mînie, nu strigă către Dumnezeu cînd îi înlănţuie;</verse>
        <verse osisID='Job.36.14'>îşi pierd viaţa în tinereţă, mor ca cei desfrînaţi.</verse>
        <verse osisID='Job.36.15'>Dar Dumnezeu scapă pe cel nenorocit prin nenorocirea lui, şi prin suferinţă îl înştiinţează.</verse>
        <verse osisID='Job.36.16'>Şi pe tine te va scoate din strîmtoare, ca să te pună la loc larg, în slobozenie deplină, şi masa ta va fi încărcată cu bucate gustoase.</verse>
        <verse osisID='Job.36.17'>Dar dacă-ţi aperi pricina ca un nelegiuit, pedeapsa este nedeslipită de pricina ta.</verse>
        <verse osisID='Job.36.18'>Supărarea să nu te împingă la batjocură, şi mărimea preţului răscumpărării să nu te ducă în rătăcire!</verse>
        <verse osisID='Job.36.19'>Oare ar ajunge strigătele tale să te scoată din necaz, şi chiar toate puterile pe cari le-ai putea desfăşura?</verse>
        <verse osisID='Job.36.20'>Nu suspina după noapte, care ia popoarele din locul lor.</verse>
        <verse osisID='Job.36.21'>Fereşte-te să faci rău, căci suferinţa te îndeamnă la rău.</verse>
        <verse osisID='Job.36.22'>Dumnezeu este mare în puterea Lui; cine ar putea să înveţe pe alţii ca El?</verse>
        <verse osisID='Job.36.23'>Cine Îi cere socoteală de căile Lui, şi cine îndrăzneşte să -I spună: ,,Faci rău?``</verse>
        <verse osisID='Job.36.24'>Nu uita să lauzi faptele Lui, pe cari toţi oamenii trebuie să le mărească!</verse>
        <verse osisID='Job.36.25'>Orice om le priveşte, fiecare muritor le vede de departe.</verse>
        <verse osisID='Job.36.26'>Iată ce mare e Dumnezeu! Dar noi nu -L putem pricepe, numărul anilor Lui nimeni nu l -a pătruns.</verse>
        <verse osisID='Job.36.27'>Căci El trage la El picăturile de apă, le preface în abur şi dă ploaia,</verse>
        <verse osisID='Job.36.28'>pe care norii o strecoară, şi o picură peste mulţimea oamenilor.</verse>
        <verse osisID='Job.36.29'>Şi cine poate pricepe ruperea norului, şi bubuitul cortului Său?</verse>
        <verse osisID='Job.36.30'>Iată, El Îşi întinde lumina în jurul Lui, şi acoperă adîncimile mării.</verse>
        <verse osisID='Job.36.31'>Prin aceste mijloace, El judecă popoarele, şi dă belşug de hrană.</verse>
        <verse osisID='Job.36.32'>Ia fulgerul în mînă, şi -l aruncă asupra protivnicilor Lui.</verse>
        <verse osisID='Job.36.33'>Dă de veste că e de faţă printr'unbubuit, şi pînă şi turmele Îi simt apropierea.</verse>
      </chapter>
      <chapter osisID='Job.37'>
        <verse osisID='Job.37.1'>La auzul acestor lucruri îmi tremură inima de tot, şi sare din locul ei.</verse>
        <verse osisID='Job.37.2'>Ascultaţi, ascultaţi trăsnetul tunetului Său, bubuitul care iese din gura Lui!</verse>
        <verse osisID='Job.37.3'>Îl rostogoleşte pe toată întinderea cerurilor, şi fulgerul Lui luminează pînă la marginile pămîntului.</verse>
        <verse osisID='Job.37.4'>Apoi se aude un bubuit, tună cu glasul Lui măreţ; şi nu mai opreşte fulgerul, de îndată ce răsună glasul Lui.</verse>
        <verse osisID='Job.37.5'>Dumnezeu tună cu glasul Lui în chip minunat; face lucruri mari pe cari noi nu le înţelegem.</verse>
        <verse osisID='Job.37.6'>El zice zăpezii: ,Cazi pe pămînt!` Zice acelaş lucru ploii, chiar şi celor mai puternice ploi.</verse>
        <verse osisID='Job.37.7'>Pecetluieşte mîna tuturor oamenilor, pentruca toţi să se recunoască de făpturi ale Lui.</verse>
        <verse osisID='Job.37.8'>Fiara sălbatică se trage într'o peşteră, şi se culcă în vizuina ei.</verse>
        <verse osisID='Job.37.9'>Vijelia vine dela miazăzi, şi frigul, din vînturile dela miazănoapte.</verse>
        <verse osisID='Job.37.10'>Dumnezeu, prin suflarea Lui, face ghiaţa, şi micşorează locul apelor mari.</verse>
        <verse osisID='Job.37.11'>Încarcă norii cu aburi, şi -i risipeşte schinteietori;</verse>
        <verse osisID='Job.37.12'>mişcarea lor se îndreaptă după planurile Lui, pentru împlinirea a tot ce le porunceşte El pe faţa pămîntului locuit.</verse>
        <verse osisID='Job.37.13'>Îi face să pară ca o nuia cu care loveşte pămîntul, sau ca un semn al dragostei Lui.</verse>
        <verse osisID='Job.37.14'>Iov, ia aminte la aceste lucruri! Priveşte liniştit minunile lui Dumnezeu!</verse>
        <verse osisID='Job.37.15'>Ştii cum cîrmuieşte Dumnezeu norii, şi cum face să strălucească din ei fulgerul Său?</verse>
        <verse osisID='Job.37.16'>Înţelegi tu plutirea norilor, minunile Aceluia a cărui ştiinţă este desăvîrşită?</verse>
        <verse osisID='Job.37.17'>Ştii pentruce ţi se încălzesc veşmintele, cînd se odihneşte pămîntul de vîntul de miazăzi?</verse>
        <verse osisID='Job.37.18'>Poţi tu să întinzi cerurile ca El, tari ca o oglindă turnată?</verse>
        <verse osisID='Job.37.19'>Arată-ne ce trebuie să -I spunem. Căci sîntem prea neştiutori ca să -I putem vorbi.</verse>
        <verse osisID='Job.37.20'>Cine -I va da de veste că Îi voi vorbi? Dar care este omul care-şi doreşte pierderea?</verse>
        <verse osisID='Job.37.21'>Acum, fireşte, nu putem vedea lumina soarelui care străluceşte în dosul norilor, dar va trece un vînt şi -l va curăţi;</verse>
        <verse osisID='Job.37.22'>dela miază-noapte ne vine aurora, şi ce înfricoşată este măreţia care înconjoară pe Dumnezeu!</verse>
        <verse osisID='Job.37.23'>Pe Cel Atotputernic nu -L putem ajunge, căci este mare în tărie, dar dreptul şi dreptatea deplină El nu le frînge.</verse>
        <verse osisID='Job.37.24'>De aceea oamenii trebuie să se teamă de El; El nu-Şi îndreaptă privirile spre cei ce se cred înţelepţi.``</verse>
      </chapter>
      <chapter osisID='Job.38'>
        <verse osisID='Job.38.1'>Domnul a răspuns lui Iov din mijlocul furtunii, şi a zis:</verse>
        <verse osisID='Job.38.2'>,,Cine este celce Îmi întunecă planurile, prin cuvîntări fără pricepere?</verse>
        <verse osisID='Job.38.3'>Încinge-ţi mijlocul ca un viteaz, ca Eu să te întreb, şi tu să Mă înveţi.</verse>
        <verse osisID='Job.38.4'>Unde erai tu cînd am întemeiat pămîntul? Spune, dacă ai pricepere.</verse>
        <verse osisID='Job.38.5'>Cine i -a hotărît măsurile, ştii? Sau cine a întins frînghia de măsurat peste el?</verse>
        <verse osisID='Job.38.6'>Pe ce sînt sprijinite temeliile lui? Sau cine i -a pus piatra din capul unghiului,</verse>
        <verse osisID='Job.38.7'>atunci cînd stelele dimineţii izbucneau în cîntări de bucurie, şi cînd toţi fiii lui Dumnezeu scoteau strigăte de veselie?</verse>
        <verse osisID='Job.38.8'>Cine a închis marea cu porţi, cînd s'a aruncat din pîntecele mamei ei?</verse>
        <verse osisID='Job.38.9'>Cînd i-am făcut haina din nori, şi scutece din întunerec;</verse>
        <verse osisID='Job.38.10'>cînd i-am pus hotar, şi cînd i-am pus zăvoare şi porţi;</verse>
        <verse osisID='Job.38.11'>cînd am zis: ,Pînă aici să vii, să nu treci mai departe; aici să ţi se oprească mîndria valurilor tale?`</verse>
        <verse osisID='Job.38.12'>De cînd eşti, ai poruncit tu dimineţei? Ai arătat zorilor locul lor,</verse>
        <verse osisID='Job.38.13'>ca să apuce capetele pămîntului, şi să scuture pe cei răi de pe el?</verse>
        <verse osisID='Job.38.14'>Ca pămîntul să se schimbe ca lutul pe care se pune o pecete, şi toate lucrurile să se arate îmbrăcate ca în haina lor adevărată?</verse>
        <verse osisID='Job.38.15'>Pentruca cei răi să fie lipsiţi de luminalor, şi braţul care se ridică să fie zdrobit?</verse>
        <verse osisID='Job.38.16'>Ai pătruns tu pînă la izvoarele mării? Sau te-ai plimbat tu prin fundurile adîncului?</verse>
        <verse osisID='Job.38.17'>Ţi s'au deschis porţile morţii? Sau ai văzut tu porţile umbrei morţii?</verse>
        <verse osisID='Job.38.18'>Ai cuprins tu cu privirea întinderea pămîntului? Vorbeşte, dacă ştii toate aceste lucruri.</verse>
        <verse osisID='Job.38.19'>Unde este drumul care duce la locaşul luminii? Şi întunerecul unde îşi are locuinţa?</verse>
        <verse osisID='Job.38.20'>Poţi să le urmăreşti pînă la hotarul lor, şi să cunoşti cărările locuinţei lor?</verse>
        <verse osisID='Job.38.21'>Ştii, căci atunci erai născut, şi numărul zilelor tale este mare!</verse>
        <verse osisID='Job.38.22'>Ai ajuns tu pînă la cămările zăpezii? Ai văzut tu cămările grindinei,</verse>
        <verse osisID='Job.38.23'>pe cari le păstrez pentru vremurile de strîmtoare, pentru zilele de război şi de bătălie?</verse>
        <verse osisID='Job.38.24'>Pe ce cale se împarte lumina? Şi pe ce cale se împrăştie vîntul de răsărit pe pămînt?</verse>
        <verse osisID='Job.38.25'>Cine a deschis un loc de scurgere ploii, şi a însemnat drumul fulgerului şi al tunetului,</verse>
        <verse osisID='Job.38.26'>pentru ca să cadă ploaia pe un pămînt fără locuitori, pe un pustiu unde nu sînt oameni;</verse>
        <verse osisID='Job.38.27'>pentru ca să adape locurile pustii şi uscate, şi ca să facă să încolţească şi să răsară iarba?</verse>
        <verse osisID='Job.38.28'>Are ploaia tată? Cine dă naştere picăturilor de rouă?</verse>
        <verse osisID='Job.38.29'>Din al cui sîn iese ghiaţa, şi cine naşte promoroaca cerului,</verse>
        <verse osisID='Job.38.30'>ca apele să se îngroaşe ca o piatră, şi faţa adîncului să se întărească?</verse>
        <verse osisID='Job.38.31'>Poţi să înozi tu legăturile Găinuşei, sau să deslegi frînghiile Orionului?</verse>
        <verse osisID='Job.38.32'>Tu faci să iasă la vremea lor semnele zodiacului, şi tu cîrmuieşti Ursul mare cu puii lui?</verse>
        <verse osisID='Job.38.33'>Cunoşti tu legile cerului? Sau tu îi orînduieşti stăpînirea pe pămînt?</verse>
        <verse osisID='Job.38.34'>Îţi înalţi tu glasul pînă la nori, ca să chemi să te acopere rîuri de ape?</verse>
        <verse osisID='Job.38.35'>Poţi tu să arunci fulgerile, ca să plece? Îţi zic ele: ,Iată-ne?`</verse>
        <verse osisID='Job.38.36'>Cine a pus înţelepciunea în negura norilor, sau cine a dat pricepere întocmirii văzduhului?</verse>
        <verse osisID='Job.38.37'>Cine poate să numere norii cu înţelepciune, şi să verse burdufurile cerurilor,</verse>
        <verse osisID='Job.38.38'>pentruca să înceapă pulberea să facă noroi, şi bulgării de pămînt să se lipească împreună?</verse>
        <verse osisID='Job.38.39'>Tu izgoneşti prada pentru leoaică, şi tu potoleşti foamea puilor de lei,</verse>
        <verse osisID='Job.38.40'>cînd stau ghemuiţi în vizuina lor, cînd stau la pîndă în culcuşul lor?</verse>
        <verse osisID='Job.38.41'>Cine pregăteşte corbului hrana, cînd puii lui strigă spre Dumnezeu, cînd umblă rătăciţi şi flămînzi?</verse>
      </chapter>
      <chapter osisID='Job.39'>
        <verse osisID='Job.39.1'>Ştii tu cînd îşi fac caprele sălbatice puii? Vezi tu pe cerboaice cînd fată?</verse>
        <verse osisID='Job.39.2'>Numeri tu lunile în cari sînt însărcinate, şi cunoşti tu vremea cînd nasc?</verse>
        <verse osisID='Job.39.3'>Ele se pleacă, fată puii, şi scapă iute de durerile lor.</verse>
        <verse osisID='Job.39.4'>Puii lor prind vlagă şi cresc supt cerul slobod, pleacă, şi nu se mai întorc la ele.</verse>
        <verse osisID='Job.39.5'>Cine a lăsat slobod măgarul sălbatic, izbăvindu -l de orice legătură?</verse>
        <verse osisID='Job.39.6'>I-am dat ca locuinţă pustiul, şi pămîntul sărac ca locaş.</verse>
        <verse osisID='Job.39.7'>El rîde de zarva cetăţilor,</verse>
        <verse osisID='Job.39.8'>Străbate munţii ca să-şi găsească hrana, şi umblă după tot ce este verde.</verse>
        <verse osisID='Job.39.9'>Vrea bivolul sălbatic să fie în slujba ta? Şi stă el noaptea la ieslea ta?</verse>
        <verse osisID='Job.39.10'>Îl poţi lega tu cu o funie, ca să tragă o brazdă? Merge el după tine, ca să grăpeze bulgării din văi?</verse>
        <verse osisID='Job.39.11'>Te încrezi tu în el, pentrucă puterea lui este mare? Şi -i laşi tu grija lucrărilor tale?</verse>
        <verse osisID='Job.39.12'>Te laşi tu pe el, pentru căratul rodurilor tale, ca să le strîngă în aria ta?</verse>
        <verse osisID='Job.39.13'>Aripa struţului bate cu veselie, de-ai zice că este aripa şi penişul berzei.</verse>
        <verse osisID='Job.39.14'>Dar struţoaica îşi încredinţează pămîntului ouăle, şi le lasă să se încălzească în nisip.</verse>
        <verse osisID='Job.39.15'>Ea uită că piciorul le poate strivi, că o fiară de cîmp le poate călca în picioare.</verse>
        <verse osisID='Job.39.16'>Este aspră cu puii săi de parcă nici n'ar fi ai ei. Că s'a trudit de geaba, nu -i pasă nici de cum!</verse>
        <verse osisID='Job.39.17'>Căci Dumnezeu nu i -a dat înţelepciune, şi nu i -a făcut parte de pricepere.</verse>
        <verse osisID='Job.39.18'>Cînd se scoală şi porneşte, rîde de cal şi de călăreţul lui.</verse>
        <verse osisID='Job.39.19'>Tu dai putere calului, şi -i îmbraci gîtul cu o coamă ce fîlfăie?</verse>
        <verse osisID='Job.39.20'>Tu -l faci să sară ca lăcusta? Nchezatul lui puternic răspîndeşte groaza.</verse>
        <verse osisID='Job.39.21'>Scurmă pămîntul, şi, mîndru de puterea lui, se aruncă asupra celor înarmaţi;</verse>
        <verse osisID='Job.39.22'>îşi bate joc de frică, nu se teme, şi nu se dă înapoi dinaintea săbiei.</verse>
        <verse osisID='Job.39.23'>Zîngăneşte tolba cu săgeţi pe el, suliţa şi lancea strălucesc,</verse>
        <verse osisID='Job.39.24'>fierbe de aprindere, mănîncă pămîntul, n'are astîmpăr cînd răsună trîmbiţa.</verse>
        <verse osisID='Job.39.25'>La sunetul trîmbiţei parcă zice: ,Înainte!` De departe miroase bătălia, glasul ca de tunet ai căpeteniilor şi strigătele de luptă.</verse>
        <verse osisID='Job.39.26'>Oare prin priceperea ta îşi ia uliul sborul, şi îşi întinde aripile spre miazăzi?</verse>
        <verse osisID='Job.39.27'>Oare din porunca ta se înalţă vulturul, şi îşi aşează cuibul pe înălţimi?</verse>
        <verse osisID='Job.39.28'>El locuieşte în stînci, acolo îşi are locuinţa, pe vîrful zimţat al stîncilor şi pe vîrful munţilor.</verse>
        <verse osisID='Job.39.29'>De acolo descopere el prada, şi îşi cufundă privirile în depărtare după ea.</verse>
        <verse osisID='Job.39.30'>Puii lui îi beau sîngele; şi acolo unde sînt hoituri, acolo -i şi vulturul.</verse>
      </chapter>
      <chapter osisID='Job.40'>
        <verse osisID='Job.40.1'>Domnul, a vorbit lui Iov, şi a zis:</verse>
        <verse osisID='Job.40.2'>,,Eşti încredinţat acum tu, care vorbeşti împotriva Celui Atotputernic? Tu care mustri pe Dumnezeu, mai ai vreun răspuns de dat?``</verse>
        <verse osisID='Job.40.3'>Iov a răspuns Domnului, şi a zis:</verse>
        <verse osisID='Job.40.4'>,,Iată, eu sînt prea mic; ce să-Ţi răspund? Îmi pun mîna la gură.</verse>
        <verse osisID='Job.40.5'>Am vorbit odată, şi nu voi mai răspunde; de două ori, şi nu voi mai adăuga nimic.``</verse>
        <verse osisID='Job.40.6'>Domnul a răspuns lui Iov din mijlocul furtunii, şi a zis:</verse>
        <verse osisID='Job.40.7'>,,Încinge-ţi mijlocul ca un viteaz; ca Eu să te întreb, şi tu să Mă înveţi.</verse>
        <verse osisID='Job.40.8'>Vrei să nimiceşti pînă şi dreptatea Mea? Şi să Mă osîndeşti, ca să-ţi scoţi dreptatea?</verse>
        <verse osisID='Job.40.9'>Ai tu un braţ ca al lui Dumnezeu, şi un glas de tunet ca al Lui?</verse>
        <verse osisID='Job.40.10'>Împodobeşte-te cu măreţie şi mărime, îmbracă-te cu strălucire şi cu slavă!</verse>
        <verse osisID='Job.40.11'>Varsă-ţi valurile mîniei tale, şi doboară cu o privire pe cei trufaşi!</verse>
        <verse osisID='Job.40.12'>Smereşte cu o privire pe cei trufaşi, zdrobeşte pe loc pe cei răi,</verse>
        <verse osisID='Job.40.13'>ascunde -i pe toţi împreună în ţărînă, înveleşte-le faţa în întunerec!</verse>
        <verse osisID='Job.40.14'>Şi atunci voi aduce şi Eu lauda puterii dreptei tale.</verse>
        <verse osisID='Job.40.15'>Uită-te la ipopotamul, căruia i-am dat viaţă ca şi ţie! El mănîncă iarbă ca boul.</verse>
        <verse osisID='Job.40.16'>Uită-te ce tărie are în coapse, şi ce putere are în muşchii pîntecelui său!</verse>
        <verse osisID='Job.40.17'>Îşi îndoaie coada tare ca un cedru, şi vinele coapselor lui sînt întreţăsute.</verse>
        <verse osisID='Job.40.18'>Oasele lui sînt ca nişte ţevi de aramă, mădularele lui sînt ca nişte drugi de fer.</verse>
        <verse osisID='Job.40.19'>El este cea mai mare dintre lucrările lui Dumnezeu. Cel ce l -a făcut l -a înzestrat cu o suliţă..</verse>
        <verse osisID='Job.40.20'>El îşi găseşte hrana în munţi, unde se joacă toate fiarele cîmpului.</verse>
        <verse osisID='Job.40.21'>Se culcă supt lotus, în mijlocul trestiilor şi mlaştinilor.</verse>
        <verse osisID='Job.40.22'>Desişul lotusului îl acopere cu umbra lui, sălciile pîrîului îl înconjoară.</verse>
        <verse osisID='Job.40.23'>Dacă se întîmplă ca rîul să iasă din matcă, el nu fuge: chiar de s'ar năpusti Iordanul în gîtlejul lui, el ar rămînea liniştit.</verse>
        <verse osisID='Job.40.24'>Crezi că -l poţi prinde lovindu -l în faţă? Sau crezi că -i vei putea străpunge nasul cu ajutorul laţurilor?</verse>
      </chapter>
      <chapter osisID='Job.41'>
        <verse osisID='Job.41.1'>Poţi tu să prinzi Leviatanul cu undiţa? Sau să -i legi limba cu o funie?</verse>
        <verse osisID='Job.41.2'>Îi vei putea petrece papura prin nări? Sau să -i străpungi cu un cîrlig falca?</verse>
        <verse osisID='Job.41.3'>Îţi va face el multe rugăminţi? Îţi va vorbi el cu un glas dulce?</verse>
        <verse osisID='Job.41.4'>Va face el un legămînt cu tine. ca să-ţi fie rob pe vecie?</verse>
        <verse osisID='Job.41.5'>Te vei juca tu cu el ca şi cu o pasăre? Îl vei lega tu, ca să-ţi înveseleşti fetele?</verse>
        <verse osisID='Job.41.6'>Fac pescarii negoţ cu el? Îl împart ei între negustori?</verse>
        <verse osisID='Job.41.7'>Îi vei acoperi pielea cu ţepuşe, şi capul cu căngi?</verse>
        <verse osisID='Job.41.8'>Ridică-ţi numai mîna împotriva lui, şi nu-ţi va mai veni gust să -l loveşti.</verse>
        <verse osisID='Job.41.9'>Iată că eşti înşelat în aşteptarea ta de a -l prinde: numai să -l vezi, şi cazi la pămînt!</verse>
        <verse osisID='Job.41.10'>Nimeni nu este atît de îndrăzneţ ca să -l întărîte. Cine Mi s'ar împotrivi în faţă?</verse>
        <verse osisID='Job.41.11'>Cui sînt dator, ca să -i plătesc? Supt cer totul este al Meu.</verse>
        <verse osisID='Job.41.12'>Vreau să mai vorbesc iarăş de mădularele lui, şi de tăria lui, şi de frumuseţea întocmirii lui.</verse>
        <verse osisID='Job.41.13'>Cine -i va putea ridica veşmîntul? Cine va putea pătrunde între fălcile lui?</verse>
        <verse osisID='Job.41.14'>Cine va putea deschide porţile gurii lui? Şirurile dinţilor lui cît sînt de înspăimîntătoare!</verse>
        <verse osisID='Job.41.15'>Scuturile lui măreţe şi puternice, sînt unite împreună ca printr'o pecete;</verse>
        <verse osisID='Job.41.16'>se ţin unul de altul, şi nici aerul n'ar putea trece printre ele.</verse>
        <verse osisID='Job.41.17'>Sînt ca nişte fraţi cari se îmbrăţişează, se apucă, şi rămîn nedespărţiţi.</verse>
        <verse osisID='Job.41.18'>Strănuturile lui fac să strălucească lumina; ochii lui sînt ca geana zorilor.</verse>
        <verse osisID='Job.41.19'>Din gura lui ţîşnesc flacări, scapără schintei de foc din ea.</verse>
        <verse osisID='Job.41.20'>Din nările lui iese fum, ca dintr'un vas care fierbe, ca dintr'o căldare fierbinte.</verse>
        <verse osisID='Job.41.21'>Suflarea lui aprinde cărbunii, şi gura lui aruncă flacări.</verse>
        <verse osisID='Job.41.22'>Tăria lui stă în grumaz, şi înaintea lui sare groaza.</verse>
        <verse osisID='Job.41.23'>Părţile lui cele cărnoase se ţin împreună, ca turnate pe el, neclintite.</verse>
        <verse osisID='Job.41.24'>Inima lui este tare ca piatra, tare ca piatra de moară care stă dedesupt.</verse>
        <verse osisID='Job.41.25'>Cînd se scoală el, tremură vitejii, şi spaima îi pune pe fugă.</verse>
        <verse osisID='Job.41.26'>Degeaba este lovit cu sabia; căci suliţa, săgeata şi pavăza nu folosesc la nimic.</verse>
        <verse osisID='Job.41.27'>Pentru el ferul este ca paiul, arama, ca lemnul putred.</verse>
        <verse osisID='Job.41.28'>Săgeata nu -l pune pe fugă, pietrele din praştie sînt ca pleava pentru el.</verse>
        <verse osisID='Job.41.29'>Nu vede în ghioagă decît un fir de pai, şi rîde la şuieratul săgeţilor.</verse>
        <verse osisID='Job.41.30'>Supt pîntecele lui sînt ţepi ascuţiţi: ai zice că este o grapă întinsă peste noroi.</verse>
        <verse osisID='Job.41.31'>Face să clocotească fundul mării ca un cazan, şi -l clatină ca pe un vas plin cu mir.</verse>
        <verse osisID='Job.41.32'>În urmă el lasă o cărare luminoasă; şi adîncul pare ca pletele unui bătrîn.</verse>
        <verse osisID='Job.41.33'>Pe pămînt nimic nu -i este stăpîn; este făcut, ca să nu se teamă de nimic.</verse>
        <verse osisID='Job.41.34'>Priveşte cu dispreţ tot ce este înălţat, este împăratul celor mai mîndre dobitoace.``</verse>
      </chapter>
      <chapter osisID='Job.42'>
        <verse osisID='Job.42.1'>Iov a răspuns Domnului, şi a zis:</verse>
        <verse osisID='Job.42.2'>,,Ştiu că Tu poţi totul, şi că nimic nu poate sta împotriva gîndurilor Tale``. -</verse>
        <verse osisID='Job.42.3'>,,Cine este acela care are nebunia să-Mi întunece planurile?`` -,,Da, am vorbit, fără să le înţeleg, de minuni, cari sînt mai pe sus de mine şi pe cari nu le pricep.`` -</verse>
        <verse osisID='Job.42.4'>,,Ascultă-Mă, şi voi vorbi; te voi întreba, şi Mă vei învăţa.`` -</verse>
        <verse osisID='Job.42.5'>,,Urechea mea auzise vorbindu-se de Tine; dar acum ochiul meu Te -a văzut.</verse>
        <verse osisID='Job.42.6'>De aceea mi -e scîrbă de mine şi mă pocăiesc în ţărînă şi cenuşă.``</verse>
        <verse osisID='Job.42.7'>Dupăce a vorbit Domnul aceste cuvinte lui Iov, a zis lui Elifaz din Teman: ,,Mînia Mea S'a aprins împotriva ta şi împotriva celor doi prieteni ai tăi, pentrucă n'aţi vorbit aşa de drept de Mine, cum a vorbit robul Meu Iov.</verse>
        <verse osisID='Job.42.8'>Luaţi acum şapte viţei şi şapte berbeci, duceţi-vă la robul Meu Iov, şi aduceţi o ardere de tot pentru voi. Robul Meu Iov să se roage pentru voi, şi numai în vederea lui nu vă voi face după nebunia voastră; căci n'aţi vorbit aşa de drept despre Mine, cum a vorbit robul Meu Iov.``</verse>
        <verse osisID='Job.42.9'>Elifaz din Teman, Bildad din Şuah, şi Ţofar din Naama s'au dus şi au făcut cum le spusese Domnul. Şi Domnul a ascultat rugăciunea lui Iov.</verse>
        <verse osisID='Job.42.10'>Domnul a adus pe Iov iarăş în starea lui dela început, dupăce s'a rugat Iov pentru prietenii săi. Şi Domnul i -a dat înapoi îndoit decît tot ce avusese.</verse>
        <verse osisID='Job.42.11'>Fraţii, surorile, şi vechii prieteni ai lui Iov au venit toţi să -l vadă, şi au mîncat cu el în casă. L-au plîns şi l-au mîngîiat pentru toate nenorocirile, pe cari le trimesese Domnul peste el, şi fiecare i -a dat un chesita şi un inel de aur.</verse>
        <verse osisID='Job.42.12'>În cei din urmă ani ai săi, Iov a primit dela Domnul mai multe binecuvîntări decît primise în cei dintîi. A avut patrusprezece mii de oi, şase mii de cămile, o mie de părechi de boi, şi o mie de măgăriţe.</verse>
        <verse osisID='Job.42.13'>A avut şapte fii şi trei fete;</verse>
        <verse osisID='Job.42.14'>celei dintîi i -a pus numele Iemima, celei de a doua Cheţia, şi celei de a treia Cheren-Hapuc.</verse>
        <verse osisID='Job.42.15'>În toată ţara nu erau femei aşa de frumoase ca fetele lui Iov. Tatăl lor le -a dat o parte de moştenire printre fraţii lor.</verse>
        <verse osisID='Job.42.16'>Iov a mai trăit după aceea o sută patruzeci de ani, şi a văzut pe fiii săi şi pe fiii fiilor săi pînă la al patrulea neam.</verse>
        <verse osisID='Job.42.17'>Şi Iov a murit bătrîn şi sătul de zile</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ro' osisIDWork='RU' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='RU'>
        <title>Rumanian Version</title>
        <contributor>The Unbound Bible
Biola University: Administrative Computing
13800 Biola Ave.
La Mirada, CA 90639
United States of America
562-903-4722 </contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Rumanian Bible
Cornilescu Version</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>RU</identifier>
        <source>ftp://unboundftp.biola.edu/pub/rumanian_utf8.zip</source>
        <language type='IETF'>ro</language>
        <relation/>
        <coverage>provide the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Cor'>
      <chapter osisID='1Cor.1'>
        <verse osisID='1Cor.1.1'>Pavel, chemat să fie apostol al lui Isus Hristos, prin voia lui Dumnezeu, şi fratele Sosten,</verse>
        <verse osisID='1Cor.1.2'>către Biserica lui Dumnezeu care este în Corint, către cei ce au fost sfinţiţi în Hristos Isus, chemaţi să fie sfinţi, şi către toţi cei ce cheamă în vreun loc Numele lui Isus Hristos, Domnul lor şi al nostru:</verse>
        <verse osisID='1Cor.1.3'>Har şi pace dela Dumnezeu, Tatăl nostru, şi dela Domnul Isus Hristos!</verse>
        <verse osisID='1Cor.1.4'>Mulţămesc Dumnezeului meu totdeauna, cu privire la voi, pentru harul lui Dumnezeu, care v'a fost dat în Isus Hristos.</verse>
        <verse osisID='1Cor.1.5'>Căci în El aţi fost îmbogăţiţi în toate privinţele, cu orice vorbire şi cu orice cunoştinţă.</verse>
        <verse osisID='1Cor.1.6'>În felul acesta mărturia despre Hristos a fost bine întărită în mijlocul vostru;</verse>
        <verse osisID='1Cor.1.7'>aşa că nu duceţi lipsă de niciun fel de dar, în aşteptarea arătării Domnului nostru Isus Hristos.</verse>
        <verse osisID='1Cor.1.8'>El vă va întări pînă la sfîrşit, în aşa fel ca să fiţi fără vină în ziua venirii Domnului nostru Isus Hristos.</verse>
        <verse osisID='1Cor.1.9'>Credincios este Dumnezeu, care v'a chemat la părtăşia cu Fiul Său Isus Hristos, Domnul nostru.</verse>
        <verse osisID='1Cor.1.10'>Vă îndemn, fraţilor, pentru Numele Domnului nostru Isus Hristos, să aveţi toţi acelaş fel de vorbire, să n'aveţi desbinări între voi, ci să fiţi uniţi în chip desăvîrşit într'un gînd şi o simţire.</verse>
        <verse osisID='1Cor.1.11'>Căci, fraţilor, am aflat despre voi dela ai Cloei, că între voi sînt certuri.</verse>
        <verse osisID='1Cor.1.12'>Vreau să spun că fiecare din voi zice: ,,Eu sînt al lui Pavel!`` -,,Şi eu, al lui Apolo!`` -,,Şi eu, al lui Chifa!`` -,,Şi eu, al lui Hristos!``</verse>
        <verse osisID='1Cor.1.13'>Hristos a fost împărţit? Pavel a fost răstignit pentru voi? Sau în numele lui Pavel aţi fost voi botezaţi?</verse>
        <verse osisID='1Cor.1.14'>Mulţămesc lui Dumnezeu că n'am botezat pe niciunul din voi, afară de Crisp şi Gaiu,</verse>
        <verse osisID='1Cor.1.15'>pentruca nimeni să nu poată spune că aţi fost botezaţi în numele meu.</verse>
        <verse osisID='1Cor.1.16'>Da, am mai botezat şi casa lui Stefana; încolo, nu ştiu să mai fi botezat pe altcineva.</verse>
        <verse osisID='1Cor.1.17'>De fapt, Hristos m'a trimes nu să botez, ci să propovăduiesc Evanghelia: nu cu înţelepciunea vorbirii, ca nu cumva crucea lui Hristos să fie făcută zadarnică.</verse>
        <verse osisID='1Cor.1.18'>Fiindcă propovăduirea crucii este o nebunie pentru cei ce sînt pe calea pierzării: dar pentru noi, cari sîntem pe calea mîntuirii, este puterea lui Dumnezeu.</verse>
        <verse osisID='1Cor.1.19'>Căci este scris: ,,Voi prăpădi înţelepciunea celor înţelepţi, şi voi nimici priceperea celor pricepuţi.``</verse>
        <verse osisID='1Cor.1.20'>Unde este înţeleptul? Unde este cărturarul? Unde este vorbăreţul veacului acestuia? N'a prostit Dumnezeu înţelepciunea lumii acesteia?</verse>
        <verse osisID='1Cor.1.21'>Căci întrucît lumea, cu înţelepciunea ei, n'a cunoscut pe Dumnezeu în înţelepciunea lui Dumnezeu, Dumnezeu a găsit cu cale să mîntuiască pe credincioşi prin nebunia propovăduirii crucii.</verse>
        <verse osisID='1Cor.1.22'>Iudeii, într'adevăr, cer minuni, şi Grecii caută înţelepciune;</verse>
        <verse osisID='1Cor.1.23'>dar noi propovăduim pe Hristos cel răstignit, care pentru Iudei este o pricină de poticnire, şi pentru Neamuri o nebunie;</verse>
        <verse osisID='1Cor.1.24'>dar pentru cei chemaţi, fie Iudei, fie Greci, este puterea şi înţelepciunea lui Dumnezeu.</verse>
        <verse osisID='1Cor.1.25'>Căci nebunia lui Dumnezeu, este mai înţeleaptă decît oamenii; şi slăbiciunea lui Dumnezeu, este mai tare decît oamenii.</verse>
        <verse osisID='1Cor.1.26'>De pildă, fraţilor, uitaţi-vă la voi cari aţi fost chemaţi: printre voi nu sînt mulţi înţelepţi în felul lumii, nici mulţi puternici, nici mulţi de neam ales.</verse>
        <verse osisID='1Cor.1.27'>Dar Dumnezeu a ales lucrurile nebune ale lumii, ca să facă de ruşine pe cele înţelepte. Dumnezeu a ales lucrurile slabe ale lumii, ca să facă de ruşine pe cele tari.</verse>
        <verse osisID='1Cor.1.28'>Şi Dumnezeu a ales lucrurile josnice ale lumii, şi lucrurile dispreţuite, ba încă lucrurile cari nu sînt, ca să nimicească pe cele ce sînt;</verse>
        <verse osisID='1Cor.1.29'>pentruca nimeni să nu se laude înaintea lui Dumnezeu.</verse>
        <verse osisID='1Cor.1.30'>Şi voi, prin El, sînteţi în Hristos Isus. El a fost făcut de Dumnezeu pentru noi înţelepciune, neprihănire, sfinţire şi răscumpărare,</verse>
        <verse osisID='1Cor.1.31'>pentruca, după cum este scris: ,,Cine se laudă, să se laude în Domnul.``</verse>
      </chapter>
      <chapter osisID='1Cor.2'>
        <verse osisID='1Cor.2.1'>Cît despre mine, fraţilor, cînd am venit la voi, n'am venit să vă vestesc taina lui Dumnezeu cu o vorbire sau înţelepciune strălucită.</verse>
        <verse osisID='1Cor.2.2'>Căci n'am avut de gînd să ştiu între voi altceva decît pe Isus Hristos şi pe El răstignit.</verse>
        <verse osisID='1Cor.2.3'>Eu însumi, cînd am venit în mijlocul vostru, am fost slab, fricos şi plin de cutremur.</verse>
        <verse osisID='1Cor.2.4'>Şi învăţătura şi propovăduirea mea nu stăteau în vorbirile înduplecătoare ale înţelepciunii, ci într'o dovadă dată de Duhul şi de putere,</verse>
        <verse osisID='1Cor.2.5'>pentruca credinţa voastră să fie întemeiată nu pe înţelepciunea oamenilor, ci pe puterea lui Dumnezeu.</verse>
        <verse osisID='1Cor.2.6'>Totuş ceeace propovăduim noi printre cei desăvîrşiţi, este o înţelepciune; dar nu a veacului acestuia, nici a fruntaşilor veacului acestuia, cari vor fi nimiciţi.</verse>
        <verse osisID='1Cor.2.7'>Noi propovăduim înţelepciunea lui Dumnezeu, cea tainică şi ţinută ascunsă, pe care o rînduise Dumnezeu, spre slava noastră, mai înainte de veci,</verse>
        <verse osisID='1Cor.2.8'>şi pe care n'a cunoscut -o niciunul din fruntaşii veacului acestuia; căci, dacă ar fi cunoscut -o, n-ar fi răstignit pe Domnul slavei.</verse>
        <verse osisID='1Cor.2.9'>Dar, după cum este scris: ,,Lucruri, pe cari ochiul nu le -a văzut, urechea nu le -a auzit, şi la inima omului nu s'au suit, aşa sînt lucrurile, pe cari le -a pregătit Dumnezeu pentru cei ce -L iubesc.``</verse>
        <verse osisID='1Cor.2.10'>Nouă însă Dumnezeu ni le -a descoperit prin Duhul Său. Căci Duhul cercetează totul, chiar şi lucrurile adînci ale lui Dumnezeu.</verse>
        <verse osisID='1Cor.2.11'>În adevăr, cine dintre oameni cunoaşte lucrurile omului, afară de duhul omului, care este în el? Tot aşa: nimeni nu cunoaşte lucrurile lui Dumnezeu afară de Duhul lui Dumnezeu.</verse>
        <verse osisID='1Cor.2.12'>Şi noi n'am primit duhul lumii, ci Duhul care vine dela Dumnezeu, ca să putem cunoaşte lucrurile, pe cari ni le -a dat Dumnezeu prin harul Său.</verse>
        <verse osisID='1Cor.2.13'>Şi vorbim despre ele nu cu vorbiri învăţate dela înţelepciunea omenească, ci cu vorbiri învăţate dela Duhul Sfînt, întrebuinţînd o vorbire duhovnicească pentru lucrurile duhovniceşti.</verse>
        <verse osisID='1Cor.2.14'>Dar omul firesc nu primeşte lucrurile Duhului lui Dumnezeu, căci, pentru el, sînt o nebunie; şi nici nu le poate înţelege, pentrucă trebuiesc judecate duhovniceşte.</verse>
        <verse osisID='1Cor.2.15'>Omul duhovnicesc, dimpotrivă, poate să judece totul, şi el însuş nu poate fi judecat de nimeni.</verse>
        <verse osisID='1Cor.2.16'>Căci ,,cine a cunoscut gîndul Domnului, ca să -I poată da învăţătură?`` Noi însă avem gîndul lui Hristos.</verse>
      </chapter>
      <chapter osisID='1Cor.3'>
        <verse osisID='1Cor.3.1'>Cît despre mine, fraţilor, nu v'am putut vorbi ca unor oameni duhovniceşti, ci a trebuit să vă vorbesc ca unor oameni lumeşti, ca unor prunci în Hristos.</verse>
        <verse osisID='1Cor.3.2'>V'am hrănit cu lapte, nu cu bucate tari, căci nu le puteaţi suferi; şi nici acum chiar nu le puteţi suferi,</verse>
        <verse osisID='1Cor.3.3'>Pentrucă tot lumeşti sînteţi. În adevăr, cînd între voi sînt zavistii, certuri şi desbinări, nu sînteţi voi lumeşti şi nu trăiţi voi în felul celorlalţi oameni?</verse>
        <verse osisID='1Cor.3.4'>Cînd unul zice: ,,Eu sînt al lui Pavel!`` Şi altul: ,,Eu sînt al lui Apolo``: nu sînteţi voi oameni de lume?</verse>
        <verse osisID='1Cor.3.5'>Cine este Pavel? Şi cine este Apolo? Nişte slujitori ai lui Dumnezeu, prin cari aţi crezut; şi fiecare după puterea dată lui de Domnul.</verse>
        <verse osisID='1Cor.3.6'>Eu am sădit, Apolo a udat, dar Dumnezeu a făcut să crească:</verse>
        <verse osisID='1Cor.3.7'>aşa că nici cel ce sădeşte, nici cel ce udă nu sînt nimic; ci Dumnezeu, care face să crească.</verse>
        <verse osisID='1Cor.3.8'>Cel ce sădeşte şi cel ce udă, sînt tot una; şi fiecare îşi va lua răsplata după osteneala lui.</verse>
        <verse osisID='1Cor.3.9'>Căci noi sîntem împreună lucrători cu Dumnezeu. Voi sînteţi ogorul lui Dumnezeu, clădirea lui Dumnezeu.</verse>
        <verse osisID='1Cor.3.10'>După harul lui Dumnezeu, care mi -a fost dat, eu, ca un meşter-zidar înţelept, am pus temelia, şi un altul clădeşte deasupra. Dar fiecare să ia bine seama cum clădeşte deasupra.</verse>
        <verse osisID='1Cor.3.11'>Căci nimeni nu poate pune o altă temelie decît cea care a fost pusă, şi care este Isus Hristos.</verse>
        <verse osisID='1Cor.3.12'>Iar dacă clădeşte cineva pe această temelie, aur, argint, pietre scumpe, lemn, fîn, trestie,</verse>
        <verse osisID='1Cor.3.13'>lucrarea fiecăruia va fi dată pe faţă: ziua Domnului o va face cunoscut, căci se va descoperi în foc. Şi focul va dovedi cum este lucrarea fiecăruia.</verse>
        <verse osisID='1Cor.3.14'>Dacă lucrarea zidită de cineva pe temelia aceea, rămîne în picioare, el va primi o răsplată.</verse>
        <verse osisID='1Cor.3.15'>Dacă lucrarea lui va fi arsă, îşi va pierde răsplata. Cît despre el, va fi mîntuit, dar ca prin foc.</verse>
        <verse osisID='1Cor.3.16'>Nu ştiţi că voi sînteţi Templul lui Dumnezeu, şi că Duhul lui Dumnezeu locuieşte în voi?</verse>
        <verse osisID='1Cor.3.17'>Dacă nimiceşte cineva Templul lui Dumnezeu, pe acela îl va nimici Dumnezeu; căci Templul lui Dumnezeu este sfînt: şi aşa sînteţi voi.</verse>
        <verse osisID='1Cor.3.18'>Nimeni să nu se înşele: Dacă cineva dintre voi se crede înţelept în felul veacului acestuia, să se facă nebun, ca să ajungă înţelept.</verse>
        <verse osisID='1Cor.3.19'>Căci înţelepciunea lumii acesteia este o nebunie înaintea lui Dumnezeu. De aceea este scris: ,,El prinde pe cei înţelepţi în viclenia lor.``</verse>
        <verse osisID='1Cor.3.20'>Şi iarăş: ,,Domnul cunoaşte gîndurile celor înţelepţi. Ştie că sînt deşarte.``</verse>
        <verse osisID='1Cor.3.21'>Nimeni să nu se fălească dar cu oameni, căci toate lucrurile sînt ale voastre:</verse>
        <verse osisID='1Cor.3.22'>fie Pavel, fie Apolo, fie Chifa, fie lumea, fie viaţa, fie moartea, fie lucrurile de acum, fie cele viitoare; toate sînt ale voastre,</verse>
        <verse osisID='1Cor.3.23'>şi voi sînteţi ai lui Hristos, iar Hristos este al lui Dumnezeu.</verse>
      </chapter>
      <chapter osisID='1Cor.4'>
        <verse osisID='1Cor.4.1'>Iată cum trebuie să fim priviţi noi: ca nişte slujitori ai lui Hristos, şi ca nişte ispravnici ai tainelor lui Dumnezeu.</verse>
        <verse osisID='1Cor.4.2'>Încolo, ce se cere dela ispravnici, este ca fiecare să fie găsit credincios în lucrul încredinţat lui.</verse>
        <verse osisID='1Cor.4.3'>Cît despre mine, prea puţin îmi pasă dacă sînt judecat de voi sau de un scaun omenesc de judecată. Ba încă, nici eu însumi nu mă mai judec pe mine.</verse>
        <verse osisID='1Cor.4.4'>Căci n'am nimic împotriva mea; totuş nu pentru aceasta sînt socotit neprihănit: Cel ce mă judecă, este Domnul.</verse>
        <verse osisID='1Cor.4.5'>De aceea să nu judecaţi nimic înainte de vreme, pînă va veni Domnul, care va scoate la lumină lucrurile ascunse în întunerec, şi va descoperi gîndurile inimilor. Atunci, fiecare îşi va căpăta lauda dela Dumnezeu.</verse>
        <verse osisID='1Cor.4.6'>Fraţilor, pentru voi am spus aceste lucruri, în icoană de vorbire, cu privire la mine şi la Apolo, ca prin noi înşine, să învăţaţi să nu treceţi peste ,,ce este scris``: şi nici unul din voi să nu se fălească de loc cu unul împotriva celuilalt.</verse>
        <verse osisID='1Cor.4.7'>Căci cine te face deosebit? Ce lucru ai, pe care să nu -l fi primit? Şi dacă l-ai primit, de ce te lauzi ca şi cum nu l-ai fi primit?</verse>
        <verse osisID='1Cor.4.8'>O, iată-vă sătui! Iată-vă ajunşi bogaţi! Iată-vă împărăţind fără noi! Şi măcar de aţi împărăţi cu adevărat ca să putem împărăţi şi noi împreună cu voi!</verse>
        <verse osisID='1Cor.4.9'>Căci parcă Dumnezeu a făcut din noi, apostolii, oamenii cei mai de pe urmă, nişte osîndiţi la moarte; fiindcă am ajuns o privelişte pentru lume, îngeri şi oameni.</verse>
        <verse osisID='1Cor.4.10'>Noi sîntem nebuni pentru Hristos: voi, înţelepţi în Hristos! Noi, slabi: voi, tari! Voi, puşi în cinste: noi, dispreţuiţi!</verse>
        <verse osisID='1Cor.4.11'>Pînă în clipa aceasta suferim de foame şi de sete, sîntem goi, chinuiţi, umblăm din loc în loc,</verse>
        <verse osisID='1Cor.4.12'>ne ostenim şi lucrăm cu mînile noastre; cînd sîntem ocărîţi, binecuvîntăm; cînd sîntem prigoniţi, răbdăm;</verse>
        <verse osisID='1Cor.4.13'>cînd sîntem vorbiţi de rău, ne rugăm. Pînă în ziua de azi am ajuns ca gunoiul lumii acesteia, ca lepădătura tuturor.</verse>
        <verse osisID='1Cor.4.14'>Nu vă scriu aceste lucruri, ca să vă fac ruşine; ci ca să vă sfătuiesc ca pe nişte copii prea iubiţi ai mei.</verse>
        <verse osisID='1Cor.4.15'>Căci chiar dacă aţi avea zece mii de învăţători în Hristos, totuş n'aveţi mai mulţi părinţi; pentrucă eu v'am născut în Hristos Isus, prin Evanghelie.</verse>
        <verse osisID='1Cor.4.16'>Deaceea vă rog să călcaţi pe urmele mele.</verse>
        <verse osisID='1Cor.4.17'>Pentru aceasta v'am trimes pe Timotei, care este copilul meu prea iubit şi credincios în Domnul. El vă va aduce aminte de felul meu de purtare în Hristos şi de felul cum învăţ eu pe oameni pretutindeni în toate Bisericile.</verse>
        <verse osisID='1Cor.4.18'>Unii s'au îngîmfat, şi şi-au închipuit că n'am să mai vin la voi.</verse>
        <verse osisID='1Cor.4.19'>Dar dacă va voi Domnul, voi veni în curînd la voi, şi atunci voi vedea nu vorbele, ci puterea celorce s'au îngîmfat.</verse>
        <verse osisID='1Cor.4.20'>Căci Împărăţia lui Dumnezeu nu stă în vorbe, ci în putere.</verse>
        <verse osisID='1Cor.4.21'>Ce voiţi? Să vin la voi cu nuiaua, sau cu dragoste şi cu duhul blîndeţei?</verse>
      </chapter>
      <chapter osisID='1Cor.5'>
        <verse osisID='1Cor.5.1'>Din toate părţile se spune că între voi este curvie; şi încă o curvie de acelea, cari nici chiar la păgîni nu se pomenesc; pînă acolo că unul din voi trăieşte cu nevasta tatălui său.</verse>
        <verse osisID='1Cor.5.2'>Şi voi v'aţi fălit! Şi nu v'aţi mîhnit mai degrabă, pentruca cel ce a săvîrşit fapta aceasta, să fi fost dat afară din mijlocul vostru!</verse>
        <verse osisID='1Cor.5.3'>Cît despre mine, măcar că n'am fost la voi cu trupul, dar fiind de faţă cu duhul, am şi judecat, ca şi cînd aş fi fost de faţă, pe celce a făcut o astfel de faptă.</verse>
        <verse osisID='1Cor.5.4'>În Numele Domnului Isus, voi şi duhul meu, fiind adunaţi la olaltă, prin puterea Domnului nostru Isus,</verse>
        <verse osisID='1Cor.5.5'>am hotărît ca un astfel de om să fie dat pe mîna Satanei, pentru nimicirea cărnii, ca duhul lui să fie mîntuit în ziua Domnului Isus.</verse>
        <verse osisID='1Cor.5.6'>Nu vă lăudaţi bine. Nu ştiţi că puţin aluat dospeşte toată plămădeala?</verse>
        <verse osisID='1Cor.5.7'>Măturaţi aluatul cel vechi, ca să fiţi o plămădeală nouă, cum şi sînteţi, fără aluat; căci Hristos, Paştele noastre, a fost jertfit.</verse>
        <verse osisID='1Cor.5.8'>Să prăznuim dar praznicul nu cu un aluat vechi, nici cu un aluat de răutate şi viclenie, ci cu azimele curăţiei şi adevărului.</verse>
        <verse osisID='1Cor.5.9'>V'am scris în epistola mea să n'aveţi nicio legătură cu curvarii. -</verse>
        <verse osisID='1Cor.5.10'>Însă n'am înţeles cu curvarii lumii acesteia, sau cu cei lacomi de bani, sau cu cei răpareţi, sau cu cei ce se închină la idoli, fiindcă atunci ar trebui să ieşiţi din lume.</verse>
        <verse osisID='1Cor.5.11'>Ci v'am scris să n'aveţi niciun fel de legături cu vreunul care, măcarcă îşi zice ,,frate``, totuş este curvar, sau lacom de bani, sau închinător la idoli, sau defăimător, sau beţiv, sau răpareţ; cu un astfel de om nu trebuie nici să mîncaţi.</verse>
        <verse osisID='1Cor.5.12'>În adevăr, ce am eu să judec pe cei de afară? Nu este datoria voastră să judecaţi pe cei dinăuntru?</verse>
        <verse osisID='1Cor.5.13'>Cît despre cei de afară, îi judecă Dumnezeu. Daţi afară dar din mijlocul vostru pe răul acela.</verse>
      </chapter>
      <chapter osisID='1Cor.6'>
        <verse osisID='1Cor.6.1'>Cum! Cînd vreunul din voi are vreo neînţelegere cu altul, îndrăzneşte el să se judece cu el la cei nelegiuiţi şi nu la sfinţi?</verse>
        <verse osisID='1Cor.6.2'>Nu ştiţi că sfinţii vor judeca lumea? Şi dacă lumea va fi judecată de voi, sînteţi voi nevrednici să judecaţi lucruri de foarte mică însemnătate?</verse>
        <verse osisID='1Cor.6.3'>Nu ştiţi că noi vom judeca pe îngeri? Cu cît mai mult lucrurile vieţii acesteia?</verse>
        <verse osisID='1Cor.6.4'>Deci, cînd aveţi neînţelegeri pentru lucrurile vieţii acesteia, voi puneţi judecători pe aceia pe cari Biserica nu -i bagă în seamă?</verse>
        <verse osisID='1Cor.6.5'>Spre ruşinea voastră zic lucrul acesta. Astfel, nu este între voi nici măcar un singur om înţelept, care să fie în stare să judece între frate şi frate?</verse>
        <verse osisID='1Cor.6.6'>Dar un frate se duce la judecată cu alt frate, şi încă înaintea necredincioşilor!</verse>
        <verse osisID='1Cor.6.7'>Chiar faptul că aveţi judecăţi între voi, este un cusur pe care -l aveţi. Pentruce nu suferiţi mai bine să fiţi nedreptăţiţi? Dece nu răbdaţi mai bine paguba?</verse>
        <verse osisID='1Cor.6.8'>Dar voi singuri sînteţi aceia cari nedreptăţiţi şi păgubiţi, şi încă pe fraţi!</verse>
        <verse osisID='1Cor.6.9'>Nu ştiţi că cei nedrepţi nu vor moşteni Împărăţia lui Dumnezeu? Nu vă înşelaţi în privinţa aceasta: nici curvarii, nici închinătorii la idoli, nici preacurvarii, nici malahii, nici sodomiţii,</verse>
        <verse osisID='1Cor.6.10'>nici hoţii, nici cei lacomi, nici beţivii, nici defăimătorii, nici răpareţii nu vor moşteni Împărăţia lui Dumnezeu.</verse>
        <verse osisID='1Cor.6.11'>Şi aşa eraţi unii din voi! Dar aţi fost spălaţi, aţi fost sfinţiţi, aţi fost socotiţi neprihăniţi, în Numele Domnului Isus Hristos, şi prin Duhul Dumnezeului nostru.</verse>
        <verse osisID='1Cor.6.12'>Toate lucrurile îmi sînt îngăduite, dar nu toate sînt de folos; toate lucrurile îmi sînt îngăduite, dar nimic nu trebuie să pună stăpînire pe mine.</verse>
        <verse osisID='1Cor.6.13'>Mîncările sînt pentru pîntece, şi pîntecele este pentru mîncări. Şi Dumnezeu va nimici şi pe unul şi pe celelalte. Dar trupul nu este pentru curvie: el este pentru Domnul, şi Domnul este pentru trup.</verse>
        <verse osisID='1Cor.6.14'>Şi Dumnezeu, care a înviat pe Domnul, ne va învia şi pe noi cu puterea Sa.</verse>
        <verse osisID='1Cor.6.15'>Nu ştiţi că trupurile voastre sînt mădulare ale lui Hristos? Voi lua eu mădularele lui Hristos, şi voi face din ele mădulare ale unei curve? Nicidecum!</verse>
        <verse osisID='1Cor.6.16'>Nu ştiţi că cine se lipeşte de o curvă, este un singur trup cu ea? Căci este zis: ,,Cei doi se vor face un singur trup``.</verse>
        <verse osisID='1Cor.6.17'>Dar cine se lipeşte de Domnul, este un singur duh cu El.</verse>
        <verse osisID='1Cor.6.18'>Fugiţi de curvie! Orice alt păcat, pe care -l face omul, este un păcat săvîrşit afară din trup; dar cine curveşte, păcătuieşte împotriva trupului său.</verse>
        <verse osisID='1Cor.6.19'>Nu ştiţi că trupul vostru este Templul Duhului Sfînt, care locuieşte în voi, şi pe care L-aţi primit dela Dumnezeu? Şi că voi nu sînteţi ai voştri?</verse>
        <verse osisID='1Cor.6.20'>Căci aţi fost cumpăraţi cu un preţ. Proslăviţi dar pe Dumnezeu în trupul şi în duhul vostru, cari sînt ale lui Dumnezeu.</verse>
      </chapter>
      <chapter osisID='1Cor.7'>
        <verse osisID='1Cor.7.1'>Cu privire la lucrurile despre cari mi-aţi scris, eu cred că este bine ca omul să nu se atingă de femeie.</verse>
        <verse osisID='1Cor.7.2'>Totuş, din pricina curviei, fiecare bărbat să-şi aibă nevasta lui, şi fiecare femeie să-şi aibă bărbatul ei.</verse>
        <verse osisID='1Cor.7.3'>Bărbatul să-şi împlinească faţă de nevastă datoria de soţ; şi tot aşa să facă şi nevasta faţă de bărbat.</verse>
        <verse osisID='1Cor.7.4'>Nevasta nu este stăpînă pe trupul ei, ci bărbatul. Tot astfel, nici bărbatul nu este stăpîn peste trupul lui, ci nevasta.</verse>
        <verse osisID='1Cor.7.5'>Să nu vă lipsiţi unul pe altul de datoria de soţi, decît doar prin bună învoială, pentru un timp, ca să vă îndeletniciţi cu postul şi cu rugăciunea; apoi să vă împreunaţi iarăş, ca să nu vă ispitească Satana, din pricina nestăpînirii voastre.</verse>
        <verse osisID='1Cor.7.6'>Lucrul acesta îl spun ca o îngăduinţă; nu fac din el o poruncă.</verse>
        <verse osisID='1Cor.7.7'>Eu aş vrea ca toţi oamenii să fie ca mine; dar fiecare are dela Dumnezeu darul lui: unul într'un fel, altul într'altul.</verse>
        <verse osisID='1Cor.7.8'>Celor neînsuraţi şi văduvelor, le spun că este bine pentru ei să rămînă ca mine.</verse>
        <verse osisID='1Cor.7.9'>Dar dacă nu se pot înfrîna, să se căsătorească; pentrucă este mai bine să se căsătorească decît să ardă.</verse>
        <verse osisID='1Cor.7.10'>Celor căsătoriţi, le poruncesc nu eu, ci Domnul, ca nevasta să nu se despartă de bărbat.</verse>
        <verse osisID='1Cor.7.11'>(Dacă este despărţită, să rămînă nemăritată, sau să se împace cu bărbatul ei.) Şi nici bărbatul să nu-şi lase nevasta.</verse>
        <verse osisID='1Cor.7.12'>Celorlalţi le zic eu, nu Domnul: Dacă un frate are o nevastă necredincioasă, şi ea voieşte să trăiască înainte cu el, să nu se despartă de ea.</verse>
        <verse osisID='1Cor.7.13'>Şi dacă o femeie are un bărbat necredincios, şi el voieşte să trăiască înainte cu ea, să nu se despartă de bărbatul ei.</verse>
        <verse osisID='1Cor.7.14'>Căci bărbatul necredincios este sfinţit prin nevasta credincioasă şi nevasta necredincioasă este sfinţită prin fratele; altmintrelea, copiii voştri ar fi necuraţi, pe cînd acum sînt sfinţi.</verse>
        <verse osisID='1Cor.7.15'>Dacă cel necredincios vrea să se despartă, să se despartă; în împrejurarea aceasta, fratele sau sora nu sînt legaţi: Dumnezeu ne -a chemat să trăim în pace.</verse>
        <verse osisID='1Cor.7.16'>Căci ce ştii tu, nevastă, dacă îţi vei mîntui bărbatul? Sau ce ştii tu, bărbate, dacă îţi vei mîntui nevasta?</verse>
        <verse osisID='1Cor.7.17'>Încolo, fiecare să rămînă în starea în care l -a aşezat Domnul, şi în care l -a chemat Dumnezeu. Aceasta este rînduiala pe care am aşezat -o în toate Bisericile.</verse>
        <verse osisID='1Cor.7.18'>Dacă cineva a fost chemat pe cînd era tăiat împrejur, să rămînă tăiat împrejur. Dacă cineva a fost chemat pe cînd era netăiat împrejur, să nu se taie împrejur.</verse>
        <verse osisID='1Cor.7.19'>Tăierea împrejur nu este nimic, şi netăierea împrejur nu este nimic, ci păzirea poruncilor lui Dumnezeu.</verse>
        <verse osisID='1Cor.7.20'>Fiecare să rămînă în chemarea pe care o avea cînd a fost chemat.</verse>
        <verse osisID='1Cor.7.21'>Ai fost chemat cînd erai rob? Să nu te nelinişteşti de lucrul acesta; dar dacă poţi să ajungi slobod, foloseşte-te.</verse>
        <verse osisID='1Cor.7.22'>Căci robul chemat în Domnul, este un slobozit al Domnului. Tot aşa, cel slobod, care a fost chemat, este un rob al lui Hristos.</verse>
        <verse osisID='1Cor.7.23'>Voi aţi fost cumpăraţi cu un preţ. Nu vă faceţi dar robi oamenilor.</verse>
        <verse osisID='1Cor.7.24'>Fiecare, fraţilor, să rămînă cu Dumnezeu în starea în care era cînd a fost chemat.</verse>
        <verse osisID='1Cor.7.25'>Cît despre fecioare, n'am o poruncă din partea Domnului. Le dau însă un sfat, ca unul care am căpătat dela Domnul harul să fiu vrednic de crezare.</verse>
        <verse osisID='1Cor.7.26'>Iată dar ce cred eu că este bine, avînd în vedere strîmtorarea de acum: este bine pentru fiecare să rămînă aşa cum este.</verse>
        <verse osisID='1Cor.7.27'>Eşti legat de o nevastă? Nu căuta să fii deslegat. Nu eşti legat de o nevastă? Nu căuta nevastă.</verse>
        <verse osisID='1Cor.7.28'>Însă, dacă te însori, nu păcătuieşti. Dacă fecioara se mărită, nu păcătuieşte. Dar fiinţele acestea vor avea necazuri pămînteşti, şi eu aş vrea să vi le cruţ.</verse>
        <verse osisID='1Cor.7.29'>Iată ce vreau să spun, fraţilor: de acum vremea s'a scurtat. Spun lucrul acesta, pentruca ceice au neveste, să fie ca şi cum n'ar avea;</verse>
        <verse osisID='1Cor.7.30'>cei ce plîng, ca şi cum n'ar plînge; cei ce se bucură ca şi cum nu s'ar bucura; cei ce cumpără, ca şi cum n'ar stăpîni;</verse>
        <verse osisID='1Cor.7.31'>cei ce se folosesc de lumea aceasta, ca şi cum nu s'ar folosi de ea; căci chipul lumii acesteia trece.</verse>
        <verse osisID='1Cor.7.32'>Dar eu aş vrea ca voi să fiţi fără griji. Cine nu este însurat, se îngrijeşte de lucrurile Domnului, cum ar putea să placă Domnului.</verse>
        <verse osisID='1Cor.7.33'>Dar cine este însurat, se îngrijeşte de lucrurile lumii, cum să placă nevestei.</verse>
        <verse osisID='1Cor.7.34'>Tot aşa, între femeia măritată şi fecioară este o deosebire: cea nemăritată se îngrijeşte de lucrurile Domnului, ca să fie sfîntă şi cu trupul şi cu duhul; iar cea măritată se îngrijeşte de lucrurile lumii, cum să placă bărbatului ei.</verse>
        <verse osisID='1Cor.7.35'>Vă spun lucrul acesta pentru binele vostru, nu ca să vă prind într'un laţ, ci pentru ceeace este frumos, şi ca să puteţi sluji Domnului fără piedici.</verse>
        <verse osisID='1Cor.7.36'>Dacă crede cineva că este ruşinos pentru fata lui să treacă de floarea vîrstei, şi nevoia cere aşa, să facă ce vrea: nu păcătuieşte; să se mărite.</verse>
        <verse osisID='1Cor.7.37'>Dar cine a luat o hotărîre tare, şi nu este nevoit ci este slobod să lucreze cum vrea, şi a hotărît în inima lui să-şi păstreze pe fiică-sa fecioară, face bine.</verse>
        <verse osisID='1Cor.7.38'>Astfel, cine îşi mărită fata, bine face, şi cine n'o mărită, mai bine face.</verse>
        <verse osisID='1Cor.7.39'>O femeie măritată este legată de lege cîtă vreme îi trăieşte bărbatul; dar dacă -i moare bărbatul, este slobodă să se mărite cu cine vrea; numai în Domnul.</verse>
        <verse osisID='1Cor.7.40'>Dar, după părerea mea, va fi mai fericită dacă rămîne aşa cum este. Şi cred că şi eu am Duhul lui Dumnezeu.</verse>
      </chapter>
      <chapter osisID='1Cor.8'>
        <verse osisID='1Cor.8.1'>În ce priveşte lucrurile jertfite idolilor, ştim că toţi avem cunoştinţă. Dar cunoştinţa îngîmfă pe cînd dragostea zideşte.</verse>
        <verse osisID='1Cor.8.2'>Dacă crede cineva că ştie ceva, încă n'a cunoscut cum trebuie să cunoască.</verse>
        <verse osisID='1Cor.8.3'>Dar dacă iubeşte cineva pe Dumnezeu, este cunoscut de Dumnezeu.</verse>
        <verse osisID='1Cor.8.4'>Deci, cît despre mîncarea lucrurilor jertfite idolilor, ştim că în lume un idol este tot una cu nimic, şi că nu este decît un singur Dumnezeu.</verse>
        <verse osisID='1Cor.8.5'>Căci chiar dacă ar fi aşa numiţi ,,dumnezei``, fie în cer, fie pe pămînt (cum şi sînt în adevăr mulţi ,,dumnezei`` şi mulţi ,,domni``),</verse>
        <verse osisID='1Cor.8.6'>totuş pentru noi nu este decît un singur Dumnezeu: Tatăl, dela care vin toate lucrurile şi pentru care trăim şi noi, şi un singur Domn: Isus Hristos, prin care sînt toate lucrurile şi prin El şi noi.</verse>
        <verse osisID='1Cor.8.7'>Dar nu toţi au cunoştinţa aceasta. Ci unii, fiind obicinuiţi pînă acum cu idolul, mănîncă un lucru ca fiind jertfit unui idol; şi cugetul lor, care este slab, este întinat.</verse>
        <verse osisID='1Cor.8.8'>Dar nu carnea ne face pe noi plăcuţi lui Dumnezeu: nu cîştigăm nimic dacă mîncăm din ea, şi nu perdem nimic dacă nu mîncăm.</verse>
        <verse osisID='1Cor.8.9'>Luaţi seama însă ca nu cumva această slobozenie a voastră să ajungă o piatră de poticnire pentru cei slabi.</verse>
        <verse osisID='1Cor.8.10'>Căci dacă te vede cineva pe tine, care ai cunoştinţă, că şezi la masă într'un templu de idoli, cugetul lui, care este slab, nu -l va împinge pe el să mănînce din lucrurile jertfite idolilor?</verse>
        <verse osisID='1Cor.8.11'>Şi astfel, el, care este slab, va pieri din pricina acestei cunoştinţe a ta: el, fratele, pentru care a murit Hristos!</verse>
        <verse osisID='1Cor.8.12'>Dacă păcătuiţi astfel împotriva fraţilor, şi le răniţi cugetul lor slab, păcătuiţi împotriva lui Hristos.</verse>
        <verse osisID='1Cor.8.13'>De aceea, dacă o mîncare face pe fratele meu să păcătuiască, nu voi mînca niciodată carne, ca să nu fac pe fratele meu să păcătuiască.</verse>
      </chapter>
      <chapter osisID='1Cor.9'>
        <verse osisID='1Cor.9.1'>Nu sînt eu slobod? Nu sînt eu apostol? N'am văzut eu pe Isus, Domnul nostru? Nu sînteţi voi lucrul meu în Domnul?</verse>
        <verse osisID='1Cor.9.2'>Dacă nu sînt apostol pentru alţii, sînt măcar pentru voi; căci voi sînteţi pecetea apostoliei mele în Domnul.</verse>
        <verse osisID='1Cor.9.3'>Iată răspunsul meu de apărare împotriva celor ce mă cercetează.</verse>
        <verse osisID='1Cor.9.4'>N'avem dreptul să mîncăm şi să bem?</verse>
        <verse osisID='1Cor.9.5'>N'avem dreptul să ducem cu noi o soră, care să fie nevasta noastră, cum fac ceilalţi apostoli, şi fraţii Domnului, şi Chifa?</verse>
        <verse osisID='1Cor.9.6'>Ori numai eu şi Barnaba n'avem dreptul să nu lucrăm?</verse>
        <verse osisID='1Cor.9.7'>Cine merge la război pe cheltuiala sa? Cine sădeşte o vie, şi nu mănîncă din rodul ei? Cine paşte o turmă, şi nu mănîncă din laptele turmei?</verse>
        <verse osisID='1Cor.9.8'>Lucrurile acestea le spun după felul oamenilor? Nu le spune şi Legea?</verse>
        <verse osisID='1Cor.9.9'>În adevăr, în Legea lui Moise este scris: ,,Să nu legi gura boului care treieră grîul!`` Pe boi îi are în vedere Dumnezeu aici?</verse>
        <verse osisID='1Cor.9.10'>Sau vorbeşte El înadins pentru noi? Da, pentru noi a fost scris astfel; căci cine ară, trebuie să are cu nădejde, şi cine treieră grîul, trebuie să -l treiere cu nădejdea că va avea parte de el.</verse>
        <verse osisID='1Cor.9.11'>Dacă am sămănat printre voi bunurile duhovniceşti, mare lucru este dacă vom secera bunurile voastre vremelnice?</verse>
        <verse osisID='1Cor.9.12'>Dacă se bucură alţii de acest drept asupra voastră, nu ni se cade cu mult mai mult nouă? Dar noi nu ne-am folosit de dreptul acesta; ci răbdăm totul, ca să nu punem vreo piedică Evangheliei lui Hristos.</verse>
        <verse osisID='1Cor.9.13'>Nu ştiţi că cei ce îndeplinesc slujbele sfinte, sînt hrăniţi din lucrurile dela Templu, şi că cei ce slujesc altarului, au parte dela altar?</verse>
        <verse osisID='1Cor.9.14'>Tot aşa, Domnul a rînduit ca cei ce propovăduiesc Evanghelia, să trăiască din Evanghelie.</verse>
        <verse osisID='1Cor.9.15'>Dar eu nu m'am folosit de niciunul din aceste drepturi. Şi nu vă scriu aceste lucruri ca să cer să se facă aşa cu mine; căci aş vrea mai bine să mor decît să-mi ia cineva pricina mea de laudă.</verse>
        <verse osisID='1Cor.9.16'>Dacă vestesc Evanghelia, nu este pentru mine o pricină de laudă, căci trebuie s'o vestesc; şi vai de mine, dacă nu vestesc Evanghelia!</verse>
        <verse osisID='1Cor.9.17'>Dacă fac lucrul acesta de bună voie, am o răsplată. Chiar dacă -l fac de silă, este o isprăvnicie care mi -a fost încredinţată.</verse>
        <verse osisID='1Cor.9.18'>Care este atunci răsplata mea? Este să vestesc fără plată Evanghelia, pe care o vestesc, şi să nu mă folosesc de dreptul meu în Evanghelie.</verse>
        <verse osisID='1Cor.9.19'>Căci, măcar că sînt slobod faţă de toţi, m'am făcut robul tuturor, ca să cîştig pe cei mai mulţi.</verse>
        <verse osisID='1Cor.9.20'>Cu Iudeii, m'am făcut ca un Iudeu, ca să cîştig pe Iudei; cu ceice sînt supt Lege, m'am făcut ca şi cînd aş fi fost supt Lege (măcar că nu sînt supt Lege), ca să cîştig pe ceice sînt supt Lege;</verse>
        <verse osisID='1Cor.9.21'>cu ceice sînt fără Lege, m'am făcut ca şi cum aş fi fost fără lege (măcar că nu sînt fără o lege a lui Dumnezeu, ci sînt supt legea lui Hristos), ca să cîştig pe cei fără lege.</verse>
        <verse osisID='1Cor.9.22'>Am fost slab cu cei slabi, ca să cîştig pe cei slabi. M'am făcut tuturor totul, ca, oricum, să mîntuiesc pe unii din ei.</verse>
        <verse osisID='1Cor.9.23'>Fac totul pentru Evanghelie, ca să am şi eu parte de ea.</verse>
        <verse osisID='1Cor.9.24'>Nu ştiţi că ceice aleargă în locul de alergare, toţi aleargă, dar numai unul capătă premiul? Alergaţi dar în aşa fel ca să căpătaţi premiul!</verse>
        <verse osisID='1Cor.9.25'>Toţi ceice se luptă la jocurile de obşte, se supun la tot felul de înfrînări. Şi ei fac lucrul acesta ca să capete o cunună, care se poate vesteji: noi să facem lucrul acesta pentru o cunună, care nu se poate vesteji.</verse>
        <verse osisID='1Cor.9.26'>Eu, deci, alerg, dar nu ca şi cum n'aş şti încotro alerg. Mă lupt cu pumnul, dar nu ca unul care loveşte în vînt.</verse>
        <verse osisID='1Cor.9.27'>Ci mă port aspru cu trupul meu, şi -l ţin în stăpînire, ca nu cumva, dupăce am propovăduit altora, eu însumi să fiu lepădat.</verse>
      </chapter>
      <chapter osisID='1Cor.10'>
        <verse osisID='1Cor.10.1'>Fraţilor, nu vreau să nu ştiţi că părinţii noştri toţi au fost supt nor, toţi au trecut prin mare,</verse>
        <verse osisID='1Cor.10.2'>toţi au fost botezaţi în nor şi în mare, pentru Moise;</verse>
        <verse osisID='1Cor.10.3'>toţi au mîncat aceeaş mîncare duhovnicească,</verse>
        <verse osisID='1Cor.10.4'>şi toţi au băut aceeaş băutură duhovnicească, pentrucă beau dintr'o stîncă duhovnicească ce venea după ei; şi stînca era Hristos.</verse>
        <verse osisID='1Cor.10.5'>Totuş cei mai mulţi dintre ei, n'au fost plăcuţi lui Dumnezeu, căci au pierit în pustie.</verse>
        <verse osisID='1Cor.10.6'>Şi aceste lucruri s'au întîmplat ca să ne slujească nouă drept pilde, pentruca să nu poftim după lucruri rele, cum au poftit ei.</verse>
        <verse osisID='1Cor.10.7'>Să nu fiţi închinători la idoli, ca unii dintre ei, după cum este scris: ,,Poporul a şezut să mănînce şi să bea; şi s'au sculat să joace.``</verse>
        <verse osisID='1Cor.10.8'>Să nu curvim, cum au făcut unii din ei, aşa că într -o singură zi au căzut douăzeci şi trei de mii.</verse>
        <verse osisID='1Cor.10.9'>Să nu ispitim pe Domnul, cum L-au ispitit unii din ei, cari au pierit prin şerpi.</verse>
        <verse osisID='1Cor.10.10'>Să nu cîrtiţi, cum au cîrtit unii din ei, cari au fost nimiciţi de Nimicitorul.</verse>
        <verse osisID='1Cor.10.11'>Aceste lucruri li s'au întîmplat ca să ne slujească drept pilde, şi au fost scrise pentru învăţătura noastră, peste cari au venit sfîrşiturile veacurilor.</verse>
        <verse osisID='1Cor.10.12'>Astfel dar, cine crede că stă în picioare, să ia seama să nu cadă.</verse>
        <verse osisID='1Cor.10.13'>Nu v'a ajuns nici o ispită, care să nu fi fost potrivită cu puterea omenească. Şi Dumnezeu, care este credincios, nu va îngădui să fiţi ispitiţi peste puterile voastre; ci, împreună cu ispita, a pregătit şi mijlocul să ieşiţi din ea, ca s'o puteţi răbda.</verse>
        <verse osisID='1Cor.10.14'>De aceea, prea iubiţii mei, fugiţi de închinarea la idoli.</verse>
        <verse osisID='1Cor.10.15'>Vă vorbesc ca unor oameni cu judecată: judecaţi voi singuri ce spun.</verse>
        <verse osisID='1Cor.10.16'>Paharul binecuvîntat, pe care -l binecuvîntăm, nu este el împărtăşirea cu sîngele lui Hristos? Pînea, pe care o frîngem, nu este ea împărtăşirea cu trupul lui Hristos?</verse>
        <verse osisID='1Cor.10.17'>Avînd în vedere că este o pîne, noi, cari sîntem mulţi, sîntem un trup; căci toţi luăm o parte din aceeaş pîne.</verse>
        <verse osisID='1Cor.10.18'>Uitaţi-vă la Israelul după trup: cei ce mănîncă jertfele, nu sînt ei în împărtăşire cu altarul?</verse>
        <verse osisID='1Cor.10.19'>Deci ce zic eu? Că un lucru jertfit idolilor, este ceva? Sau că un idol este ceva?</verse>
        <verse osisID='1Cor.10.20'>Dimpotrivă, eu zic că ce jerfesc Neamurile, jertfesc dracilor, şi nu lui Dumnezeu. Şi eu nu vreau ca voi să fiţi în împărtăşire cu dracii.</verse>
        <verse osisID='1Cor.10.21'>Nu puteţi bea paharul Domnului şi paharul dracilor; nu puteţi lua parte la masa Domnului şi la masa dracilor.</verse>
        <verse osisID='1Cor.10.22'>Sau vrem să întărîtăm pe Domnul la gelozie? Sîntem noi mai tari decît El?</verse>
        <verse osisID='1Cor.10.23'>Toate lucrurile sînt îngăduite, dar nu toate sînt de folos. Toate lucrurile sînt îngăduite, dar nu toate zidesc.</verse>
        <verse osisID='1Cor.10.24'>Nimeni să nu-şi caute folosul lui, ci fiecare să caute folosul altuia.</verse>
        <verse osisID='1Cor.10.25'>Să mîncaţi din tot ce se vinde pe piaţă, fără să cercetaţi ceva din pricina cugetului.</verse>
        <verse osisID='1Cor.10.26'>Căci ,,al Domnului este pămîntul şi tot ce cuprinde el.``</verse>
        <verse osisID='1Cor.10.27'>Dacă vă pofteşte un necredincios la o masă, şi voiţi să vă duceţi, să mîncaţi din tot ce vă pune înainte, fără să cercetaţi ceva din pricina cugetului.</verse>
        <verse osisID='1Cor.10.28'>Dar dacă vă spune cineva: ,,Lucrul acesta a fost jertfit idolilor``, să nu mîncaţi, din pricina celui ce v'a înştiinţat şi din pricina cugetului; căci ,,al Domnului este pămîntul şi tot ce cuprinde el.``</verse>
        <verse osisID='1Cor.10.29'>Vorbesc aici nu de cugetul vostru, ci de cugetul altuia. Căci dece să fie judecată slobozenia mea de cugetul altuia?</verse>
        <verse osisID='1Cor.10.30'>Dacă mănînc, aducînd mulţămiri, de ce să fiu vorbit de rău pentru un lucru, pentru care mulţămesc?</verse>
        <verse osisID='1Cor.10.31'>Deci, fie că mîncaţi, fie că beţi, fie că faceţi altceva: să faceţi totul pentru slava lui Dumnezeu.</verse>
        <verse osisID='1Cor.10.32'>Să nu fiţi pricină de păcătuire nici pentru Iudei, nici pentru Greci, nici pentru Biserica lui Dumnezeu.</verse>
        <verse osisID='1Cor.10.33'>După cum mă silesc şi eu în toate lucrurile să plac tuturor, căutînd nu folosul meu, ci al celor mai mulţi, ca să fie mîntuiţi.</verse>
      </chapter>
      <chapter osisID='1Cor.11'>
        <verse osisID='1Cor.11.1'>Călcaţi pe urmele mele, întrucît şi eu calc pe urmele lui Hristos.</verse>
        <verse osisID='1Cor.11.2'>Vă laud că în toate privinţele vă aduceţi aminte de mine, şi că ţineţi învăţăturile întocmai cum vi le-am dat.</verse>
        <verse osisID='1Cor.11.3'>Dar vreau să ştiţi că Hristos este Capul oricărui bărbat; că bărbatul este capul femeii, şi că Dumnezeu este capul lui Hristos.</verse>
        <verse osisID='1Cor.11.4'>Orice bărbat, care se roagă sau prooroceşte cu capul acoperit, îşi necinsteşte Capul său.</verse>
        <verse osisID='1Cor.11.5'>Dimpotrivă, orice femeie care se roagă sau prooroceşte cu capul desvălit, îşi necinsteşte capul ei, pentrucă este ca una care ar fi rasă.</verse>
        <verse osisID='1Cor.11.6'>Dacă o femeie nu se învăleşte, să se şi tundă! Iar, dacă este ruşine pentru o femeie să fie tunsă ori rasă, să se învălească.</verse>
        <verse osisID='1Cor.11.7'>Bărbatul nu este dator să-şi acopere capul, pentrucă el este chipul şi slava lui Dumnezeu, pe cînd femeia este slava bărbatului.</verse>
        <verse osisID='1Cor.11.8'>În adevăr, nu bărbatul a fost luat din femeie, ci femeia din bărbat;</verse>
        <verse osisID='1Cor.11.9'>şi nu bărbatul a fost făcut pentru femeie, ci femeia pentru bărbat.</verse>
        <verse osisID='1Cor.11.10'>De aceea femeia, din pricina îngerilor, trebuie să aibă pe cap un semn al stăpînirii ei.</verse>
        <verse osisID='1Cor.11.11'>Totuş, în Domnul, femeia nu este fără bărbat, nici bărbatul fără femeie.</verse>
        <verse osisID='1Cor.11.12'>Căci dacă femeia este din bărbat, tot aşa şi bărbatul prin femeie, şi toate sînt dela Dumnezeu.</verse>
        <verse osisID='1Cor.11.13'>Judecaţi voi singuri: este cuviincios ca o femeie să se roage lui Dumnezeu desvălită?</verse>
        <verse osisID='1Cor.11.14'>Nu vă învaţă chiar şi firea că este ruşine pentru un bărbat să poarte părul lung,</verse>
        <verse osisID='1Cor.11.15'>pe cînd pentru o femeie este o podoabă să poarte părul lung? Pentru că părul i -a fost dat ca învălitoare a capului.</verse>
        <verse osisID='1Cor.11.16'>Dacă iubeşte cineva cearta de vorbe, noi n'avem un astfel de obicei şi nici Bisericile lui Dumnezeu.</verse>
        <verse osisID='1Cor.11.17'>Vă dau aceste învăţături, dar nu vă laud pentrucă vă adunaţi laolaltă nu ca să vă faceţi mai buni, ci ca să vă faceţi mai răi.</verse>
        <verse osisID='1Cor.11.18'>Mai întîi de toate, aud că atunci cînd veniţi la adunare, între voi sînt desbinări. Şi în parte o cred,</verse>
        <verse osisID='1Cor.11.19'>căci trebuie să fie şi partide între voi, ca să iasă la lumină cei găsiţi buni.</verse>
        <verse osisID='1Cor.11.20'>Cînd vă adunaţi dar în acelaş loc, nu este cu putinţă să mîncaţi cina Domnului.</verse>
        <verse osisID='1Cor.11.21'>Fiindcă atunci cînd staţi la masă, fiecare se grăbeşte să-şi ia cina adusă de el, înaintea altuia; aşa că unul este flămînd, iar altul este beat.</verse>
        <verse osisID='1Cor.11.22'>Ce? N'aveţi case pentruca să mîncaţi şi să beţi acolo? Sau dispreţuiţi Biserica lui Dumnezeu, şi vreţi să faceţi de ruşine pe cei ce n'au nimic? Ce să vă zic? Să vă laud? În privinţa aceasta nu vă laud.</verse>
        <verse osisID='1Cor.11.23'>Căci am primit dela Domnul ce v'am învăţat; şi anume că, Domnul Isus, în noaptea în care a fost vîndut, a luat o pîne.</verse>
        <verse osisID='1Cor.11.24'>Şi, după ce a mulţămit lui Dumnezeu, a frînt -o, şi a zis: ,,Luaţi, mîncaţi; acesta este trupul Meu, care se frînge pentru voi; să faceţi lucrul acesta spre pomenirea Mea.``</verse>
        <verse osisID='1Cor.11.25'>Tot astfel, după cină, a luat paharul, şi a zis: ,,Acest pahar este legămîntul cel nou în sîngele Meu; să faceţi lucrul acesta spre pomenirea Mea, oridecîte ori veţi bea din el.``</verse>
        <verse osisID='1Cor.11.26'>Pentrucă, oridecîteori mîncaţi din pînea aceasta şi beţi din paharul acesta, vestiţi moartea Domnului, pînă va veni El.</verse>
        <verse osisID='1Cor.11.27'>De aceea, oricine mănîncă pînea aceasta sau bea paharul Domnului în chip nevrednic, va fi vinovat de trupul şi sîngele Domnului.</verse>
        <verse osisID='1Cor.11.28'>Fiecare să se cerceteze dar pe sine însuş, şi aşa să mănînce din pînea aceasta şi să bea din paharul acesta.</verse>
        <verse osisID='1Cor.11.29'>Căci cine mănîncă şi bea, îşi mănîncă şi bea osînda lui însuş, dacă nu deosebeşte trupul Domnului.</verse>
        <verse osisID='1Cor.11.30'>Din pricina aceasta sînt între voi mulţi neputincioşi şi bolnavi, şi nu puţini dorm.</verse>
        <verse osisID='1Cor.11.31'>Dacă ne-am judeca singuri, n'am fi judecaţi.</verse>
        <verse osisID='1Cor.11.32'>Dar cînd sîntem judecaţi, sîntem pedepsiţi de Domnul, ca să nu fim osîndiţi odată cu lumea.</verse>
        <verse osisID='1Cor.11.33'>Astfel, fraţii mei, cînd vă adunaţi să mîncaţi, aşteptaţi-vă unii pe alţii.</verse>
        <verse osisID='1Cor.11.34'>Dacă -i este foame cuiva, să mănînce acasă, pentruca să nu vă adunaţi spre osîndă. Celelate lucruri le voi rîndui cînd voi veni.</verse>
      </chapter>
      <chapter osisID='1Cor.12'>
        <verse osisID='1Cor.12.1'>În ce priveşte darurile duhovniceşti, fraţilor, nu voiesc să fiţi în necunoştinţă.</verse>
        <verse osisID='1Cor.12.2'>Cînd eraţi păgîni, ştiţi că vă duceaţi la idolii cei muţi, după cum eraţi călăuziţi.</verse>
        <verse osisID='1Cor.12.3'>De aceea vă spun că nimeni, dacă vorbeşte prin Duhul lui Dumnezeu, nu zice: ,,Isus să fie anatema!`` Şi nimeni nu poate zice: ,,Isus este Domnul``, decît prin Duhul Sfînt.</verse>
        <verse osisID='1Cor.12.4'>Sînt felurite daruri, dar este acelaş Duh;</verse>
        <verse osisID='1Cor.12.5'>sînt felurite slujbe, dar este acelaş Domn;</verse>
        <verse osisID='1Cor.12.6'>sînt felurite lucrări, dar este acelaş Dumnezeu, care lucrează totul în toţi.</verse>
        <verse osisID='1Cor.12.7'>Şi fiecăruia i se dă arătarea Duhului spre folosul altora.</verse>
        <verse osisID='1Cor.12.8'>De pildă, unuia îi este dat, prin Duhul, să vorbească despre înţelepciune; altuia, să vorbească despre cunoştinţă, datorită aceluiaş Duh;</verse>
        <verse osisID='1Cor.12.9'>altuia credinţa, prin acelaş Duh; altuia, darul tămăduirilor, prin acelaş Duh;</verse>
        <verse osisID='1Cor.12.10'>altuia, puterea să facă minuni; altuia, proorocia; altuia, deosebirea duhurilor; altuia, felurite limbi; şi altuia, tîlmăcirea limbilor.</verse>
        <verse osisID='1Cor.12.11'>Dar toate aceste lucruri le face unul şi acelaş Duh, care dă fiecăruia în parte, cum voieşte.</verse>
        <verse osisID='1Cor.12.12'>Căci, după cum trupul este unul şi are multe mădulare, şi după cum toate mădularele trupului, măcar că sînt mai multe, sînt un singur trup, -tot aşa este şi Hristos.</verse>
        <verse osisID='1Cor.12.13'>Noi toţi, în adevăr, am fost botezaţi de un singur Duh, ca să alcătuim un singur trup, fie Iudei, fie Greci, fie robi, fie slobozi; şi toţi am fost adăpaţi dintr'un singur Duh.</verse>
        <verse osisID='1Cor.12.14'>Astfel, trupul nu este un singur mădular, ci mai multe.</verse>
        <verse osisID='1Cor.12.15'>Dacă piciorul ar zice: ,,Fiindcă nu sînt mînă, nu sînt din trup``, -nu este pentru aceasta din trup?</verse>
        <verse osisID='1Cor.12.16'>Şi dacă urechea ar zice: ,,Fiindcă nu sînt ochi, nu sînt din trup`` -nu este pentru aceasta din trup?</verse>
        <verse osisID='1Cor.12.17'>Dacă tot trupul ar fi ochi, unde ar fi auzul? Dacă totul ar fi auz, unde ar fi mirosul?</verse>
        <verse osisID='1Cor.12.18'>Acum dar Dumnezeu a pus mădularele în trup, pe fiecare aşa cum a voit El.</verse>
        <verse osisID='1Cor.12.19'>Dacă toate ar fi un singur mădular, unde ar fi trupul?</verse>
        <verse osisID='1Cor.12.20'>Fapt este că sînt mai multe mădulare, dar un singur trup.</verse>
        <verse osisID='1Cor.12.21'>Ochiul nu poate zice mînii: ,,N'am trebuinţă de tine``; nici capul nu poate zice picioarelor: ,,N'am trebuinţă de voi.``</verse>
        <verse osisID='1Cor.12.22'>Ba mai mult, mădularele trupului, cari par mai slabe, sînt de neapărată trebuinţă.</verse>
        <verse osisID='1Cor.12.23'>Şi părţile trupului, cari par vrednice de mai puţină cinste, le îmbrăcăm cu mai multă podoabă. Aşa că părţile mai puţin frumoase ale trupului nostru capătă mai multă frumuseţă,</verse>
        <verse osisID='1Cor.12.24'>pe cînd cele frumoase n'au nevoie să fie împodobite. Dumnezeu a întocmit trupul în aşa fel ca să dea mai multă cinste mădularelor lipsite de cinste:</verse>
        <verse osisID='1Cor.12.25'>pentru ca să nu fie nici o desbinare în trup: ci mădularele să îngrijească deopotrivă unele de altele.</verse>
        <verse osisID='1Cor.12.26'>Şi dacă sufere un mădular, toate mădularele sufăr împreună cu el; dacă este preţuit un mădular, toate mădularele se bucură împreună cu el.</verse>
        <verse osisID='1Cor.12.27'>Voi sînteţi trupul lui Hristos, şi fiecare, în parte, mădularele lui.</verse>
        <verse osisID='1Cor.12.28'>Şi Dumnezeu a rînduit în Biserică, întîi, apostoli; al doilea, prooroci; al treilea, învăţători; apoi, pe ceice au darul minunilor; apoi pe cei ce au darul tămăduirilor, ajutorărilor, cîrmuirilor, şi vorbirii în felurite limbi.</verse>
        <verse osisID='1Cor.12.29'>Oare toţi sînt apostoli? Toţi sînt prooroci? Toţi sînt învăţători? Toţi sînt făcători de minuni?</verse>
        <verse osisID='1Cor.12.30'>Toţi au darul tămăduirilor? Toţi vorbesc în alte limbi? Toţi tălmăcesc?</verse>
        <verse osisID='1Cor.12.31'>Umblaţi dar după darurile cele mai bune. Şi vă voi arăta o cale nespus mai bună.</verse>
      </chapter>
      <chapter osisID='1Cor.13'>
        <verse osisID='1Cor.13.1'>Chiar dacă aş vorbi în limbi omeneşti şi îngereşti, şi n'aş avea dragoste, sînt o aramă sunătoare sau un chimval zîngănitor.</verse>
        <verse osisID='1Cor.13.2'>Şi chiar dacă aş avea darul proorociei, şi aş cunoaşte toate tainele şi toată ştiinţa; chiar dacă aş avea toată credinţa aşa încît să mut şi munţii, şi n'aş avea dragoste, nu sînt nimic.</verse>
        <verse osisID='1Cor.13.3'>Şi chiar dacă mi-aş împărţi toată averea pentru hrana săracilor, chiar dacă mi-aş da trupul să fie ars, şi n'aş avea dragoste, nu-mi foloseşte la nimic.</verse>
        <verse osisID='1Cor.13.4'>Dragostea este îndelung răbdătoare, este plină de bunătate: dragostea nu pizmuieşte; dragostea nu se laudă, nu se umflă de mîndrie,</verse>
        <verse osisID='1Cor.13.5'>nu se poartă necuviincios, nu caută folosul său, nu se mînie, nu se gîndeşte la rău,</verse>
        <verse osisID='1Cor.13.6'>nu se bucură de neleguire, ci se bucură de adevăr,</verse>
        <verse osisID='1Cor.13.7'>acopere totul, crede totul, nădăjduieşte totul, sufere totul.</verse>
        <verse osisID='1Cor.13.8'>Dragostea nu va pieri niciodată. Proorociile se vor sfîrşi; limbile vor înceta; cunoştinţa va avea sfîrşit.</verse>
        <verse osisID='1Cor.13.9'>Căci cunoaştem în parte, şi proorocim în parte;</verse>
        <verse osisID='1Cor.13.10'>dar cînd va veni ce este desăvîrşit, acest ,,în parte`` se va sfîrşi.</verse>
        <verse osisID='1Cor.13.11'>Cînd eram copil, vorbeam ca un copil, simţeam ca un copil, gîndeam ca un copil; cînd m'am făcut om mare, am lepădat ce era copilăresc.</verse>
        <verse osisID='1Cor.13.12'>Acum, vedem ca într'o oglindă, în chip întunecos; dar atunci, vom vedea faţă în faţă. Acum, cunosc în parte; dar atunci, voi cunoaşte deplin, aşa cum am fost şi eu cunoscut pe deplin.</verse>
        <verse osisID='1Cor.13.13'>Acum dar rămîn aceste trei: credinţa, nădejdea şi dragostea; dar cea mai mare dintre ele este dragostea.</verse>
      </chapter>
      <chapter osisID='1Cor.14'>
        <verse osisID='1Cor.14.1'>Urmăriţi dragostea. Umblaţi şi după darurile duhovniceşti, dar mai ales să proorociţi.</verse>
        <verse osisID='1Cor.14.2'>În adevăr, cine vorbeşte în altă limbă, nu vorbeşte oamenilor, ci lui Dumnezeu; căci nimeni nu -l înţelege, şi, cu duhul, el spune taine.</verse>
        <verse osisID='1Cor.14.3'>Cine prooroceşte, dimpotrivă, vorbeşte oamenilor, spre zidire, sfătuire şi mîngîiere.</verse>
        <verse osisID='1Cor.14.4'>Cine vorbeşte în altă limbă, se zideşte pe sine însuş; dar cine prooroceşte, zideşte sufleteşte Biserica.</verse>
        <verse osisID='1Cor.14.5'>Aş dori ca toţi să vorbiţi în alte limbi, dar mai ales să proorociţi. Cine prooroceşte, este mai mare decît cine vorbeşte în alte limbi; afară numai dacă tîlmăceşte aceste limbi, pentruca să capete Biserica zidire sufletească.</verse>
        <verse osisID='1Cor.14.6'>În adevăr, fraţilor, de ce folos v'aş fi eu, dacă aş veni la voi vorbind în alte limbi, şi dacă cuvîntul meu nu v'ar aduce nici descoperire, nici cunoştinţă, nici proorocie, nici învăţătură?</verse>
        <verse osisID='1Cor.14.7'>Chiar şi lucrurile neînsufleţite, cari dau un sunet, fie un fluier sau o alăută: dacă nu dau sunete desluşite, cine va cunoaşte ce se cîntă cu fluierul sau cu alăuta?</verse>
        <verse osisID='1Cor.14.8'>Şi dacă trîmbiţa dă un sunet încurcat, cine se va pregăti de luptă?</verse>
        <verse osisID='1Cor.14.9'>Tot aşa şi voi, dacă nu rostiţi cu limba o vorbă înţeleasă, cum se va pricepe ce spuneţi? Atunci parcă aţi vorbi în vînt.</verse>
        <verse osisID='1Cor.14.10'>Sînt multe feluri de limbi în lume, totuş niciuna din ele nu este fără sunete înţelese.</verse>
        <verse osisID='1Cor.14.11'>Dar dacă nu cunosc înţelesul sunetului, voi fi un străin pentru cel ce vorbeşte, şi cel ce vorbeşte, va fi un străin pentru mine.</verse>
        <verse osisID='1Cor.14.12'>Tot aşa şi voi, fiindcă rîvniţi după daruri duhovniceşti, să căutaţi să le aveţi din belşug, în vederea zidirii sufleteşti a Bisericii.</verse>
        <verse osisID='1Cor.14.13'>De aceea, cine vorbeşte în altă limbă, să se roage să aibă şi darul s'o tălmăcească.</verse>
        <verse osisID='1Cor.14.14'>Fiindcă, dacă mă rog în altă limbă, duhul meu se roagă, dar mintea mea este fără rod.</verse>
        <verse osisID='1Cor.14.15'>Ce este de făcut atunci? Mă voi ruga cu duhul, dar mă voi ruga şi cu mintea; voi cînta cu duhul, dar voi cînta şi cu mintea.</verse>
        <verse osisID='1Cor.14.16'>Altmintrelea, dacă aduci mulţămiri cu duhul, cum va răspunde ,,Amin`` la mulţămirile, pe cari le aduci tu, cel lipsit de daruri, cînd el nu ştie ce spui?</verse>
        <verse osisID='1Cor.14.17'>Negreşit, tu mulţămeşti lui Dumnezeu foarte frumos, dar celălalt nu rămîne zidit sufleteşte.</verse>
        <verse osisID='1Cor.14.18'>Mulţămesc lui Dumnezeu că eu vorbesc în alte limbi mai mult decît voi toţi.</verse>
        <verse osisID='1Cor.14.19'>Dar în Biserică, voiesc mai bine să spun cinci cuvinte înţelese, ca să învăţ şi pe alţii, decît să spun zece mii de cuvinte în altă limbă.</verse>
        <verse osisID='1Cor.14.20'>Fraţilor, nu fiţi copii la minte; ci, la răutate, fiţi prunci; iar la minte, fiţi oameni mari.</verse>
        <verse osisID='1Cor.14.21'>În Lege este scris: ,,Voi vorbi norodului acestuia prin altă limbă şi prin buze străine; şi nici aşa nu Mă vor asculta, zice Domnul.``</verse>
        <verse osisID='1Cor.14.22'>Prin urmare, limbile sînt un semn nu pentru cei credincioşi, ci pentru cei necredincioşi. Proorocia, dimpotrivă, este un semn nu pentru cei necredincioşi, ci pentru cei credincioşi.</verse>
        <verse osisID='1Cor.14.23'>Deci, dacă s'ar aduna toată Biserica la un loc, şi toţi ar vorbi în alte limbi, şi ar intra şi de cei fără daruri, sau necredincioşi, n'ar zice ei că sînteţi nebuni?</verse>
        <verse osisID='1Cor.14.24'>Dar dacă toţi proorocesc, şi intră vreun necredincios sau vreunul fără daruri, el este încredinţat de toţi, este judecat de toţi.</verse>
        <verse osisID='1Cor.14.25'>Tainele inimii lui sînt descoperite, aşa că va cădea cu faţa la pămînt, se va închina lui Dumnezeu, şi va mărturisi că, în adevăr, Dumnezeu este în mijlocul vostru.</verse>
        <verse osisID='1Cor.14.26'>Ce este de făcut atunci, fraţilor? Cînd vă adunaţi laolaltă, dacă unul din voi are o cîntare, altul o învăţătură, altul o descoperire, altul o vorbă în altă limbă, altul o tălmăcire, toate să se facă spre zidirea sufletească.</verse>
        <verse osisID='1Cor.14.27'>Dacă sînt unii, cari vorbesc în altă limbă, să vorbească numai cîte doi sau cel mult trei, fiecare la rînd: şi unul să tălmăcească.</verse>
        <verse osisID='1Cor.14.28'>Dacă nu este cine să tălmăcească, să tacă în Biserică, şi să-şi vorbească numai lui însuş şi lui Dumnezeu.</verse>
        <verse osisID='1Cor.14.29'>Cît despre prooroci, să vorbească doi sau trei, şi ceilalţi să judece.</verse>
        <verse osisID='1Cor.14.30'>Şi dacă este făcută o descoperire unuia care şade jos, cel dintîi să tacă.</verse>
        <verse osisID='1Cor.14.31'>Fiindcă puteţi să proorociţi toţi, dar unul după altul, pentruca toţi să capete învăţătură şi toţi să fie îmbărbătaţi.</verse>
        <verse osisID='1Cor.14.32'>Duhurile proorocilor sînt supuse proorocilor;</verse>
        <verse osisID='1Cor.14.33'>căci Dumnezeu nu este un Dumnezeu al neorînduielii, ci al păcii, ca în toate Bisericile sfinţilor.</verse>
        <verse osisID='1Cor.14.34'>Femeile să tacă în adunări, căci lor nu le este îngăduit să ia cuvîntul în ele, ci să fie supuse, cum zice şi Legea.</verse>
        <verse osisID='1Cor.14.35'>Dacă voiesc să capete învăţătură asupra unui lucru, să întrebe pe bărbaţii lor acasă; căci este ruşine pentru o femeie să vorbească în Biserică.</verse>
        <verse osisID='1Cor.14.36'>Ce? Dela voi a pornit Cuvîntul lui Dumnezeu? Sau numai pînă la voi a ajuns el?</verse>
        <verse osisID='1Cor.14.37'>Dacă crede cineva că este prooroc sau însuflat de Dumnezeu, să înţeleagă că ce vă scriu eu, este o poruncă a Domnului.</verse>
        <verse osisID='1Cor.14.38'>Şi dacă cineva nu înţelege, să nu înţeleagă!</verse>
        <verse osisID='1Cor.14.39'>Astfel, deci, fraţilor, rîvniţi după proorocire, fără să împedecaţi vorbirea în alte limbi.</verse>
        <verse osisID='1Cor.14.40'>Dar toate să se facă în chip cuviincios şi cu rînduială.</verse>
      </chapter>
      <chapter osisID='1Cor.15'>
        <verse osisID='1Cor.15.1'>Vă fac cunoscut, fraţilor Evanghelia, pe care v'am propovăduit -o, pe care aţi primit -o, în care aţi rămas,</verse>
        <verse osisID='1Cor.15.2'>şi prin care sînteţi mîntuiţi, dacă o ţineţi aşa după cum v'am propovăduit -o; altfel, degeaba aţi crezut.</verse>
        <verse osisID='1Cor.15.3'>V'am învăţat înainte de toate, aşa cum am primit şi eu: că Hristos a murit pentru păcatele noastre, după Scripturi;</verse>
        <verse osisID='1Cor.15.4'>că a fost îngropat şi a înviat a treia zi, după Scripturi;</verse>
        <verse osisID='1Cor.15.5'>şi că S'a arătat lui Chifa, apoi celor doisprezece.</verse>
        <verse osisID='1Cor.15.6'>După aceea S'a arătat la peste cinci sute de fraţi deodată, dintre cari cei mai mulţi sînt încă în viaţă, iar unii au adormit.</verse>
        <verse osisID='1Cor.15.7'>În urmă s'a arătat lui Iacov, apoi tuturor apostolilor.</verse>
        <verse osisID='1Cor.15.8'>După ei toţi, ca unei stîrpituri, mi s'a arătat şi mie.</verse>
        <verse osisID='1Cor.15.9'>Căci eu sînt cel mai neînsemnat dintre apostoli; nu sînt vrednic să port numele de apostol, fiindcă am prigonit Biserica lui Dumnezeu.</verse>
        <verse osisID='1Cor.15.10'>Prin harul lui Dumnezeu sînt ce sînt. Şi harul Lui faţă de mine n'a fost zădarnic; ba încă am lucrat mai mult decît toţi: totuş nu eu, ci harul lui Dumnezeu, care este în mine.</verse>
        <verse osisID='1Cor.15.11'>Astfel dar, ori eu, ori ei, noi aşa propovăduim, şi voi aşa aţi crezut.</verse>
        <verse osisID='1Cor.15.12'>Iar dacă se propovăduieşte că Hristos a înviat din morţi, cum zic unii dintre voi, că nu este o înviere a morţilor?</verse>
        <verse osisID='1Cor.15.13'>Dacă nu este o înviere a morţilor, nici Hristos n'a înviat.</verse>
        <verse osisID='1Cor.15.14'>Şi dacă n'a înviat Hristos, atunci propovăduirea noastră este zădarnică, şi zădarnică este şi credinţa voastră.</verse>
        <verse osisID='1Cor.15.15'>Ba încă noi sîntem descoperiţi şi ca martori mincinoşi ai lui Dumnezeu; fiindcă, am mărturisit despre Dumnezeu că El a înviat pe Hristos, cînd nu L -a înviat, dacă este adevărat că morţii nu înviază.</verse>
        <verse osisID='1Cor.15.16'>Căci, dacă nu înviază morţii, nici Hristos n'a înviat.</verse>
        <verse osisID='1Cor.15.17'>Şi dacă n'a înviat Hristos, credinţa voastră este zădarnică, voi sînteţi încă în păcatele voastre,</verse>
        <verse osisID='1Cor.15.18'>şi prin urmare şi cei ce au adormit în Hristos, sînt pierduţi.</verse>
        <verse osisID='1Cor.15.19'>Dacă numai pentru viaţa aceasta ne-am pus nădejdea în Hristos, atunci sîntem cei mai nenorociţi dintre toţi oamenii!</verse>
        <verse osisID='1Cor.15.20'>Dar acum, Hristos a înviat din morţi, pîrga celor adormiţi.</verse>
        <verse osisID='1Cor.15.21'>Căci dacă moartea a venit prin om, tot prin om a venit şi învierea morţilor.</verse>
        <verse osisID='1Cor.15.22'>Şi după cum toţi mor în Adam, tot aşa, toţi vor învia în Hristos;</verse>
        <verse osisID='1Cor.15.23'>dar fiecare la rîndul cetei lui. Hristos este cel dintîi rod; apoi, la venirea Lui, cei ce sînt ai lui Hristos.</verse>
        <verse osisID='1Cor.15.24'>În urmă, va veni sfîrşitul, cînd El va da Împărăţia în mînile lui Dumnezeu Tatăl, după ce va fi nimicit orice domnie, orice stăpînire şi orice putere.</verse>
        <verse osisID='1Cor.15.25'>Căci trebuie ca El să împărăţească pînă va pune pe toţi vrăjmaşii supt picioarele Sale.</verse>
        <verse osisID='1Cor.15.26'>Vrăjmaşul cel din urmă, care va fi nimicit, va fi moartea.</verse>
        <verse osisID='1Cor.15.27'>Dumnezeu, în adevăr, ,,a pus totul supt picioarele Lui``. Dar cînd zice că totul I -a fost supus, se înţelege că afară de Cel ce I -a supus totul.</verse>
        <verse osisID='1Cor.15.28'>Şi cînd toate lucrurile Îi vor fi supuse, atunci chiar şi Fiul Se va supune Celui ce I -a supus toate lucrurile, pentruca Dumnezeu să fie totul în toţi.</verse>
        <verse osisID='1Cor.15.29'>Altfel, ce ar face cei ce se botează pentru cei morţi? Dacă nu înviază morţii nicidecum, de ce se mai botează ei pentru cei morţi?</verse>
        <verse osisID='1Cor.15.30'>Şi de ce sîntem noi în primejdie în orice clipă?</verse>
        <verse osisID='1Cor.15.31'>În fiecare zi eu sînt în primejdie de moarte; atît este de adevărat lucrul acesta, fraţilor, cît este de adevărat că am de ce să mă laud cu voi în Hristos Isus, Domnul nostru.</verse>
        <verse osisID='1Cor.15.32'>Dacă, vorbind în felul oamenilor, m'am luptat cu fiarele în Efes, care-mi este folosul? Dacă nu înviază morţii, atunci ,,să mîncăm şi să bem, căci mîne vom muri``.</verse>
        <verse osisID='1Cor.15.33'>Nu vă înşelaţi: ,,Tovărăşiile rele strică obiceiurile bune``.</verse>
        <verse osisID='1Cor.15.34'>Veniţi-vă în fire, cum se cuvine, şi nu păcătuiţi! Căci sînt între voi unii, cari nu cunosc pe Dumnezeu: spre ruşinea voastră o spun.</verse>
        <verse osisID='1Cor.15.35'>Dar va zice cineva: ,,Cum înviază morţii? Şi cu ce trup se vor întoarce?``</verse>
        <verse osisID='1Cor.15.36'>Nebun ce eşti! Ce sameni tu, nu înviază, dacă nu moare mai întîi.</verse>
        <verse osisID='1Cor.15.37'>Şi cînd sameni, sameni nu trupul care va fi, ci doar un grăunte, cum se întîmplă: fie de grîu, fie de altă sămînţă.</verse>
        <verse osisID='1Cor.15.38'>Apoi Dumnezeu îi dă un trup, după cum voieşte; şi fiecărei seminţe îi dă un trup al ei.</verse>
        <verse osisID='1Cor.15.39'>Nu orice trup este la fel; ci altul este trupul oamenilor, altul este trupul dobitoacelor, altul este trupul păsărilor, altul al peştilor.</verse>
        <verse osisID='1Cor.15.40'>Tot aşa, sînt trupuri cereşti şi trupuri pămînteşti; dar alta este strălucirea trupurilor cereşti, şi alta a trupurilor pămînteşti.</verse>
        <verse osisID='1Cor.15.41'>Alta este strălucirea soarelui, alta strălucirea lunii, şi alta este strălucirea stelelor; chiar o stea se deosebeşte în strălucire de altă stea.</verse>
        <verse osisID='1Cor.15.42'>Aşa este şi învierea morţilor. Trupul este sămănat în putrezire, şi înviază în neputrezire;</verse>
        <verse osisID='1Cor.15.43'>este sămănat în ocară, şi înviază în slavă; este sămănat în neputinţă, şi înviază în putere.</verse>
        <verse osisID='1Cor.15.44'>Este sămănat trup firesc, şi înviază trup duhovnicesc. Dacă este un trup firesc, este şi un trup duhovnicesc.</verse>
        <verse osisID='1Cor.15.45'>De aceea este scris: ,,Omul dintîi Adam a fost făcut un suflet viu.`` Al doilea Adam a fost făcut un duh dătător de viaţă.</verse>
        <verse osisID='1Cor.15.46'>Dar întîi vine nu ce este duhovnicesc, ci ce este firesc; ce este duhovnicesc, vine pe urmă.</verse>
        <verse osisID='1Cor.15.47'>Omul dintîi este din pămînt, pămîntesc; omul al doilea este din cer.</verse>
        <verse osisID='1Cor.15.48'>Cum este cel pămîntesc, aşa sînt şi cei pămînteşti; cum este Cel ceresc, aşa sînt şi cei cereşti.</verse>
        <verse osisID='1Cor.15.49'>Şi după cum am purtat chipul celui pămîntesc, tot aşa vom purta şi chipul Celui ceresc.</verse>
        <verse osisID='1Cor.15.50'>Ce spun eu, fraţilor, este că nu poate carnea şi sîngele să moştenească Împărăţia lui Dumnezeu; şi că, putrezirea nu poate moşteni neputrezirea.</verse>
        <verse osisID='1Cor.15.51'>Iată, vă spun o taină: nu vom adormi toţi, dar toţi vom fi schimbaţi,</verse>
        <verse osisID='1Cor.15.52'>într'o clipă, într'o clipeală din ochi, la cea din urmă trîmbiţă. Trîmbiţa va suna, morţii vor învia nesupuşi putrezirii, şi noi vom fi schimbaţi.</verse>
        <verse osisID='1Cor.15.53'>Căci trebuie ca trupul acesta, supus putrezirii, să se îmbrace în neputrezire, şi trupul acesta muritor să se îmbrace în nemurire.</verse>
        <verse osisID='1Cor.15.54'>Cînd trupul acesta supus putrezirii, se va îmbrăca în neputrezire, şi trupul acesta muritor se va îmbrăca în nemurire, atunci se va împlini cuvîntul care este scris: ,,Moartea a fost înghiţită de biruinţă.</verse>
        <verse osisID='1Cor.15.55'>Unde îţi este biruinţa, moarte? Unde îţi este boldul, moarte?``</verse>
        <verse osisID='1Cor.15.56'>Boldul morţii este păcatul; şi puterea păcatului este Legea.</verse>
        <verse osisID='1Cor.15.57'>Dar mulţămiri fie aduse lui Dumnezeu, care ne dă biruinţa prin Domnul nostru Isus Hristos!</verse>
        <verse osisID='1Cor.15.58'>De aceea, prea iubiţii mei fraţi, fiţi tari, neclintiţi, sporiţi totdeauna în lucrul Domnului, căci ştiţi că osteneala voastră în Domnul nu este zădarnică.</verse>
      </chapter>
      <chapter osisID='1Cor.16'>
        <verse osisID='1Cor.16.1'>Cît priveşte strîngerea de ajutoare pentru sfinţi, să faceţi şi voi cum am rînduit Bisericilor Galatiei.</verse>
        <verse osisID='1Cor.16.2'>În ziua dintîi a săptămînii, fiecare din voi să pună deoparte acasă ce va putea, după cîştigul lui, ca să nu se strîngă ajutoarele cînd voi veni eu.</verse>
        <verse osisID='1Cor.16.3'>Şi cînd voi veni, voi trimite cu epistole pe cei ce îi veţi socoti vrednici, ca să ducă darurile voastre la Ierusalim.</verse>
        <verse osisID='1Cor.16.4'>Dacă va face să mă duc şi eu, vor merge cu mine.</verse>
        <verse osisID='1Cor.16.5'>La voi am să vin după ce voi trece prin Macedonia, căci prin Macedonia voi trece.</verse>
        <verse osisID='1Cor.16.6'>Poate mă voi opri pe la voi, sau poate chiar voi ierna la voi, ca apoi să mă însoţiţi acolo unde voi avea să mă duc.</verse>
        <verse osisID='1Cor.16.7'>De data aceasta nu vreau să vă văd în treacăt, ci trag nădejde să mai rămîn cu voi cîtăva vreme, dacă va îngădui Domnul.</verse>
        <verse osisID='1Cor.16.8'>Voi mai rămînea totuş în Efes pînă la Cincizecime,</verse>
        <verse osisID='1Cor.16.9'>căci mi s'a deschis aici o uşă mare şi largă, şi sînt mulţi protivnici.</verse>
        <verse osisID='1Cor.16.10'>Dacă soseşte Timotei, aveţi grijă să fie fără frică la voi; căci el este prins ca şi mine la lucrul Domnului.</verse>
        <verse osisID='1Cor.16.11'>Nimeni dar să nu -l dispreţuiască. Să -l petreceţi în pace, ca să vină la mine, pentrucă îl aştept cu fraţii.</verse>
        <verse osisID='1Cor.16.12'>Cît pentru fratele Apolo, l-am rugat mult să vină la voi cu fraţii, dar n'a voit nicidecum să vină acum; va veni însă cînd va avea înlesnire.</verse>
        <verse osisID='1Cor.16.13'>Vegheaţi, fiţi tari în credinţă, fiţi oameni, întăriţi-vă!</verse>
        <verse osisID='1Cor.16.14'>Tot ce faceţi, să fie făcut cu dragoste!</verse>
        <verse osisID='1Cor.16.15'>Încă un îndemn, fraţilor. Cunoaşteţi casa lui Stefana; ştiţi că ea este cel dintîi rod al Ahaiei, şi că s'a pus cu totul în slujba sfinţilor.</verse>
        <verse osisID='1Cor.16.16'>Fiţi şi voi supuşi unor astfel de oameni şi fiecăruia care ajută la lucru şi se osteneşte.</verse>
        <verse osisID='1Cor.16.17'>Mă bucur de venirea lui Stefana, lui Fortunat şi lui Ahaic; ei au împlinit ce lipsea din partea voastră,</verse>
        <verse osisID='1Cor.16.18'>căci mi-au răcorit duhul meu şi al vostru. Să ştiţi dar să preţuiţi pe astfel de oameni.</verse>
        <verse osisID='1Cor.16.19'>Bisericile din Asia vă trimet sănătate. Acuila şi Priscila, împreună cu Biserica din casa lor, vă trimet multă sănătate în Domnul.</verse>
        <verse osisID='1Cor.16.20'>Toţi fraţii vă trimet sănătate. Spuneţi-vă sănătate unii altora cu o sărutare sfîntă.</verse>
        <verse osisID='1Cor.16.21'>Urările de sănătate sînt scrise cu însăş mîna mea: Pavel.</verse>
        <verse osisID='1Cor.16.22'>Dacă nu iubeşte cineva pe Domnul nostru Isus Hristos, să fie anatema! ,,Maranata`` (Domnul nostru vine!).</verse>
        <verse osisID='1Cor.16.23'>Harul Domnului Isus Hristos să fie cu voi.</verse>
        <verse osisID='1Cor.16.24'>Dragostea mea este cu voi cu toţi în Hristos Isus. Amin</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ro' osisIDWork='RU' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='RU'>
        <title>Rumanian Version</title>
        <contributor>The Unbound Bible
Biola University: Administrative Computing
13800 Biola Ave.
La Mirada, CA 90639
United States of America
562-903-4722 </contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Rumanian Bible
Cornilescu Version</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>RU</identifier>
        <source>ftp://unboundftp.biola.edu/pub/rumanian_utf8.zip</source>
        <language type='IETF'>ro</language>
        <relation/>
        <coverage>provide the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Thess'>
      <chapter osisID='1Thess.1'>
        <verse osisID='1Thess.1.1'>Pavel, Silvan şi Timotei, către Biserica Tesalonicenilor, care este în Dumnezeu Tatăl şi în Domnul Isus Hristos: Har şi pace dela Dumnezeu, Tatăl nostru, şi dela Domnul Isus Hristos.</verse>
        <verse osisID='1Thess.1.2'>Mulţămim totdeauna lui Dumnezeu pentru voi toţi, pe cari vă pomenim necurmat în rugăciunile noastre;</verse>
        <verse osisID='1Thess.1.3'>căci ne aducem aminte fără încetare, înaintea lui Dumnezeu, Tatăl nostru, de lucrarea credinţei voastre, de osteneala dragostei voastre şi de tăria nădejdii în Domnul nostru Isus Hristos!</verse>
        <verse osisID='1Thess.1.4'>Ştim, fraţi prea iubiţi de Dumnezeu alegerea voastră.</verse>
        <verse osisID='1Thess.1.5'>În adevăr, Evanghelia noastră v'a fost propovăduită nu numai cu vorbe, ci cu putere, cu Duhul Sfînt şi cu o mare îndrăsneală. Căci ştiţi că, din dragoste pentru voi am fost aşa printre voi.</verse>
        <verse osisID='1Thess.1.6'>Şi voi înşivă aţi călcat pe urmele mele şi pe urmele Domnului, întrucît aţi primit Cuvîntul în multe necazuri, cu bucuria care vine dela Duhul Sfînt;</verse>
        <verse osisID='1Thess.1.7'>aşa că aţi ajuns o pildă pentru toţi credincioşii din Macedonia şi din Ahaia.</verse>
        <verse osisID='1Thess.1.8'>În adevăr, nu numai că dela voi Cuvîntul Domnului a răsunat prin Macedonia şi Ahaia, dar vestea despre credinţa voastră în Dumnezeu s'a răspîndit pretutindeni, aşa că n'avem nevoie să mai vorbim de ea.</verse>
        <verse osisID='1Thess.1.9'>Căci ei înşişi istorisesc ce primire ne-aţi făcut, şi cum dela idoli v'aţi întors la Dumnezeu, ca să slujiţi Dumnezeului celui viu şi adevărat,</verse>
        <verse osisID='1Thess.1.10'>şi să aşteptaţi din ceruri pe Fiul Său, pe care L -a înviat din morţi: pe Isus, care ne izbăveşte de mînia viitoare.</verse>
      </chapter>
      <chapter osisID='1Thess.2'>
        <verse osisID='1Thess.2.1'>Voi înşivă ştiţi, fraţilor, că venirea noastră la voi n'a fost zadarnică.</verse>
        <verse osisID='1Thess.2.2'>Dupăce am suferit şi am fost batjocoriţi în Filipi, cum ştiţi, am venit plini de încredere în Dumnezeul nostru, să vă vestim Evanghelia lui Dumnezeu în mijlocul multor lupte.</verse>
        <verse osisID='1Thess.2.3'>Căci propovăduirea noastră nu se întemeiază nici pe rătăcire, nici pe necurăţie, nici pe viclenie.</verse>
        <verse osisID='1Thess.2.4'>Ci, fiindcă Dumnezeu ne -a găsit vrednici să ne încredinţeze Evanghelia, căutăm să vorbim aşa ca să placem nu oamenilor, ci lui Dumnezeu, care ne cercetează inima.</verse>
        <verse osisID='1Thess.2.5'>În adevăr, cum bine ştiţi, niciodată n'am întrebuinţat vorbe măgulitoare, nici haina lăcomiei: martor este Dumnezeu.</verse>
        <verse osisID='1Thess.2.6'>N'am căutat slavă dela oameni: nici dela voi, nici dela alţii, deşi, ca apostoli ai lui Hristos, am fi putut să cerem cinste.</verse>
        <verse osisID='1Thess.2.7'>Dimpotrivă, ne-am arătat blînzi în mijlocul vostru, ca o doică ce-şi creşte cu drag copiii.</verse>
        <verse osisID='1Thess.2.8'>Astfel, în dragostea noastră fierbinte pentru voi, eram gata să vă dăm nu numai Evanghelia lui Dumnezeu, dar chiar şi viaţa noastră, atît de scumpi ne ajunseserăţi.</verse>
        <verse osisID='1Thess.2.9'>Vă aduceţi aminte, fraţilor, de osteneala şi munca noastră. Cum lucram zi şi noapte, ca să nu fim sarcină niciunuia din voi, şi vă propovăduiam Evanghelia lui Dumnezeu.</verse>
        <verse osisID='1Thess.2.10'>Voi sînteţi martori, şi Dumnezeu deasemenea, că am avut o purtare sfîntă, dreaptă şi fără prihană faţă de voi, cari credeţi.</verse>
        <verse osisID='1Thess.2.11'>Ştiţi iarăş că am fost pentru fiecare din voi, ca un tată cu copiii lui: vă sfătuiam, vă mîngîiam şi vă adeveream,</verse>
        <verse osisID='1Thess.2.12'>să vă purtaţi într'un chip vrednic de Dumnezeu, care vă cheamă la Împărăţia şi slava Sa.</verse>
        <verse osisID='1Thess.2.13'>Deaceea mulţămim fără încetare lui Dumnezeu că, atunci cînd aţi primit Cuvîntul lui Dumnezeu, auzit dela noi, l-aţi primit nu ca pe cuvîntul oamenilor, ci, aşa cum şi este în adevăr, ca pe Cuvîntul lui Dumnezeu, care lucrează şi în voi cari credeţi.</verse>
        <verse osisID='1Thess.2.14'>Căci, fraţilor, voi aţi călcat pe urmele Bisericilor lui Dumnezeu, cari sînt în Hristos Isus, în Iudea; pentrucă şi voi aţi suferit din partea celor de un neam cu voi aceleaşi rele, pe cari le-au suferit ele din partea Iudeilor.</verse>
        <verse osisID='1Thess.2.15'>Iudeii aceştia au omorît pe Domnul Isus şi pe prooroci, pe noi ne-au prigonit, nu plac lui Dumnezeu, şi sînt vrăjmaşi tuturor oamenilor,</verse>
        <verse osisID='1Thess.2.16'>căci ne opresc să vorbim Neamurilor, ca să fie mîntuite. Astfel, ei totdeauna pun vîrf păcatelor lor. Dar, la urmă, i -a ajuns mînia lui Dumnezeu!</verse>
        <verse osisID='1Thess.2.17'>Noi, fraţilor, după ce am fost despărţiţi cîtăva vreme de voi, cu faţa dar nu cu inima, am avut cu atît mai mult dorinţa să vă vedem.</verse>
        <verse osisID='1Thess.2.18'>Astfel, odată, şi chiar de două ori, am voit (eu, Pavel, cel puţin) să venim la voi; dar ne -a împedecat Satana.</verse>
        <verse osisID='1Thess.2.19'>Căci cine este, în adevăr, nădejdea, sau bucuria, sau cununa noastră de slavă? Nu sînteţi voi, înaintea Domnului nostru Isus Hristos, la venirea Lui?</verse>
        <verse osisID='1Thess.2.20'>Da, voi sînteţi slava şi bucuria noastră.</verse>
      </chapter>
      <chapter osisID='1Thess.3'>
        <verse osisID='1Thess.3.1'>Deaceea, fiindcă nu mai puteam răbda, am socotit mai bine să fim lăsaţi singuri în Atena,</verse>
        <verse osisID='1Thess.3.2'>şi v'am trimes pe Timotei, fratele nostru şi slujitorul lui Dumnezeu în Evanghelia lui Hristos, ca să vă întărească şi să vă îmbărbăteze în credinţa voastră,</verse>
        <verse osisID='1Thess.3.3'>pentruca nimeni din voi să nu se clatine în aceste necazuri; căci ştiţi singuri că la aceasta sîntem rînduiţi.</verse>
        <verse osisID='1Thess.3.4'>Şi cînd eram la voi, v'am spus mai dinainte că vom avea să suferim necazuri, ceeace s'a şi întîmplat, cum bine ştiţi.</verse>
        <verse osisID='1Thess.3.5'>Astfel, în nerăbdarea mea, am trimes să-mi aducă ştiri despre credinţa voastră, de teamă ca nu cumva să vă fi ispitit Ispititorul, şi osteneala noastră să fi fost degeaba.</verse>
        <verse osisID='1Thess.3.6'>Dar chiar acum a venit Timotei dela voi la noi, şi ne -a adus veşti bune despre credinţa şi dragostea voastră, că totdeauna păstraţi o plăcută aducere aminte despre noi, şi că doriţi să ne vedeţi, cum dorim şi noi să vă vedem pe voi.</verse>
        <verse osisID='1Thess.3.7'>Deaceea, fraţilor, în toate strîmtorările şi necazurile noastre, am fost mîngîiaţi cu privire la voi, prin credinţa voastră.</verse>
        <verse osisID='1Thess.3.8'>Acum, da, trăim, fiindcă voi staţi tari în Domnul.</verse>
        <verse osisID='1Thess.3.9'>Cum putem noi oare să mulţămim în deajuns lui Dumnezeu cu privire la voi, pentru toată bucuria, pe care o avem din pricina voastră, înaintea Dumnezeului nostru?</verse>
        <verse osisID='1Thess.3.10'>Zi şi noapte Îl rugăm nespus să vă putem vedea faţa, şi să putem împlini ce mai lipseşte credinţei voastre.</verse>
        <verse osisID='1Thess.3.11'>Însuş Dumnezeu, Tatăl nostru, şi Domnul nostru Isus Hristos să ne netezească drumul la voi!</verse>
        <verse osisID='1Thess.3.12'>Domnul să vă facă să creşteţi tot mai mult în dragoste unii faţă de alţii şi faţă de toţi, cum facem şi noi înşine pentru voi,</verse>
        <verse osisID='1Thess.3.13'>ca să vi se întărească inimile, şi să fie fără prihană în sfinţenie, înaintea lui Dumnezeu, Tatăl nostru, la venirea Domnului nostru Isus Hristos împreună cu toţi sfinţii Săi.</verse>
      </chapter>
      <chapter osisID='1Thess.4'>
        <verse osisID='1Thess.4.1'>Încolo, fraţilor, fiindcă aţi învăţat dela noi cum să vă purtaţi şi să fiţi plăcuţi lui Dumnezeu, şi aşa şi faceţi, vă rugăm, şi vă îndemnăm în Numele Domnului Isus, să sporiţi tot mai mult în privinţa aceasta.</verse>
        <verse osisID='1Thess.4.2'>Ştiţi, în adevăr, ce învăţături v'am dat prin Domnul Isus.</verse>
        <verse osisID='1Thess.4.3'>Voia lui Dumnezeu este sfinţirea voastră: să vă feriţi de curvie;</verse>
        <verse osisID='1Thess.4.4'>fiecare din voi să ştie să-şi stăpînească vasul în sfinţenie şi cinste,</verse>
        <verse osisID='1Thess.4.5'>nu în aprinderea poftei, ca Neamurile, cari nu cunosc pe Dumnezeu.</verse>
        <verse osisID='1Thess.4.6'>Nimeni să nu fie cu vicleşug şi cu nedreptate în treburi faţă de fratele său; pentrucă Domnul pedepseşte toate aceste lucruri, după cum v'am spus şi v'am adeverit.</verse>
        <verse osisID='1Thess.4.7'>Căci Dumnezeu nu ne -a chemat la necurăţie, ci la sfinţire.</verse>
        <verse osisID='1Thess.4.8'>De aceea, cine nesocoteşte aceste învăţături, nesocoteşte nu pe un om, ci pe Dumnezeu, care v'a dat şi Duhul Său cel sfînt.</verse>
        <verse osisID='1Thess.4.9'>Cît despre dragostea frăţească, n'aveţi nevoie să vă scriem; căci voi singuri aţi fost învăţăţi de Dumnezeu să vă iubiţi unii pe alţii,</verse>
        <verse osisID='1Thess.4.10'>şi iubiţi în adevăr pe toţi fraţii, cari sînt în toată Macedonia. Dar vă îndemnăm, fraţilor, să sporiţi tot mai mult în ea.</verse>
        <verse osisID='1Thess.4.11'>Să căutaţi să trăiţi liniştiţi, să vă vedeţi de treburi, şi să lucraţi cu mînile voastre, cum v'am sfătuit.</verse>
        <verse osisID='1Thess.4.12'>Şi astfel să vă purtaţi cuviincios cu cei de afară, şi să n'aveţi trebuinţă de nimeni.</verse>
        <verse osisID='1Thess.4.13'>Nu voim, fraţilor, să fiţi în necunoştinţă despre cei ce au adormit, ca să nu vă întristaţi ca ceilalţi, cari n'au nădejde.</verse>
        <verse osisID='1Thess.4.14'>Căci dacă credem că Isus a murit şi a înviat, credem şi că Dumnezeu va aduce înapoi împreună cu Isus pe cei ce au adormit în El.</verse>
        <verse osisID='1Thess.4.15'>Iată, în adevăr, ce vă spunem, prin Cuvîntul Domnului: noi cei vii, cari vom rămînea pînă la venirea Domnului, nu vom lua -o înaintea celor adormiţi.</verse>
        <verse osisID='1Thess.4.16'>Căci însuş Domnul, cu un strigăt, cu glasul unui arhanghel şi cu trîmbiţa lui Dumnezeu, Se va pogorî din cer, şi întîi vor învia cei morţi în Hristos.</verse>
        <verse osisID='1Thess.4.17'>Apoi, noi cei vii, cari vom fi rămas, vom fi răpiţi toţi împreună cu ei, în nori, ca să întîmpinăm pe Domnul în văzduh; şi astfel vom fi totdeauna cu Domnul.</verse>
        <verse osisID='1Thess.4.18'>Mîngîiaţi-vă dar unii pe alţii cu aceste cuvinte.</verse>
      </chapter>
      <chapter osisID='1Thess.5'>
        <verse osisID='1Thess.5.1'>Cît despre vremi şi soroace, n'aveţi trebuinţă să vi se scrie, fraţilor.</verse>
        <verse osisID='1Thess.5.2'>Pentrucă voi înşivă ştiţi foarte bine că ziua Domnului va veni ca un hoţ noaptea.</verse>
        <verse osisID='1Thess.5.3'>Cînd vor zice: ,,Pace şi linişte!`` atunci o prăpădenie neaşteptată va veni peste ei, ca durerile naşterii peste femeia însărcinată; şi nu va fi chip de scăpare.</verse>
        <verse osisID='1Thess.5.4'>Dar voi, fraţilor, nu sînteţi în întunerec, pentruca ziua aceea să vă prindă ca un hoţ.</verse>
        <verse osisID='1Thess.5.5'>Voi toţi sînteţi fii ai luminii şi fii ai zilei. Noi nu sîntem ai nopţii, nici ai întunerecului.</verse>
        <verse osisID='1Thess.5.6'>De aceea să nu dormim ca ceilalţi, ci să veghem şi să fim treji.</verse>
        <verse osisID='1Thess.5.7'>Căci ceice dorm, dorm noaptea; şi ceice se îmbată, se îmbată noaptea.</verse>
        <verse osisID='1Thess.5.8'>Dar noi, cari sîntem fii ai zilei, să fim treji, să ne îmbrăcăm cu platoşa credinţei şi a dragostei, şi să avem drept coif nădejdea mîntuirii.</verse>
        <verse osisID='1Thess.5.9'>Fiindcă Dumnezeu nu ne -a rînduit la mînie, ci ca să căpătăm mîntuirea, prin Domnul nostru Isus Hristos,</verse>
        <verse osisID='1Thess.5.10'>care a murit pentru noi, pentruca, fie că veghem, fie că dormim, să trăim împreună cu El.</verse>
        <verse osisID='1Thess.5.11'>Deaceea, mîngăiaţi-vă şi întăriţi-vă unii pe alţii, cum şi faceţi în adevăr.</verse>
        <verse osisID='1Thess.5.12'>Vă rugăm, fraţilor, să priviţi bine pe ceice se ostenesc între voi, cari vă cîrmuiesc în Domnul, şi cari vă sfătuiesc.</verse>
        <verse osisID='1Thess.5.13'>Să -i preţuiţi foarte mult, în dragoste, din pricina lucrării lor. Trăiţi în pace între voi.</verse>
        <verse osisID='1Thess.5.14'>Vă rugăm, de asemenea, fraţilor, să mustraţi pe ceice trăiesc în neorînduială; să îmbărbătaţi pe cei desnădăjduiţi; să sprijiniţi pe cei slabi, să fiţi răbdători cu toţi.</verse>
        <verse osisID='1Thess.5.15'>Luaţi seama ca nimeni să nu întoarcă altuia rău pentru rău; ci căutaţi totdeauna să faceţi ce este bine atît între voi, cît şi faţă de toţi.</verse>
        <verse osisID='1Thess.5.16'>Bucuraţi-vă întotdeauna.</verse>
        <verse osisID='1Thess.5.17'>Rugaţi-vă neîncetat.</verse>
        <verse osisID='1Thess.5.18'>Mulţămiţi lui Dumnezeu pentru toate lucrurile; căci aceasta este voia lui Dumnezeu, în Hristos Isus, cu privire la voi.</verse>
        <verse osisID='1Thess.5.19'>Nu stingeţi Duhul.</verse>
        <verse osisID='1Thess.5.20'>Nu dispreţuiţi proorociile.</verse>
        <verse osisID='1Thess.5.21'>Ci cercetaţi toate lucrurile, şi păstraţi ce este bun.</verse>
        <verse osisID='1Thess.5.22'>Feriţi-vă de orice se pare rău.</verse>
        <verse osisID='1Thess.5.23'>Dumnezeul păcii să vă sfinţească El însuş pe deplin; şi: duhul vostru, sufletul vostru şi trupul vostru, să fie păzite întregi, fără prihană la venirea Domnului nostru Isus Hristos.</verse>
        <verse osisID='1Thess.5.24'>Celce v'a chemat este credincios, şi va face lucrul acesta.</verse>
        <verse osisID='1Thess.5.25'>Fraţilor, rugaţi-vă pentru noi.</verse>
        <verse osisID='1Thess.5.26'>Spuneţi sănătate tuturor fraţilor cu o sărutare sfîntă.</verse>
        <verse osisID='1Thess.5.27'>În Domnul vă rog fierbinte ca epistola aceasta să fie citită tuturor fraţilor.</verse>
        <verse osisID='1Thess.5.28'>Harul Domnului nostru Isus Hristos să fie cu voi cu toţi! Amin</verse>
      </chapter>
    </div></osisText>
</osis>
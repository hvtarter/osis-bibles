<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='alb1' xml:lang='sq'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='alb1'>
        <title>Albanian Version</title>
        <contributor>
       The Unbound Bible
       Biola University: Administrative Computing
       13800 Biola Ave.
        La Mirada, CA 90639
        United States of America
        562-903-4722 
    
    </contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bibe</subject>
        <date>2009-01-20</date>
        <description>Albanian</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>alb1</identifier>
        <source>ftp://unboundftp.biola.edu/pub/albanian_utf8.zip</source>
        <language type='IETF'>sq</language>
        <relation/>
        <coverage>provide the bible to the world</coverage>
        <rights>I think public domain </rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Acts'>
      <chapter osisID='Acts.1'>
        <verse osisID='Acts.1.1'> Tregimin e parë e bëra, o Teofil, mbi të gjitha gjërat që Jezusi nisi të bëjë dhe të mësojë,</verse>
        <verse osisID='Acts.1.2'> deri në ditën në të cilën u muarr në qiell, pasi u kishte dhënë urdhërime nëpërmjet Frymës së Shenjtë apostujve që ai kishte zgjedhur.</verse>
        <verse osisID='Acts.1.3'> Atyre, pasi pati vuajtur, iu paraqit i ngjallur me shumë prova bindëse, duke u parë prej tyre për dyzet ditë dhe duke folur për gjërat e mbretërisë së Perëndisë.</verse>
        <verse osisID='Acts.1.4'> Dhe, duke u gjendur bashkë me ta, i urdhëroi ata që të mos largoheshin nga Jeruzalemi, por të prisnin premtimin e Atit: ''Që, tha ai, e keni dëgjuar nga unë,</verse>
        <verse osisID='Acts.1.5'> sepse Gjoni pagëzoi me ujë, por ju do të pagëzoheni me Frymën e Shenjtë, mbas jo shumë ditësh''.</verse>
        <verse osisID='Acts.1.6'> Kështu ata që ishin mbledhur bashkë e pyetën, duke thënë: ''Zot, a do ta rivendosësh në këtë kohë mbretërinë e Izraelit?''.</verse>
        <verse osisID='Acts.1.7'> Por ai u tha atyre: ''Nuk ju takon juve të dini kohët dhe momentet e përshtatshme, që ka përcaktuar Ati me autoritetin e vet.</verse>
        <verse osisID='Acts.1.8'> Ju do të merrni fuqi kur Fryma e Shenjtë do të vijë mbi ju dhe do të bëheni dëshmitarët e mi në Jeruzalem dhe në gjithë Judenë, në Samari dhe deri në skajin e dheut''.</verse>
        <verse osisID='Acts.1.9'> Mbasi i tha këto gjëra, ndërsa ata po e vështronin, u ngrit lart; dhe një re e përfshiu dhe ua hoqi prej syve të tyre.</verse>
        <verse osisID='Acts.1.10'> Dhe, si ata po i mbanin sytë e ngulitur në qiell, ndërsa ai po largohej, ja dy burra në rroba të bardha iu paraqitën atyre,</verse>
        <verse osisID='Acts.1.11'> dhe thanë: ''Burra Galileas, pse qëndroni e shikoni drejt qiellit? Ky Jezus, që u është marrë në qiell nga mesi juaj, do të kthehet në të njëjtën mënyrë, me të cilën e keni parë të shkojë në qiell''.</verse>
        <verse osisID='Acts.1.12'> Atëherë ata u kthyen në Jeruzalem, nga mali që quhet i Ullinjve, që është afër Jeruzalemit sa një ecje e së shtunës.</verse>
        <verse osisID='Acts.1.13'> Dhe, si u kthyen në qytet, u ngjitën në sallën e sipërme, ku rrinin Pjetri dhe Jakobi, Gjoni dhe Andrea, Filipi dhe Thomai, Bartolomeu dhe Mateu, Jakobi i Alfeut dhe Simon Zellshmi, dhe Juda i Jakobit.</verse>
        <verse osisID='Acts.1.14'> Të gjithë këta ngulmonin me një mendje të vetme në lutje dhe përgjërim së bashku me gratë, me Marinë, nënën e Jezusit, dhe me vëllezërit e tij.</verse>
        <verse osisID='Acts.1.15'> Në ato ditë Pjetri u çua në mes të dishepujve (dhe numri i emrave të mbledhur ishte rreth njëqind e njëzet) dhe tha:</verse>
        <verse osisID='Acts.1.16'> ''Vëllezër, ishte e nevojshme që të përmbushej ky Shkrim, të cilin Fryma e Shenjtë e parafoli me anë të gojës së Davidit në lidhje me Judën, i cili u bë prijës i atyre që e kapën Jezusin.</verse>
        <verse osisID='Acts.1.17'> Sepse ai ishte i numëruar bashkë me ne dhe kishte pjesë në këtë shërbesë.</verse>
        <verse osisID='Acts.1.18'> Ai, pra, fitoi një arë, me shpërblimin e paudhësisë, dhe duke rënë kokëposhtë, plasi në mes dhe të gjitha të brendshmet e tij iu derdhën.</verse>
        <verse osisID='Acts.1.19'> Kjo iu bë e njohur të gjithë banorëve të Jeruzalemit, sa që ajo arë në dialektin e tyre është quajtur Akeldama, që do të thotë: &amp;quot;Ara e gjakut&amp;quot;.</verse>
        <verse osisID='Acts.1.20'> Në fakt, në librin e Psalmeve, është shkruar: ''Shtëpia e tij u bëftë e shkretë dhe askush mos banoftë në të!'', dhe: ''Tjetërkush e zëntë detyrën e tij!''.</verse>
        <verse osisID='Acts.1.21'> Duhet, pra, që ndër burrat që kanë qenë në shoqërinë tonë gjithë kohën në të cilën Zoti Jezus ka hyrë dhe ka dalë midis nesh,</verse>
        <verse osisID='Acts.1.22'> duke filluar që nga pagëzimi i Gjonit e deri në atë ditë kur u muarr në qiell nga mesi ynë, një prej tyre të bëhet dëshmitar me ne, i ringjalljes së tij''.</verse>
        <verse osisID='Acts.1.23'> Dhe u paraqitën dy: Jozefi, i quajtur Barsaba, që ishte i mbiquajtur Just, dhe Matia.</verse>
        <verse osisID='Acts.1.24'> Dhe, duke u lutur, thanë: ''Ti, o Zot, që i njeh zemrat e të gjithëve, trego cilin nga këta të dy ke zgjedhur,</verse>
        <verse osisID='Acts.1.25'> për të marrë shortin e kësaj shërbese dhe apostullimin, nga i cili Juda u largua për të shkuar në vendin e tij''.</verse>
        <verse osisID='Acts.1.26'> Atëherë hodhën short, dhe shorti ra mbi Matian; dhe ai iu shtua të njëmbëdhjetë apostujve.</verse>
      </chapter>
      <chapter osisID='Acts.2'>
        <verse osisID='Acts.2.1'> Kur erdhi dita e Rrëshajëve, ata ishin të gjithë bashkë, në një mendje të vetme, në të njëjtin vend.</verse>
        <verse osisID='Acts.2.2'> Dhe befas nga qielli erdhi një ushtimë, si ajo e një ere që fryn furishëm, dhe e mbushi gjithë shtëpinë ku ata po rrinin.</verse>
        <verse osisID='Acts.2.3'> Dhe atyre u dukën gjuhë, si prej zjarri, të cilat ndaheshin dhe zinin vend mbi secilin prej tyre.</verse>
        <verse osisID='Acts.2.4'> Kështu të gjithë u mbushën me Frymën e Shenjtë dhe filluan të flasin në gjuhë të tjera, ashtu si Fryma e Shenjtë ua jepte të shpreheshin.</verse>
        <verse osisID='Acts.2.5'> Por në Jeruzalem banonin disa Judenj, njerëz të perëndishëm, nga të gjitha kombet nën qiell.</verse>
        <verse osisID='Acts.2.6'> Kur u dëgjua ajo ushtimë, turma u mblodh dhe u hutua, sepse secili nga ata i dëgjonte të flisnin në gjuhën e vet.</verse>
        <verse osisID='Acts.2.7'> Dhe të gjithë habiteshin dhe mrekulloheshin dhe i thoshnin njëri-tjetrit: ''Ja, a nuk janë të gjithë Galileas këta që flasin?</verse>
        <verse osisID='Acts.2.8'> Si vallë secili nga ne i dëgjon të flasin në gjuhën e vet amtare?</verse>
        <verse osisID='Acts.2.9'> Ne Partët, Medët, Elamitët dhe banorët e Mesopotamisë, të Judesë dhe të Kapadokisë, të Pontit dhe të Azisë,</verse>
        <verse osisID='Acts.2.10'> të Frigjisë e të Pamfilisë, të Egjiptit dhe të pjesëve të Libisë përballë Kirenës, dhe ne të ardhur nga Roma, Judenj dhe prozelitë,</verse>
        <verse osisID='Acts.2.11'> Kretas dhe Arabë, i dëgjojmë të flasin për gjërat e mëdha të Perëndisë në gjuhët tona!''.</verse>
        <verse osisID='Acts.2.12'> Dhe të gjithë habiteshin dhe ishin hutuar dhe i thonin njëri-tjetrit: ''Ç'do të thotë kjo?''.</verse>
        <verse osisID='Acts.2.13'> Kurse të tjerë i përqeshnin dhe thonin: ''Janë plot me verë të ëmbël!''.</verse>
        <verse osisID='Acts.2.14'> Por Pjetri u çua në këmbë bashkë me të njëmbëdhjetët dhe u foli atyre me zë të lartë: ''Judenj dhe ju të gjithë që banoni në Jeruzalem, merrni njoftim për këtë dhe dëgjoni me vëmendje fjalët e mia.</verse>
        <verse osisID='Acts.2.15'> Këta nuk janë të dehur, siç po mendoni ju, sepse është vetëm ora e tretë e ditës.</verse>
        <verse osisID='Acts.2.16'> Por kjo është ajo që ishte thënë nëpërmjet profetit Joel:</verse>
        <verse osisID='Acts.2.17'> &amp;quot;Dhe në ditët e fundit do të ndodhë, thotë Perëndia, që unë do të përhap nga Fryma ime mbi çdo mish; dhe bijtë tuaj e bijat tuaja do të profetizojnë, të rinjtë tuaj do të shohin vegime dhe të moshuarit tuaj do të shohin ëndrra.</verse>
        <verse osisID='Acts.2.18'> Në ato ditë do të përhap nga Fryma im mbi shërbëtorët e mi dhe mbi shërbëtoret e mia, dhe do të profetizojnë.</verse>
        <verse osisID='Acts.2.19'> Dhe do të bëj mrekulli lart në qiell dhe shenja poshtë mbi tokë: gjak, zjarr e avull tymi.</verse>
        <verse osisID='Acts.2.20'> Dielli do të kthehet në errësirë dhe hëna në gjak, para se të vijë dita e madhe dhe e lavdishme e Zotit.</verse>
        <verse osisID='Acts.2.21'> Dhe do të ndodhë që kush ta ketë thirrur emrin e Zotit, do të shpëtohet&amp;quot;.</verse>
        <verse osisID='Acts.2.22'> Burra të Izraelit, dëgjoni këto fjalë: Jezusi Nazareas, njeriu i dëftuar nga Perëndia ndër ju me vepra të fuqishme, me mrekulli dhe shenja që Perëndia bëri ndër ju me anë të ti tij, siç edhe vet e dini,</verse>
        <verse osisID='Acts.2.23'> ai, pra, sipas këshillit të caktuar dhe të paranjohur të Perëndisë, ju dorëzua juve dhe ju e zutë dhe, me duart e të padrejtëve, e gozhduat në kryq dhe e vratë.</verse>
        <verse osisID='Acts.2.24'> Por Perëndia e ka ringjallur, pasi e zgjidhi nga ankthet e vdekjes, sepse nuk ishte e mundur që vdekja ta mbante atë.</verse>
        <verse osisID='Acts.2.25'> Në fakt Davidi thotë për të: &amp;quot;E pata vazhdimisht Zotin para meje, sepse ai është në të djathtën time, që unë të mos hiqem.</verse>
        <verse osisID='Acts.2.26'> Për këtë u gëzua zemra ime dhe ngazëlloi gjuha ime, dhe edhe mishi im do të qëndrojë në shpresë.</verse>
        <verse osisID='Acts.2.27'> Sepse ti nuk do ta lësh shpirtin tim në Hades dhe nuk do të lejosh që i Shenjti yt të shohë kalbjen.</verse>
        <verse osisID='Acts.2.28'> Ti më ke bërë të njoh udhët e jetës, ti do të më mbushësh me gëzim në praninë tënde&amp;quot;.</verse>
        <verse osisID='Acts.2.29'> Vëllezër, mund të thuhet haptas për Davidin patriark që ai vdiq dhe u varros; dhe varri i tij është ndër ne deri ditën e sotme.</verse>
        <verse osisID='Acts.2.30'> Ai, pra, duke qenë profet, e dinte se Perëndia i kishte premtuar me betim se nga fryti i belit të tij, sipas mishit, do të ngjallet Krishti për t'u ulur mbi fronin e tij;</verse>
        <verse osisID='Acts.2.31'> dhe, duke parashikuar këtë, foli për ringjalljen e Krishtit, duke thënë se shpirti i tij nuk do të lihej në Hades dhe se mishi i tij nuk do të shihte kalbjen.</verse>
        <verse osisID='Acts.2.32'> Këtë Jezus, Perëndia e ka ringjallur; dhe për këtë të gjithë ne jemi dëshmitarë!</verse>
        <verse osisID='Acts.2.33'> Ai, pra, duke qenë i ngritur në të djathtë të Perëndisë dhe duke marrë nga Ati premtimin e Frymës së Shenjtë, ka përhapur atë që ju tani shihni dhe dëgjoni.</verse>
        <verse osisID='Acts.2.34'> Sepse Davidi nuk është ngritur në qiell, madje ai vetë thotë: &amp;quot;Zoti i ka thënë Zotit tim: Ulu në të djathtën time,</verse>
        <verse osisID='Acts.2.35'> derisa unë t'i vë armiqtë e tu si stol të këmbëve të tua!&amp;quot;.</verse>
        <verse osisID='Acts.2.36'> Ta dijë, pra, me siguri, gjithë shtëpia e Izraelit se atë Jezus që ju e keni kryqëzuar, Perëndia e ka bërë Zot e Krisht''.</verse>
        <verse osisID='Acts.2.37'> Kur ata i dëgjuan këto gjëra, u pikëlluan në zemër dhe pyetën Pjetrin dhe apostujt: ''Vëllezër, ç'duhet të bëjmë?''.</verse>
        <verse osisID='Acts.2.38'> Atëherë Pjetri u tha atyre: ''Pendohuni dhe secili nga ju le të pagëzohet në emër të Jezu Krishtit për faljen e mëkateve, dhe ju do të merrni dhuratën e Frymës së Shenjtë.</verse>
        <verse osisID='Acts.2.39'> Sepse premtimi është për ju dhe për bijtë tuaj dhe për gjithë ata që janë larg, për ata që Zoti, Perëndia ynë, do t'i thërrasë''.</verse>
        <verse osisID='Acts.2.40'> Dhe me shumë fjalë të tjera u përbetohej dhe i nxiste, duke thënë: ''Shpëtoni veten nga ky brez i çoroditur!''.</verse>
        <verse osisID='Acts.2.41'> Dhe ata që e pranuan fjalën e tij me gëzim, u pagëzuan; atë ditë u shtuan rreth tre mijë veta.</verse>
        <verse osisID='Acts.2.42'> Ata ishin ngulmues në zbatimin e mësimit të apostujve, në bashkësi, në thyerjen e bukës dhe në lutje.</verse>
        <verse osisID='Acts.2.43'> Dhe të gjithëve u kishte hyrë druajtja; dhe shumë shenja e mrekulli bëheshin nga dora e apostujve.</verse>
        <verse osisID='Acts.2.44'> Por gjithë ata që besonin rrinin bashkë dhe çdo gjë e kishin të përbashkët.</verse>
        <verse osisID='Acts.2.45'> Dhe i shisnin pronat e pasuritë dhe ua ndanin të gjithëve, sipas nevojës së çdonjërit.</verse>
        <verse osisID='Acts.2.46'> Dhe ngulmonin me një mendje të vetme çdo ditë në tempull dhe, duke e thyer bukën nga shtëpia në shtëpi, merrnin ushqimin me gëzim dhe me thjeshtësi zemre,</verse>
        <verse osisID='Acts.2.47'> duke lavdëruar Perëndinë dhe duke gëzuar simpatinë e gjithë popullit. Dhe Zoti i shtonte kishës çdo ditë ata që ishin shpëtuar.</verse>
      </chapter>
      <chapter osisID='Acts.3'>
        <verse osisID='Acts.3.1'> Por Pjetri dhe Gjoni po ngjiteshin bashkë për në tempull, rreth orës së nëntë, në orën e lutjes.</verse>
        <verse osisID='Acts.3.2'> Dhe aty ishte një njeri i çalë që prej lindjes, të cilin e sillnin çdo ditë dhe e linin afër derës së tempullit, e t'u quajtur &amp;quot;E bukura&amp;quot;, për t'u kërkuar lëmoshë atyre që hynin në tempull.</verse>
        <verse osisID='Acts.3.3'> Ai, kur pa se Pjetri dhe Gjoni po hynin në tempull, u kërkoi lëmoshë.</verse>
        <verse osisID='Acts.3.4'> Atëherë Pjetri, me Gjonin, duke i ngulur sytë mbi të, i tha: ''Na shiko''.</verse>
        <verse osisID='Acts.3.5'> Dhe ai po i shikonte me kujdes, duke shpresuar se do të merrte ndonjë gjë prej tyre.</verse>
        <verse osisID='Acts.3.6'> Por Pjetri tha: ''Unë nuk kam as argjend, as ar, por atë që kam po ta jap: në emër të Jezu Krishtit Nazarenas, çohu dhe ec!''.</verse>
        <verse osisID='Acts.3.7'> Dhe, si e kapi nga dora e djathtë, e ngriti në këmbë; dhe në atë çast iu forcuan këmbët dhe nyjet.</verse>
        <verse osisID='Acts.3.8'> Dhe me një të hovur u ngrit në këmbë dhe filloi të ecë; dhe hyri me ta në tempull, duke ecur, duke u hedhur dhe duke lavdëruar Perëndinë.</verse>
        <verse osisID='Acts.3.9'> Dhe gjithë populli e pa duke ecur dhe duke lavdëruar Perëndinë,</verse>
        <verse osisID='Acts.3.10'> dhe e njohën se ishte ai që rrinte ulur para derës së Bukur të tempullit për të kërkuar lëmoshë; dhe u mbushën me habi dhe çudi për atë që i kishte ndodhur atij.</verse>
        <verse osisID='Acts.3.11'> Atëherë, ndërsa i çali që ishte shëruar rrinte ngjitur pas Pjetrit dhe Gjonit, gjithë populli, i çuditur, rendi drejt tyre te portiku të quajtur i Salomonit.</verse>
        <verse osisID='Acts.3.12'> Dhe Pjetri, duke parë këtë gjë, i foli popullit duke thënë: ''Burra të Izraelit, pse po mrrekulloheni për këtë? Ose pse po na i ngulni sytë sikur ne me fuqinë tonë të vetme ose me perëndishmëri të kishim bërë që ky njeri të ecë?</verse>
        <verse osisID='Acts.3.13'> Perëndia e Abrahamit, e Isakut dhe e Jakobit, Perëndia e etërve tanë e ka përlëvduar Birin e tij Jezusin, të cilin ju ia dorëzuat Pilatit dhe e mohuat përpara tij, megjithëse ai kishte vendosur ta lironte.</verse>
        <verse osisID='Acts.3.14'> Por ju e mohuat të Shenjtin, të Drejtin, dhe kërkuat që t'ju jepej një vrasës,</verse>
        <verse osisID='Acts.3.15'> dhe vratë princin e jetës, që Perëndia e ka ringjallur prej së vdekuri dhe për të cilin ne jemi dëshmitarë!</verse>
        <verse osisID='Acts.3.16'> Dhe për besimin në emër të Jezusit, ky njeri, të cilin ju po e shihni dhe e njihni, u fortesua nga emri i tij; dhe besimi, që është nëpërmjet tij, i ka dhënë shërimin e plotë të gjymtyrëve, në praninë e të gjithëve ju.</verse>
        <verse osisID='Acts.3.17'> Por tani, o vëllezër, unë e di që e keni bërë nga padija, ashtu siç kanë bërë edhe krerët tuaj.</verse>
        <verse osisID='Acts.3.18'> Por kështu Perëndia i ka përmbushur ato që kishte parathënë me gojën e të gjithë profetëve të vet, se Krishti i tij do të vuante.</verse>
        <verse osisID='Acts.3.19'> Pendohuni, pra, dhe kthehuni, që të shlyhen mëkatet tuaja, dhe që të vijnë kohët e flladit nga prania e Zotit,</verse>
        <verse osisID='Acts.3.20'> dhe ai të dërgojë Jezu Krishtin që ju ishte predikuar më parë juve,</verse>
        <verse osisID='Acts.3.21'> të cilin qielli duhet ta mbajë deri në kohën e ripërtëritjes të të gjitha gjërave, për të cilën Perëndia ka folur nëpërmjet gojës së gjithë profetëve të tij të shenjtë, që nga fillimi i botës.</verse>
        <verse osisID='Acts.3.22'> Vetë Moisiu, në fakt, u tha etërve: &amp;quot;Zoti, Perëndia juaj do të ngjallë për ju një profet si unë nga mesi i vëllezërve tuaj; dëgjojeni në të gjitha gjërat që ai do t'ju thotë!</verse>
        <verse osisID='Acts.3.23'> Dhe do të ndodhë që kushdo që nuk do ta dëgjojë atë profet, do të shkatërrohet në mes të popullit&amp;quot;.</verse>
        <verse osisID='Acts.3.24'> Gjithashtu të gjithë profetët, të gjithë ata që kanë folur qysh nga Samueli e këtej, i kanë shpallur këto ditë.</verse>
        <verse osisID='Acts.3.25'> Ju jeni bij të profetëve dhe të besëlidhjes që bëri Perëndia me etërit tanë, duke i thënë Abrahamit: &amp;quot;Dhe në pasardhësit e tu do të bekohen të gjitha kombet e dheut&amp;quot;.</verse>
        <verse osisID='Acts.3.26'> Perëndia më së pari, mbasi e ringjalli Birin e tij Jezusin, jua ka dërguar juve që t'ju bekojë, duke larguar secilin nga ju nga paudhësitë e tij''.</verse>
      </chapter>
      <chapter osisID='Acts.4'>
        <verse osisID='Acts.4.1'> Ndërsa ata po i flisnin popullit, priftërinjtë, komandanti i tempullit dhe saducenjtë u turrën mbi ta,</verse>
        <verse osisID='Acts.4.2'> të zemëruar sepse e mësonin popullin dhe shpallnin në Jezusin ringjalljen e të vdekurve.</verse>
        <verse osisID='Acts.4.3'> Dhe i shtinë në dorë dhe i futën në burg deri të nesërmen, sepse ishte ngrysur.</verse>
        <verse osisID='Acts.4.4'> Por shumë nga ata që ua kishin dëgjuar fjalën besuan; dhe numri i burrave u bë rreth pesë mijë.</verse>
        <verse osisID='Acts.4.5'> Të nesërmen krerët, pleqtë dhe skribët u mblodhën në Jeruzalem,</verse>
        <verse osisID='Acts.4.6'> bashkë me kryepriftin Anan dhe me Kajafën, Gjonin, Aleksandrin dhe të gjithë ata që i përkisnin farefisit të kryepriftërinjve.</verse>
        <verse osisID='Acts.4.7'> Dhe, si i nxorën aty në mes, i pyetën: ''Me ç'pushtet ose në emër të kujt e keni bërë këtë?''.</verse>
        <verse osisID='Acts.4.8'> Atëherë Pjetri, i mbushur me Frymën e Shenjtë, u tha atyre: ''Krerë të popullit dhe pleq të Izraelit!</verse>
        <verse osisID='Acts.4.9'> Nëse ne sot gjykohemi për një mirësi që iu bë një njeriu të sëmurë, për të ditur si u shërua ai,</verse>
        <verse osisID='Acts.4.10'> le ta njihni të gjithë ju dhe mbarë populli i Izraelit se kjo u bë në emër të Jezu Krishtit Nazareas, që ju e kryqëzuat dhe që Perëndia e ringjalli prej së vdekuri; me anë të tij ky njeri del para jush i shëruar plotësisht.</verse>
        <verse osisID='Acts.4.11'> Ky është guri që ju, ndërtuesit, e hodhët poshtë dhe që u bë guri i qoshes.</verse>
        <verse osisID='Acts.4.12'> Dhe në asnjë tjetër nuk ka shpëtim, sepse nuk ka asnjë emër tjetër nën qiell që u është dhënë njerëzve dhe me anë të të cilit duhet të shpëtohemi''.</verse>
        <verse osisID='Acts.4.13'> Ata, kur e panë çiltërsinë e Pjetrit dhe të Gjonit dhe duke kuptuar se ishin njerëz të pamësuar dhe pa arsim, u mrrekulluan dhe i njihnin se kishin qenë me Jezusin.</verse>
        <verse osisID='Acts.4.14'> Duke parë pastaj në këmbë pranë tyre, njeriun që u shërua, nuk mund të thoshnin asgjë kundër.</verse>
        <verse osisID='Acts.4.15'> Dhe, mbasi i urdhëruan të dalin jashtë sinedrit, u konsultuan me njëri tjetrin,</verse>
        <verse osisID='Acts.4.16'> duke thënë: ''Ç't'u bëjmë këtyre njerëzve? Sepse u është njohur të gjithë banorëve të Jeruzalemit se është bërë një mrekulli e dukshme prej tyre, dhe ne nuk mund ta mohojmë;</verse>
        <verse osisID='Acts.4.17'> por, që kjo të mos përhapet më shumë në popull, t'i shtrëngojmë me kërcënime të rrepta të mos i flasin më asnjeriu në këtë emër''.</verse>
        <verse osisID='Acts.4.18'> Dhe, si i thirrën, u dhanë urdhër atyre të mos flasin fare dhe as të mësojnë në emër të Jezusit.</verse>
        <verse osisID='Acts.4.19'> Por Pjetri dhe Gjoni, duke iu përgjigjur atyre, thanë: ''Gjykoni ju, nëse është e drejtë para Perëndisë t'ju bindemi më shumë juve sesa Perëndisë.</verse>
        <verse osisID='Acts.4.20'> Sepse ne nuk mund të mos flasim për ato që kemi parë dhe dëgjuar''.</verse>
        <verse osisID='Acts.4.21'> Ata pasi i kërcënuan përsëri, i lanë të shkojnë duke mos gjetur mënyrë se si t'i ndëshkojnë për shkak të popullit, sepse të gjithë përlëvdonin Perëndinë për atë që kishte ndodhur.</verse>
        <verse osisID='Acts.4.22'> Sepse njeriu në të cilin kishte ndodhur ajo mrekulli e shërimit ishte më shumë se dyzet vjeç.</verse>
        <verse osisID='Acts.4.23'> Kur u liruan, ata u kthyen tek të vetët dhe u treguan gjithçka që krerët e priftërinjve dhe pleqtë u kishin thënë.</verse>
        <verse osisID='Acts.4.24'> Kur i dëgjuan këto, ata unanimisht e ngritën zërin te Perëndia dhe thanë: ''O Zot, ti je Perëndia që ke bërë qiellin, tokën, detin dhe gjithçka që është në ta,</verse>
        <verse osisID='Acts.4.25'> dhe që me anë të Frymës së Shenjtë ke thënë, nëpërmjet gojës së Davidit, shërbëtorit tënd: &amp;quot;Përse u zemëruan kombet, dhe popujt kurdisin gjëra të kota?</verse>
        <verse osisID='Acts.4.26'> Mbretërit e dheut ngritën krye dhe princat u mblodhën bashkë kundër Zotit dhe kundër Krishtit të tij&amp;quot;.</verse>
        <verse osisID='Acts.4.27'> Sepse pikërisht kundër Birit tënd të shenjtë, që ti e vajose, u mblodhën Herodi dhe Ponc Pilati me johebrenjtë dhe me popullin e Izraelit,</verse>
        <verse osisID='Acts.4.28'> për të bërë të gjitha ato që dora jote dhe këshilli yt kishin paracaktuar se do të ndodhnin.</verse>
        <verse osisID='Acts.4.29'> Dhe tani, Zot, shqyrto kërcënimet e tyre dhe lejo që shërbëtorët e tu të kumtojnë fjalën tënde me plot çiltërsi,</verse>
        <verse osisID='Acts.4.30'> duke e shtrirë dorën tënde për të shëruar dhe që të kryhen shenja dhe mrekulli në emër të Birit tënd të shenjtë Jezusit''.</verse>
        <verse osisID='Acts.4.31'> Dhe, mbasi qenë lutur, vendi ku ishin mbledhur u drodh; dhe të gjithë u mbushën me Frymën e Shenjtë, dhe e shpallnin fjalën e Perëndisë me çiltersi.</verse>
        <verse osisID='Acts.4.32'> Dhe numri i madh i atyre që besuan ishte me një zemër të vetme dhe me një shpirt të vetëm; askush nuk thoshte se ç'kishte ishte e vet, por të gjitha gjërat i kishin të përbashkëta.</verse>
        <verse osisID='Acts.4.33'> Dhe apostujt me fuqi të madhe jepnin dëshmi të ringjalljes së Zotit Jezus; dhe hir i madh ishte mbi të gjithë ata.</verse>
        <verse osisID='Acts.4.34'> Sepse midis tyre nuk kishte asnjë nevojtar, sepse të gjithë ata që zotëronin ara ose shtëpi i shisnin dhe sillnin fitimin nga gjërat e shitura,</verse>
        <verse osisID='Acts.4.35'> dhe i vinin te këmbët e apostujve; pastaj secilit i jepej, sipas nevojës së tij.</verse>
        <verse osisID='Acts.4.36'> Kështu Iose, i mbiquajtur nga apostujt Barnaba (që do të thotë &amp;quot;biri i ngushëllimit&amp;quot;), Levit, me prejardhje nga Qipro,</verse>
        <verse osisID='Acts.4.37'> kishte një arë, e shiti dhe solli fitimin dhe i vuri te këmbët e apostujve.</verse>
      </chapter>
      <chapter osisID='Acts.5'>
        <verse osisID='Acts.5.1'> Kurse një farë burri, me emër Anania, me gruan e vet Safira, shiti një arë,</verse>
        <verse osisID='Acts.5.2'> por mbajti për vete një pjesë të parave, me miratimin e gruas, dhe e çoi mbetjen te këmbët e apostujve.</verse>
        <verse osisID='Acts.5.3'> Por Pjetri i tha: ''Anania, pse Satani ta mbushi zemrën që të gënjesh Frymën e Shenjtë dhe të mbash një pjesë të çmimit të arës?</verse>
        <verse osisID='Acts.5.4'> Po të mbetej e pashitur, a nuk do të ngelte e jotja? Dhe ato që more nga shitja a nuk ishin vallë në dispozicionin tënd? Pse e shtive në zemër këtë gjë? Ti nuk ke gënjyer njerëzit, por Perëndinë!''.</verse>
        <verse osisID='Acts.5.5'> Kur i dëgjoi këto fjalë, Anania ra përtokë dhe dha shpirt. Dhe një frikë e madhe i zuri të gjithë ata që i dëgjuan këto gjëra.</verse>
        <verse osisID='Acts.5.6'> Atëherë u ngritën disa të rinj, e mbështollën, e mbartën jashtë dhe e varrosën.</verse>
        <verse osisID='Acts.5.7'> Dhe afërsisht tre orë më vonë hyri dhe gruaja e tij, e cila nuk dinte ç'kishte ndodhur.</verse>
        <verse osisID='Acts.5.8'> Dhe Pjetri i drejtoi fjalën, duke thënë: ''Më thuaj, a e shitët arën për kaq?''. Dhe ajo u përgjigj: ''Po, për aq''.</verse>
        <verse osisID='Acts.5.9'> Atëherë Pjetri i tha: ''Pse u morët vesh që ta tundoni Frymën e Zotit? Ja, këmbët e atyre që e varrosën burrin tënd janë në prag të derës dhe do të të mbartin jashtë edhe ty!''.</verse>
        <verse osisID='Acts.5.10'> Në moment ajo ra te këmbët e tij dhe dha shpirt. Dhe të rinjtë, si hynë, e gjetën të vdekur, e mbartën jashtë dhe e varrosën pranë burrit të saj.</verse>
        <verse osisID='Acts.5.11'> Kështu një frikë e madhe e zuri gjithë kishën dhe gjithë ata që i dëgjonin këto gjëra.</verse>
        <verse osisID='Acts.5.12'> Dhe shumë shenja dhe mrekulli bëheshin në mes të popullit nëpërmjet duarve të apostujve. Të gjithë me një mendje të vetme mblidheshin nën portikun e Salomonit.</verse>
        <verse osisID='Acts.5.13'> Dhe asnjeri nga të tjerët nuk guxonte të bashkohej me ta; por populli i lartësonte.</verse>
        <verse osisID='Acts.5.14'> Kështu Zotit i shtohej një numër gjithnjë e më i madh besimtarësh, turma burrash dhe grash,</verse>
        <verse osisID='Acts.5.15'> aq sa i binin të sëmurët në sheshe, i vinin në shtretër e në shtroja, që kur kalonte Pjetri, të paktën hija e tij të mbulonte ndonjë nga ata.</verse>
        <verse osisID='Acts.5.16'> Edhe një turmë nga qytetet përreth turrej në Jeruzalem, duke sjellë të sëmurët dhe ata që mundoheshin nga frymëra të ndyra dhe të gjithë shëroheshin.</verse>
        <verse osisID='Acts.5.17'> Atëherë u ngritën kryeprifti dhe të gjithë ata që ishin me të, domethënë sekti i saducenjve, plot smirë,</verse>
        <verse osisID='Acts.5.18'> dhe vunë dorë mbi apostujt dhe i futën në burgun publik.</verse>
        <verse osisID='Acts.5.19'> Por një engjëll i Zotit, natën, i hapi dyert e burgut dhe, si i nxori jashtë, tha:</verse>
        <verse osisID='Acts.5.20'> ''Shkoni, paraqituni në tempull dhe i shpallni popullit të gjitha fjalët e kësaj jete''.</verse>
        <verse osisID='Acts.5.21'> Dhe ata, si i dëgjuan këto, hynë në tempull kur zbardhte dita dhe mësonin. Por kryeprifti dhe ata që ishin me të, erdhën dhe thirrën bashkë sinedrin dhe të gjithë pleqtë e bijve të Izraelit; pastaj dërguan rojet në burg për t'i sjellë apostujt.</verse>
        <verse osisID='Acts.5.22'> Por rojet, kur arritën në burg, nuk i gjetën; dhe kur u kthyen bënë raportimin e tyre,</verse>
        <verse osisID='Acts.5.23'> duke thënë: ''Ne e gjetëm burgun të mbyllur me kujdes dhe rojet në këmbë përpara dyerve; por kur i hapëm, nuk gjetëm asnjeri brenda''.</verse>
        <verse osisID='Acts.5.24'> Por kryeprifti, komandanti i rojeve të tempullit dhe krerët e priftërinjve, kur i dëgjuan këto gjëra, mbetën të habitur lidhur me këtë, sepse nuk dinin ç'donte të thoshte gjithë kjo punë.</verse>
        <verse osisID='Acts.5.25'> Por erdhi dikush që u raportoi atyre duke thënë: ''Ja, këta njerëz që ju i futët në burg janë në tempull dhe po mësojnë popullin''.</verse>
        <verse osisID='Acts.5.26'> Atëherë komandanti shkoi me rojet dhe i solli, pa dhunë, nga frika se mos populli i vriste me gurë.</verse>
        <verse osisID='Acts.5.27'> Kështu, pra, i sollën dhe i paraqitën përpara sinedrit; dhe kryeprifti i pyeti,</verse>
        <verse osisID='Acts.5.28'> duke thënë: ''Po a nuk ju kemi ndaluar rreptësisht të mësoni në atë emër? Dhe ja, ju e keni mbushur Jeruzalemin me doktrinën tuaj dhe doni që të bjerë mbi ne gjaku i atij njeriu''.</verse>
        <verse osisID='Acts.5.29'> Por Pjetri dhe apostujt, duke u përgjigjur, thanë: ''Duhet t'i bindemi Perëndisë më shumë sesa njerëzve.</verse>
        <verse osisID='Acts.5.30'> Perëndia e etërve tanë e ka ringjallur Jezusin, që ju e vratë, duke e varur në dru.</verse>
        <verse osisID='Acts.5.31'> Perëndia e lartësoi me të djathtën e vet dhe e bëri princ dhe shpëtimtar për t'i dhënë Izraelit pendimin dhe faljen e mëkateve.</verse>
        <verse osisID='Acts.5.32'> Dhe për këto gjëra ne jemi dëshmitarë të tij, si edhe Fryma e Shenjtë, që Perëndia ua ka dhënë atyre që i binden atij''.</verse>
        <verse osisID='Acts.5.33'> Kur i dëgjuan këto gjëra, ata u tërbuan dhe vendosën t'i vrasin.</verse>
        <verse osisID='Acts.5.34'> Por një farise, me emër Gamaliel, mësues i ligjit dhe i nderuar nga gjithë populli, u ngrit në këmbë në sinedër dhe urdhëroi të nxirren jashtë apostujt për një moment.</verse>
        <verse osisID='Acts.5.35'> Pastaj u tha atyre të sinedrit: ''Burra të Izraelit, mendohuni mirë për atë që do t'u bëni këtyre njerëzve.</verse>
        <verse osisID='Acts.5.36'> Sepse pak kohë më parë u ngrit Teuda që thoshte se ishte dikush; rreth tij u mblodhën afro katërqind burra; por ai u vra dhe të gjithë ata që e kishin ndjekur u shpërndanë dhe u asgjësuan.</verse>
        <verse osisID='Acts.5.37'> Pas tij, në kohën e regjistrimit të popullsisë, u ngrit Juda Galileas që tërhoqi pas vetes shumë njerëz; edhe ai humbi, dhe të gjithë ata që e kishin ndjekur u shpërndanë.</verse>
        <verse osisID='Acts.5.38'> Tani unë po ju them t'u rrini larg këtyre njerëzve dhe t'i lironi, sepse në qoftë se ky plan ose kjo vepër është prej njerëzve, ajo do të prishet,</verse>
        <verse osisID='Acts.5.39'> por nëse është prej Perëndisë, ju nuk mund ta prishni, sepse do të gjendeshit në luftë kundër vetë Perëndisë!''.</verse>
        <verse osisID='Acts.5.40'> Dhe ata ia vunë veshin. Dhe, mbasi i thirrën apostujt, i rrahën dhe u dhanë urdhër të mos flasin në emër të Jezusit; pastaj i lanë të shkojnë.</verse>
        <verse osisID='Acts.5.41'> Kështu ata u larguan nga sinedri, duke u gëzuar sepse qenë çmuar të denjë të fyhen për emrin e Jezusit.</verse>
        <verse osisID='Acts.5.42'> Dhe çdo ditë, në tempull e nëpër shtëpi, nuk pushonin duke mësuar dhe duke shpallur lajmin e mirë: që Jezusi është Krishti.</verse>
      </chapter>
      <chapter osisID='Acts.6'>
        <verse osisID='Acts.6.1'> Por në ato ditë, duke u shumuar numri i dishepujve, lindi një murmuritje nga ana e Helenistëve kundër Hebrenjve, sepse vejushat e tyre po liheshin pas dore në shërbimin e përditshëm.</verse>
        <verse osisID='Acts.6.2'> Atëherë të dymbëdhjetët, pasi mblodhën numrin e madh të dishepujve, thanë: ''Nuk është mirë që ne të lëmë fjalën e Perëndisë për të shërbyer nëpër tryeza.</verse>
        <verse osisID='Acts.6.3'> Prandaj, vëllezër, kërkoni midis jush shtatë burra, me dëshmi të mirë, të mbushur me Frymën e Shenjtë dhe me urtësi, të cilëve do t'ua besojmë këtë detyrë.</verse>
        <verse osisID='Acts.6.4'> Kurse ne do të vazhdojmë t'i kushtohemi lutjes dhe shërbesës së fjalës''.</verse>
        <verse osisID='Acts.6.5'> Ky propozim u pëlqeu gjithë dishepujve. Dhe zgjodhën Stefanin, njeri plot besim dhe Frymë të Shenjtë, Filipin, Prohorin, Nikanorin, Timonin, Parmenin dhe Nikollën, një prozelit nga Antiokia.</verse>
        <verse osisID='Acts.6.6'> I paraqitën pastaj përpara apostujve, të cilët, mbasi u lutën, vunë duart mbi ta.</verse>
        <verse osisID='Acts.6.7'> Ndërkaq fjala e Perëndisë po përhapej, dhe numri i dishepujve po shumohej fort në Jeruzalem, edhe një numër i madh priftërinjsh i bindej besimit.</verse>
        <verse osisID='Acts.6.8'> Dhe Stefani, plot besim dhe fuqi, bënte mrekulli dhe shenja të mëdha nëpër popull.</verse>
        <verse osisID='Acts.6.9'> Dhe disa nga sinagoga, që quhej e Libertinëve, të Kirenarëve, të Aleksandrinëve dhe të atyre të Kilikisë dhe të Azisë u ngritën që të grindeshin me Stefanin;</verse>
        <verse osisID='Acts.6.10'> por nuk mund t'i bënin ballë urtësisë dhe frymës me anë të së cilës ai fliste.</verse>
        <verse osisID='Acts.6.11'> Atëherë nxitën disa njerëz të thoshnin: ''Ne e kemi dëgjuar duke folur fjalë blasfemie kundër Moisiut dhe kundër Perëndisë''.</verse>
        <verse osisID='Acts.6.12'> Edhe e ngacmuan popullin, pleqtë dhe skribët; dhe, iu sulën, e kapën dhe e çuan te sinedri.</verse>
        <verse osisID='Acts.6.13'> Pastaj paraqitën dëshmitarë të rremë që thoshnin: ''Ky njeri nuk pushon së foluri fjalë blasfemie kundër këtij vendi të shenjtë dhe kundër ligjit.</verse>
        <verse osisID='Acts.6.14'> E kemi dëgjuar, në fakt, duke thënë se ky Jezusi, Nazareasi, do ta rrënojë këtë vend dhe do të ndryshojë ritet që na ka dhënë Moisiu''.</verse>
        <verse osisID='Acts.6.15'> Dhe të gjithë ata që rrinin në sinedër i ngulën sytë në të, dhe panë fytyrën e tij posi fytyra e një engjëlli.</verse>
      </chapter>
      <chapter osisID='Acts.7'>
        <verse osisID='Acts.7.1'> Atëherë kryeprifti i tha: ''A janë këto gjëra pikërisht kështu?''.</verse>
        <verse osisID='Acts.7.2'> Ai tha: ''Vëllezër dhe etër, dëgjoni. Perëndia i lavdisë iu shfaq Abrahamit, atit tonë, kur ai ishte në Mesopotami, përpara se të banonte në Haran,</verse>
        <verse osisID='Acts.7.3'> dhe i tha: &amp;quot;Dil prej vendit tënd e prej farefisit tënd dhe shko në vendin që unë do të të tregoj&amp;quot;.</verse>
        <verse osisID='Acts.7.4'> Atëherë ai doli nga vendi i Kaldeasve dhe banoi në Haran; prej andej, mbasi i vdiq i ati, Perëndia e bëri të vijë në këtë vend, ku banoni ju tani.</verse>
        <verse osisID='Acts.7.5'> Ai nuk i dha kurrfarë trashëgimie, as edhe vend për të vënë një këmbë. Por i premtoi t'ia japë për pronë atij dhe pasardhësve të tij, pas tij, kur ai ende s'kishte asnjë fëmijë.</verse>
        <verse osisID='Acts.7.6'> Dhe Perëndia foli kështu: &amp;quot;Pasardhësit e tij do të banonin si të huaj në një vend të huaj, dhe atje do të mbaheshin në skllavëri dhe do të të keqtrajtoheshin për katërqind vjet.</verse>
        <verse osisID='Acts.7.7'> Por Perëndia shtoi: &amp;quot;Unë do ta gjykoj atë komb të cilit ata do t'i shërbejnë; dhe pas kësaj ata do të dalin dhe do të më shërbejnë në këtë vend&amp;quot;.</verse>
        <verse osisID='Acts.7.8'> Pastaj i dha atij besëlidhjen e rrethprerjes. Dhe kështu Abrahamit i lindi Isaku dhe e rrethpreu të tetën ditë; Isakut i lindi Jakobi, dhe Jakobit dymbëdhjetë patriarkë.</verse>
        <verse osisID='Acts.7.9'> Patriarkët, duke pasur smirë Jozefin, e shitën në Egjipt, por Perëndia ishte me të;</verse>
        <verse osisID='Acts.7.10'> dhe e shpëtoi nga të gjitha mundimet e tij dhe i dha hir e urtësi para Faraonit, mbretit të Egjiptit, i cili e caktoi guvernator të Egjiptit dhe të mbarë shtëpisë së tij.</verse>
        <verse osisID='Acts.7.11'> Por ra një zi buke dhe u bë një shtrëngesë në gjithë vendin e Egjiptit dhe të Kanaanit, dhe etërit tanë nuk gjenin ushqime.</verse>
        <verse osisID='Acts.7.12'> Por Jakobi dëgjoi se në Egjipt kishte grurë, dhe dërgoi atje herën e parë etërit tanë.</verse>
        <verse osisID='Acts.7.13'> Herën e dytë Jozefi u tregoi që ta njihnin vëllezërit e tij dhe Faraonit iu njoftua farefisnia e Jozefit.</verse>
        <verse osisID='Acts.7.14'> Atëherë Jozefi dërgoi ta thërresin atin e vet Jakobin dhe gjithë farefisin e vet, gjithsej shtatëdhjetë e pesë veta.</verse>
        <verse osisID='Acts.7.15'> Jakobi zbriti në Egjipt, ku vdiq ai dhe etërit tanë.</verse>
        <verse osisID='Acts.7.16'> Ata pastaj i mbartën në Sikem dhe i varrosën në varrin që Abrahami pati blerë me argjend nga bijtë e Emorit, ati i Sikemit.</verse>
        <verse osisID='Acts.7.17'> Por, ndërsa po afrohej koha e premtimit që Perëndia i ishte betuar Abrahamit, populli u shtua dhe u shumua në Egjipt,</verse>
        <verse osisID='Acts.7.18'> derisa doli në Egjipt një mbret tjetër që nuk e kishte njohur Jozefin.</verse>
        <verse osisID='Acts.7.19'> Ky, duke vepruar me ligësi kundër skotës sonë, i keqtrajtoi etërit tanë deri sa t'i ekspozojnë foshnjat e tyre, që të mos mbeteshin gjallë.</verse>
        <verse osisID='Acts.7.20'> Në atë kohë lindi Moisiu, dhe ishte i bukur në sytë e Perëndisë; ai u ushqye për tre muaj në shtëpinë e të atit.</verse>
        <verse osisID='Acts.7.21'> Dhe kur u ekspozua, e mori e bija e faraonit dhe e rriti si birin e vet.</verse>
        <verse osisID='Acts.7.22'> Kështu Moisiu u arsimua me gjithë diturinë e Egjiptasve dhe ishte i pushtetshëm në fjalë e në vepra.</verse>
        <verse osisID='Acts.7.23'> Po kur arriti në moshën dyzet vjeçare, i erdhi në zemër të shkojë e të vizitojë vë-llezërit e tij: bijtë e Izraelit.</verse>
        <verse osisID='Acts.7.24'> Kur pa se dikujt po i bëhej një padrejtësi, e mbrojti dhe ia mori hakun të shtypurit, duke vrarë Egjiptasin.</verse>
        <verse osisID='Acts.7.25'> Dhe ai mendonte se vëllezërit e tij do ta kuptonin se Perëndia do t'u jepte çlirimin me anë të tij, por ata nuk e kuptuan.</verse>
        <verse osisID='Acts.7.26'> Të nesërmen ai u duk në mes tyre, ndërsa po ziheshin dhe i këshilloi për paqe, duke thënë: &amp;quot;O burra, ju jeni vëllezër, pse ia bëni me të padrejtë njëri-tjetrit?&amp;quot;.</verse>
        <verse osisID='Acts.7.27'> Por ai që ia bënte me të padrejtë fqinjit të vete shtyu, duke thënë: &amp;quot;Kush të ka vënë ty të parë dhe gjykatës mbi ne?</verse>
        <verse osisID='Acts.7.28'> Don të më vrasësh mua, ashtu si vrare dje Egjiptasin?&amp;quot;.</verse>
        <verse osisID='Acts.7.29'> Për shkak të këtyre fjalëve Moisiu iku dhe banoi si i huaj në vendin e Madianit, ku i lindën dy bij.</verse>
        <verse osisID='Acts.7.30'> Si kaluan dyzet vjet, engjëlli i Zotit iu shfaq në shkretëtirën e malit Sinai, në flakën e zjarrit të një ferrishteje.</verse>
        <verse osisID='Acts.7.31'> Kur e pa, Moisiu mbeti i habitur nga sa shihte; dhe, kur po afrohej për të vërejtur, dëgjoi zërin e Zotit,</verse>
        <verse osisID='Acts.7.32'> që thoshte: &amp;quot;Unë jam Perëndia e etërve të tu, Perëndia e Abrahamit, Perëndia e Isakut dhe Perëndia e Jakobit&amp;quot;. Por Moisiu, që dridhej i tëri, nuk guxonte të shikonte.</verse>
        <verse osisID='Acts.7.33'> Atëherë Perëndia i tha: &amp;quot;Hiqi sandalet nga këmbët e tua, sepse vendi ku ti po qëndron është tokë e shenjtë.</verse>
        <verse osisID='Acts.7.34'> Unë e kam parë qartë pikëllimin e popullit tim në Egjipt dhe i dëgjova psherëtimat e tyre, dhe kam zbritur për t'i çliruar; tani, pra, eja, unë do të të dërgoj në Egjipt!&amp;quot;.</verse>
        <verse osisID='Acts.7.35'> Atë Moisiun që e kishin refuzuar, duke thënë: &amp;quot;Kush të vuri ty të parë dhe gjykatës?&amp;quot;, po atë u dërgoi Perëndia si kryetar dhe çlirues me anë të engjëllit që i ishte shfaqur në ferrishte.</verse>
        <verse osisID='Acts.7.36'> Ai i nxori jashtë, duke kryer shenja e mrekulli në vendin e Egjiptit, në Detin e Kuq dhe në shkretirë për dyzet vjet.</verse>
        <verse osisID='Acts.7.37'> Ky është ai Moisi që u tha bijve të Izraelit: &amp;quot;Zoti, Perëndia juaj do të nxjerrë për ju, nga mesi i vëllezërve tuaj, një profet si mua. Dëgjojeni!&amp;quot;.</verse>
        <verse osisID='Acts.7.38'> Ky është ai që në kuvend, në shkretëtirë, ishte me engjëllin që i fliste mbi malin Sinai dhe me etërit tanë; dhe mori fjalët e jetës për të na e përçuar neve.</verse>
        <verse osisID='Acts.7.39'> Etërit tanë nuk deshën t'i binden atij; madje e hodhën poshtë dhe me zemrat e tyre u kthyen nga Egjipti,</verse>
        <verse osisID='Acts.7.40'> duke i thënë Aaronit: &amp;quot;Na bëj disa perëndi që të na prijnë, sepse nuk dimë ç'i ka ndodhur këtij Moisiu që na nxori nga vendi i Egjiptit&amp;quot;.</verse>
        <verse osisID='Acts.7.41'> Dhe në ato ditë ata bënë një viç, i ofruan flijim idhullit dhe u gëzuan me veprën e duarve të tyre.</verse>
        <verse osisID='Acts.7.42'> Atëherë Perëndia u tërhoq dhe i la t'i shërbejnë ushtrisë së qiellit, ashtu siç është shkruar në librin e profetëve: &amp;quot;O shtëpi e Izraelit, a më keni kushtuar flijime dhe olokauste për dyzet vjet në shkretëtirë?</verse>
        <verse osisID='Acts.7.43'> Apo më shumë mbartët çadrën e Molokut dhe yllin e perëndisë suaj Remfan, imaxhe që i bëtë vetë për t'i adhuruar; për këtë arsye unë do t'ju shpërngul përtej Babilonisë&amp;quot;.</verse>
        <verse osisID='Acts.7.44'> Etërit tuaj në shkretëtirë kishin tabernakullin e dëshmisë, ashtu siç kishte urdhëruar ai që i pati thënë Moisiut ta bëjë sipas modelit që kishte parë.</verse>
        <verse osisID='Acts.7.45'> Dhe etërit tanë, pasi e morën, e mbartën me Jozueun në vendin që e kishin pushtuar johebrenjtë, të cilët Perëndia i dëboi para etërve tanë; dhe aty qëndroi deri në ditët e Davidit,</verse>
        <verse osisID='Acts.7.46'> i cili gjeti hir përpara Perëndisë dhe kërkoi të mund të gjente një banesë për Perëndinë e Jakobit.</verse>
        <verse osisID='Acts.7.47'> Por qe Salomoni ai që ia ndërtoi një shtëpi.</verse>
        <verse osisID='Acts.7.48'> Por Shumë i Larti nuk banon në tempuj të ndërtuar nga dora e njeriut, sikurse thotë profeti:</verse>
        <verse osisID='Acts.7.49'> ''Qielli është froni im dhe toka stoli i këmbëve të mia; çfarë shtëpie do të më ndërtonit ju, thotë Zoti, ose cili do të qe vendi i pushimit tim?</verse>
        <verse osisID='Acts.7.50'> A nuk i bëri të gjitha këto gjëra dora ime?''.</verse>
        <verse osisID='Acts.7.51'> O njerëz qafëfortë dhe me zemër e veshë të parrethprerë, ju gjithnjë e kundërshtoni Frymën e Shenjtë; ashtu siç bënin etërit tuaj, ashtu bëni edhe ju.</verse>
        <verse osisID='Acts.7.52'> Cilin nga profetët nuk e përndoqën etërit tuaj? Ata vranë edhe ata që paralajmeronin ardhjen e të Drejtit, për të cilin tani ju jeni bërë tradhtarë dhe vrasës;</verse>
        <verse osisID='Acts.7.53'> ju, që e morët ligjin të shpallur nga engjëjt dhe nuk e keni respektuar!''.</verse>
        <verse osisID='Acts.7.54'> Kur i dëgjuan këto fjalë, ata thereshin në zemër të tyre dhe kërcëllonin dhëmbët kundër tij.</verse>
        <verse osisID='Acts.7.55'> Por ai, mbushur me Frymë të Shenjtë, i nguli sytë nga qielli, pa lavdinë e Perëndisë dhe Jezusin që rrinte në këmbë në të djathtën e Perëndisë,</verse>
        <verse osisID='Acts.7.56'> dhe tha: ''Ja, unë po shoh qiejt e hapur dhe Birin e njeriut që rri në këmbë në të djathtën e Perëndisë''.</verse>
        <verse osisID='Acts.7.57'> Por ata, duke lëshuar britma të forta, i zunë veshët dhe të gjithë tok u sulën mbi të;</verse>
        <verse osisID='Acts.7.58'> dhe, si e nxorën jashtë qytetit, e vranë me gurë. Dëshmitarët i vunë rrobat e tyre te këmbët e një djaloshi, të quajtur Saul.</verse>
        <verse osisID='Acts.7.59'> Kështu e vranë me gurë Stefanin, që i thërriste Jezusit dhe thoshte: ''O Zoti Jezus, pranoje frymën time!''.</verse>
        <verse osisID='Acts.7.60'> Atëherë ra në gjunjë dhe bërtiti me zë të lartë: ''O Zot, mos ua ngarko atyre këtë mëkat!''. Dhe, si tha këtë, fjeti.</verse>
      </chapter>
      <chapter osisID='Acts.8'>
        <verse osisID='Acts.8.1'> Por Sauli e kishte miratuar vrasjen e tij. Në atë kohë u bë një përndjekje e madhe kundër kishës që ishte në Jeruzalem; dhe të gjithë u shpërndanë nëpër krahinat e Judesë dhe të Samarisë, me përjashtim të apostujve.</verse>
        <verse osisID='Acts.8.2'> Disa njerëz të përshpirtshëm e varrosën Stefanin dhe bënë gjëmë të madhe për të.</verse>
        <verse osisID='Acts.8.3'> Por Sauli po shkatërronte kishën: hynte shtëpi më shtëpi, merrte me vete burra dhe gra dhe i fuste në burg.</verse>
        <verse osisID='Acts.8.4'> Ata, pra, që ishin shpërndarë shkonin rreth e përqark, duke shpallur fjalën.</verse>
        <verse osisID='Acts.8.5'> Dhe Filipi zbriti në qytetin e Samarisë dhe u predikoi atyre Krishtin.</verse>
        <verse osisID='Acts.8.6'> Dhe turmat, me një mendje të vetme, dëgjonin me vëmendje gjërat që thoshte Filipi, duke dëgjuar dhe duke parë mrekullitë që ai bënte.</verse>
        <verse osisID='Acts.8.7'> Frymëra të ndyra, pra, dilnin nga shumë të idemonizuar, duke bërtitur me zë të lartë; dhe shumë të paralizuar e të çalë shëroheshin.</verse>
        <verse osisID='Acts.8.8'> Dhe në atë qytet u bë gëzim i madh.</verse>
        <verse osisID='Acts.8.9'> Prej kohësh në atë qytet ishte një njeri që quhej Simon, i cili merrej me magji dhe i bënte të çuditeshin njerëzit e Samarisë, gjoja sikur ishte njeri i madh.</verse>
        <verse osisID='Acts.8.10'> Dhe të gjithë, nga më i madhi te më i vogli, ia vinin veshin, duke thënë: ''Ky është fuqia e madhe e Perëndisë''.</verse>
        <verse osisID='Acts.8.11'> Dhe e dëgjonin, sepse prej një kohe të gjatë ai i kishte mahnitur me mjeshtrinë e tij prej magjistari.</verse>
        <verse osisID='Acts.8.12'> Por, kur i besuan Filipit, që shpalli lajmin e mirë të gjërave të mbretërisë së Perëndisë dhe emrin e Jezu Krishtit, burra dhe gra u pagëzuan.</verse>
        <verse osisID='Acts.8.13'> Besoi edhe Simoni dhe, mbasi u pagëzua, rrinte vazhdimisht me Filipin; dhe, duke parë veprat e fuqishme dhe shenjat që ishin bërë, mbeti i çuditur.</verse>
        <verse osisID='Acts.8.14'> Por kur apostujt dëgjuan në Jeruzalem se Samaria kishte pranuar fjalën e Perëndisë, i dërguan atyre Pjetrin dhe Gjonin.</verse>
        <verse osisID='Acts.8.15'> Kur këta arritën, u lutën për ta, që të merrnin Frymën e Shenjtë,</verse>
        <verse osisID='Acts.8.16'> sepse ende nuk kishte zbritur mbi asnjë prej tyre, por ata vetëm ishin pagëzuar në emër të Zotit Jezus.</verse>
        <verse osisID='Acts.8.17'> Atëherë vunë duart mbi ta dhe ata morën Frymën e Shenjtë.</verse>
        <verse osisID='Acts.8.18'> Dhe Simoni, kur pa se me vënien e duarve të apostujve jepej Fryma e Shenjtë, u ofroi atyre para,</verse>
        <verse osisID='Acts.8.19'> duke thënë: ''Ma jepni edhe mua këtë pushtet, që ai të cilit do t'i vë duart, të marrë Frymën e Shenjtë''.</verse>
        <verse osisID='Acts.8.20'> Por Pjetri i tha: ''Le të humbasë paraja jote dhe ti bashkë me të, sepse ti mendove se mund ta blesh me para dhuratën e Perëndisë.</verse>
        <verse osisID='Acts.8.21'> Ti nuk ke as pjesë as short në këtë gjë, sepse zemra jote nuk është e drejtë përpara Perëndisë.</verse>
        <verse osisID='Acts.8.22'> Pendohu, pra, për këtë ligësi që ke dhe lutju Perëndisë që, po të jetë e mundur, të të falet mendimi i zemrës sate.</verse>
        <verse osisID='Acts.8.23'> Sepse unë të shoh se je në vrerin e hidhësisë dhe në prangat e paudhësisë''.</verse>
        <verse osisID='Acts.8.24'> Dhe Simoni, duke u përgjigjur, tha: ''Lutjuni ju Zotit për mua, që të mos më ndodhë asgjë nga ato që thatë''.</verse>
        <verse osisID='Acts.8.25'> Ata, pra, pasi dhanë dëshmi dhe predikuan fjalën e Zotit, u kthyen në Jeruzalem, mbasi ungjillzuan shumë fshatra të Samaritanëve.</verse>
        <verse osisID='Acts.8.26'> Dhe një engjëll i Zotit i foli Filipit, duke i thënë: ''Çohu dhe shko drejt jugut, në rrugën që nga Jeruzalemi zbret në Gaza; ajo është e shkretë''.</verse>
        <verse osisID='Acts.8.27'> Ai u ngrit dhe u nis; dhe ja, një njeri Etiopas, eunuk, një zyrtar i lartë i Kandaces, mbretëreshës së Etiopisë, përgjegjës i të gjitha thesareve të saj, i cili kishte ardhur në Jeruzalem për të adhuruar.</verse>
        <verse osisID='Acts.8.28'> Tani ai po kthehej dhe, i ulur në karrocën e vet, lexonte profetin Isaia.</verse>
        <verse osisID='Acts.8.29'> Dhe Fryma i tha Filipit: ''Afrohu dhe arrije atë karrocë!''.</verse>
        <verse osisID='Acts.8.30'> Filipi iu turr afër dhe, duke dëgjuar se po lexonte profetin Isaia, i tha: ''A e kupton atë që lexon?''.</verse>
        <verse osisID='Acts.8.31'> Ai tha: ''E si do të mundja, po s'pata një që të më udhëzojë?''. Pastaj iu lut Filipit të hipë dhe të ulet pranë tij.</verse>
        <verse osisID='Acts.8.32'> Por pjesa e Shkrimit që ai po lexonte ishte kjo: ''Atë e çuan si delja në thertore; dhe ashtu si qengji është memec përpara qethtarit, kështu ai nuk e hapi gojën e vet.</verse>
        <verse osisID='Acts.8.33'> Në përuljen e tij iu mohua çfarëdolloj drejtësie; po kush do të mund ta përshkruajë brezin e tij? Sepse jeta e tij u hoq nga toka''.</verse>
        <verse osisID='Acts.8.34'> Dhe eunuku iu kthye Filipit dhe tha: ''Të lutem, për kë e thotë profeti këtë? Për veten e vet apo për ndonjë tjetër?''.</verse>
        <verse osisID='Acts.8.35'> Atëherë e mori fjalën Filipi dhe, duke filluar nga ky Shkrim, i shpalli Jezusin.</verse>
        <verse osisID='Acts.8.36'> Dhe, ndërsa po vazhdonin rrugën, arritën në një vend me ujë. Dhe eunuku tha: ''Ja uji! Çfarë më pengon të pagëzohem?''.</verse>
        <verse osisID='Acts.8.37'> Dhe Filipi tha: ''Nëse ti beson me gjithë zemër, mund ta bësh''. Dhe ai u përgjigj duke thënë: ''Unë besoj se Jezu Krishti është Biri i Perëndisë''.</verse>
        <verse osisID='Acts.8.38'> Urdhëroi atëherë të ndalet karroca, dhe të dy, Filipi dhe eunuku, zbritën në ujë dhe ai e pagëzoi.</verse>
        <verse osisID='Acts.8.39'> Kur dolën nga uji, Fryma e Zotit e rrëmbeu Filipin dhe eunuku nuk e pa më; por e vazhdoi rrugën e tij me plot gëzim.</verse>
        <verse osisID='Acts.8.40'> Por Filipi u gjet në Azot; dhe, duke vazhduar, ungjillëzoi të gjitha qytetet, derisa arriti në Cezare.</verse>
      </chapter>
      <chapter osisID='Acts.9'>
        <verse osisID='Acts.9.1'> Ndërkaq Sauli, duke shfryrë akoma kërcënime dhe kërdi kundër dishepujve të Zotit, shkoi te kryeprifti,</verse>
        <verse osisID='Acts.9.2'> dhe kërkoi nga ai letra për sinagogat e Damaskut, me qëllim që, po të gjente ndonjë ithtar të Udhës, burra o gra, të mund t'i sillte të lidhur në Jeruzalem.</verse>
        <verse osisID='Acts.9.3'> Por ndodhi që, ndërsa po udhëtonte dhe po i afrohej Damaskut, befas rreth tij vetëtiu një dritë nga qielli.</verse>
        <verse osisID='Acts.9.4'> Dhe, si u rrëzua përtokë, dëgjoi një zë që i thoshte: ''Saul, Saul, përse më përndjek?''.</verse>
        <verse osisID='Acts.9.5'> Dhe ai tha: ''Kush je, Zot?''. Dhe Zoti tha: ''Unë jam Jezusi, që ti e përndjek; është e rëndë për ty të godasësh me shkelm kundër gjembave''.</verse>
        <verse osisID='Acts.9.6'> Atëherë ai, duke u dridhur i tëri dhe i trembur, tha: ''Zot, ç'don ti të bëj unë?''. Dhe Zoti: ''Çohu dhe hyr në qytet, dhe do të të thuhet ç'duhet të bësh''.</verse>
        <verse osisID='Acts.9.7'> Dhe njerëzit që udhëtonin me të ndaluan të habitur, sepse dëgjonin tingullin e zërit, por nuk shikonin njeri.</verse>
        <verse osisID='Acts.9.8'> Pastaj Sauli u çua nga toka, por, kur i çeli sytë, nuk shihte asnjeri; atëherë e morën për dore dhe e çuan në Damask.</verse>
        <verse osisID='Acts.9.9'> Dhe mbeti tri ditë pa të parit, as hëngri as piu.</verse>
        <verse osisID='Acts.9.10'> Në Damask ishte një dishepull me emër Anania, të cilit Zoti i tha në vegim: ''Anania!''. Dhe ai u përgjigj: ''Ja ku jam, Zot!''.</verse>
        <verse osisID='Acts.9.11'> Dhe Zoti i tha: ''Çohu dhe shko në rrugën e quajtur E drejtë, dhe kërko në shtëpinë e Judës një njeri nga Tarsi me emër Saul, i cili po lutet;</verse>
        <verse osisID='Acts.9.12'> ai ka parë në vegim një njeri, me emër Anania, duke hyrë dhe duke i vënë duart për t'ia kthyer dritën e syve''.</verse>
        <verse osisID='Acts.9.13'> Atëherë Anania u përgjigj: ''O Zot, nga shumë veta kam dëgjuar për këtë njeri se sa të këqija u ka bërë shenjtorëve të tu në Jeruzalem.</verse>
        <verse osisID='Acts.9.14'> Dhe ai ka këtu një autorizim nga krerët e priftërinjve për të burgosur të gjithë ata që thërrasin emrin tënd''.</verse>
        <verse osisID='Acts.9.15'> Por Zoti i tha: ''Shko, sepse ai është vegla që unë kam zgjedhur për ta sjellë emrin tim përpara johebrenjve, mbretërve dhe bijve të Izraelit.</verse>
        <verse osisID='Acts.9.16'> Sepse unë do t'i tregoj atij sa shumë i duhet të vuajë për emrin tim''.</verse>
        <verse osisID='Acts.9.17'> Atëherë Anania shkoi dhe hyri në atë shtëpi; dhe, duke i vënë duart, tha: ''Vëlla Saul, Zoti Jezus, që të është shfaqur në rrugën nëpër të cilën ti po vije, më ka dërguar që të kesh përsëri dritën e syve dhe të mbushesh me Frymën e Shenjtë''.</verse>
        <verse osisID='Acts.9.18'> Në këtë çast i ranë nga sytë disa si luspa, dhe ai fitoi përsëri të parit; pastaj u ngrit dhe u pagëzua.</verse>
        <verse osisID='Acts.9.19'> Dhe, mbasi mori ushqim, ai u ripërtëri në forcë. Pastaj Sauli qëndroi disa ditë me dishepujt që ishin në Damask.</verse>
        <verse osisID='Acts.9.20'> Dhe filloi menjëherë të predikojë Krishtin në sinagoga se ai është Biri i Perëndisë.</verse>
        <verse osisID='Acts.9.21'> Dhe të gjithë ata që e dëgjonin çuditeshin dhe thoshnin: ''Po a nuk është ky ai që në Jeruzalem përndiqte të gjithë ata që e thërrisnin këtë emër, dhe ka ardhur këtu me synim që t'i çojë si robër te krerët e priftërinjve?''.</verse>
        <verse osisID='Acts.9.22'> Por Sauli bëhej gjithnjë e më i fortë dhe i hutonte Judenjtë që banonin në Damask, duke ua vërtetuar se Jezusi është Krishti.</verse>
        <verse osisID='Acts.9.23'> Pas shumë ditësh, Judenjtë u konsultuan bashkë që ta vrasin.</verse>
        <verse osisID='Acts.9.24'> Por komploti i tyre u mor vesh nga Sauli. Dhe ditë e natë ata i ruanin portat e qytetit që të mund ta vrisnin;</verse>
        <verse osisID='Acts.9.25'> atëherë dishepujt e morën natën dhe e zbritën poshtë nga muri, në një shportë.</verse>
        <verse osisID='Acts.9.26'> Si arriti në Jeruzalem, Sauli u përpoq të bashkohej me dishepujt, por të gjithë kishin frikë nga ai, sepse nuk mund të besonin se ai ishte dishepull.</verse>
        <verse osisID='Acts.9.27'> Atëherë Barnaba e mori dhe e çoi tek apostujt, dhe u tregoi se si ai, gjatë udhëtimit, e kishte parë Zotin që i kishte folur, dhe si kishte folur në Damask lirshëm në emër të Jezusit.</verse>
        <verse osisID='Acts.9.28'> Kështu ai qëndroi me ta në Jeruzalem, dhe shkonte e vinte, dhe fliste lirshëm në emër të Zotit Jezus.</verse>
        <verse osisID='Acts.9.29'> Ai u fliste dhe diskutonte me helenistët, por ata kërkonin ta vrisnin.</verse>
        <verse osisID='Acts.9.30'> Por vëllezërit, kur e morën vesh, e çuan në Cezare dhe që andej e nisën për në Tars.</verse>
        <verse osisID='Acts.9.31'> Kështu në mbarë Judenë, në Galile dhe në Samari kishat kishin paqe dhe ndërtoheshin. Dhe duke ecur në druajtjen e Zotit dhe në ngushëllimin e Frymës së Shenjtë, shumoheshin.</verse>
        <verse osisID='Acts.9.32'> Por ndodhi që, ndërsa Pjetri po e përshkonte gjithë vendin, erdhi edhe te shenjtorët që banonin në Lida.</verse>
        <verse osisID='Acts.9.33'> Aty ai gjeti një njeri me emër Enea, i cili tashmë prej tetë vjetësh dergjej në shtrat, sepse ishte i paralizuar.</verse>
        <verse osisID='Acts.9.34'> Pjetri i tha: ''Enea, Jezusi, Krishti, të shëron; çohu dhe ndreqe shtratin''. Dhe ai u ngrit menjëherë.</verse>
        <verse osisID='Acts.9.35'> Dhe të gjithë banorët e Lidës dhe të Saronit e panë dhe u kthyen te Zoti.</verse>
        <verse osisID='Acts.9.36'> Por në Jopë ishte një dishepull me emër Tabitha, që do të thotë Gazelë; ajo bënte shumë vepra të mira dhe jepte shumë lëmoshë.</verse>
        <verse osisID='Acts.9.37'> Por në ato ditë ndodhi që ajo u sëmur dhe vdiq. Pasi e lanë, e vunë në një dhomë në katin e sipërm.</verse>
        <verse osisID='Acts.9.38'> Dhe, duke qenë se Lida është afër Jopës, dishepujt, kur morën vesh se Pjetri ndodhej atje, i dërguan dy burra që ta lutnin të vijë tek ata pa vonesë.</verse>
        <verse osisID='Acts.9.39'> Atëherë Pjetri u ngrit dhe u nis bashkë me ta. Sapo arriti, e çuan në dhomën lart; të gjitha gratë e veja i dolën atij duke qarë dhe i treguan tunikat dhe veshjet që kishte punuar Gazela, sa ishte bashkë me to.</verse>
        <verse osisID='Acts.9.40'> Atëherë Pjetri, mbasi i nxori jashtë të gjithë, u ngjunjëzua dhe u lut. Pastaj iu kthye trupit dhe tha: ''Tabitha, çohu!''. Dhe ajo i hapi sytë dhe, si pa Pjetrin, u ngrit ndenjur.</verse>
        <verse osisID='Acts.9.41'> Ai i dha dorën dhe e ndihmoi të ngrihet; dhe, si thirri shenjtorët dhe gratë e veja, ua tregoi të gjallë.</verse>
        <verse osisID='Acts.9.42'> Kjo u muar vesh në mbarë Jopën, dhe shumë veta besuan në Zotin.</verse>
        <verse osisID='Acts.9.43'> Dhe Pjetri qëndroi disa ditë në Jopë, në shtëpinë e njëfarë Simoni, regjës lëkurësh.</verse>
      </chapter>
      <chapter osisID='Acts.10'>
        <verse osisID='Acts.10.1'> Por në Cezare ishte njëfarë njeriu me emër Kornel, centurion i kohortës, që quhej Italik;</verse>
        <verse osisID='Acts.10.2'> ai ishte njeri i perëndishëm dhe që e druante Perëndinë me gjithë shtëpinë e tij; i jepte shumë lëmoshë popullit dhe vazhdimisht i lutej Perëndisë.</verse>
        <verse osisID='Acts.10.3'> Ai pa qartë në një vegim, aty nga ora e nëntë e ditës, një engjëll të Perëndisë që hyri tek ai dhe i tha: ''Kornel!''.</verse>
        <verse osisID='Acts.10.4'> dhe ai, duke ia ngulur sytë dhe shumë i trembur, i tha: ''Ç'është, Zot?''. Atëherë engjëlli i tha: ''Lutjet e tua dhe lëmoshat e tua, janë ngjitur para Perëndisë, si një kujtesë;</verse>
        <verse osisID='Acts.10.5'> tani, pra, dërgo disa njerëz në Jopë dhe thirre Simonin, që e thërrasin Pjetër.</verse>
        <verse osisID='Acts.10.6'> Ai gjendet pranë njëfarë Simoni, regjës lëkurësh, që e ka shtëpinë afër detit; ai do të të thotë çfarë duhet të bësh''.</verse>
        <verse osisID='Acts.10.7'> Sapo u largua engjëlli që i foli, Korneli thirri dy nga shërbëtorët e tij dhe një ushtar besnik, nga ata që ishin në shërbimin e tij personal,</verse>
        <verse osisID='Acts.10.8'> u tregoi çdo gjë dhe i nisi për në Jope.</verse>
        <verse osisID='Acts.10.9'> Të nesërmen, ndërsa ata po udhëtonin dhe po i afroheshin qytetit, Pjetri u ngjit në tarracë, rreth orës së gjashtë për t'u lutur.</verse>
        <verse osisID='Acts.10.10'> E mori uria dhe donte të hante; dhe, ndërsa ata të shtëpisë po i përgatitnin ushqimin, u rrëmbye në ekstazë;</verse>
        <verse osisID='Acts.10.11'> dhe pa qiellin e hapur dhe një send që i përngjante një çarçafi të madh që po zbriste drejt tij; ishte lidhur në të katër cepat dhe kishte zbritur në tokë,</verse>
        <verse osisID='Acts.10.12'> dhe brenda tij ishin të gjitha llojet e katërkëmbësheve, bisha, zvarranikë të tokës dhe shpendë qielli.</verse>
        <verse osisID='Acts.10.13'> Dhe një zë i tha: ''Pjetër, çohu, ther dhe ha!''.</verse>
        <verse osisID='Acts.10.14'> Por Pjetri u përgjigj: ''Kurrsesi, o Zot, sepse unë nuk kam ngrënë kurrë asgjë të papastër ose të ndotur!''.</verse>
        <verse osisID='Acts.10.15'> Dhe zëri i tha për të dytën herë: ''Gjërat që Perëndia i ka pastruar, ti mos i bëj të papastra''.</verse>
        <verse osisID='Acts.10.16'> Kjo ndodhi tri herë; pastaj ai send u ngrit sërish në qiell.</verse>
        <verse osisID='Acts.10.17'> Dhe ndërsa Pjetri po mendohej me mëdyshje ç'kuptim mund të kishte vegimi që kishte parë, ja që njerëzit e dërguar nga Korneli, mbasi pyetën për shtëpinë e Simonit, u paraqitën te dera.</verse>
        <verse osisID='Acts.10.18'> Dhe thirrën e pyetën nëse Simoni, i mbiquajtur Pjetër, ndodhej aty.</verse>
        <verse osisID='Acts.10.19'> Ndërsa Pjetri po mendohej lidhur me vegimin, Fryma i tha: ''Ja, po të kërkojnë tre burra.</verse>
        <verse osisID='Acts.10.20'> Çohu, pra, zbrit e shko me ta pa asnjë ngurrim, sepse unë jam ai që t'i kam dërguar''.</verse>
        <verse osisID='Acts.10.21'> Atëherë Pjetri zbriti te njerëzit që i ishin dërguar nga Korneli dhe u tha atyre: ''Ja, unë jam ai që kërkoni; cila është arsyeja për të cilën jeni këtu?''.</verse>
        <verse osisID='Acts.10.22'> Dhe ata i thanë: ''Centurioni Kornel, njeri i drejtë dhe që e druan Perëndinë, për të cilin gjithë kombi i Judenjve dëshmon, është lajmëruar në mënyrë hyjnore nga një engjëll i shenjtë të të thërrasë  ty në shtëpinë e tij për të dëgjuar fjalët  që ke për t'i thënë''.</verse>
        <verse osisID='Acts.10.23'> Atëherë Pjetri i ftoi të hyjnë dhe i përbujti; pastaj, të nesërmen, shkoi me ta; dhe disa nga vëllezërit e Jopes e shoqëruan.</verse>
        <verse osisID='Acts.10.24'> Një ditë më pas hynë në Cezare. Por Korneli po i priste dhe kishte mbledhur farefisin e tij dhe miqtë e tij të ngushtë.</verse>
        <verse osisID='Acts.10.25'> Kur hyri Pjetri, Korneli i doli para, i ra ndër këmbë dhe e adhuroi.</verse>
        <verse osisID='Acts.10.26'> Por Pjetri e ngriti duke thënë: ''Çohu, edhe unë jam një njeri!''.</verse>
        <verse osisID='Acts.10.27'> Dhe, duke biseduar me të, hyri dhe gjeti mbledhur shumë njerëz.</verse>
        <verse osisID='Acts.10.28'> Dhe ai u tha atyre: ''Ju e dini se nuk është e ligjshme që një Jude të shoqërohet me një të huaj ose të hyjë në shtëpinë e tij; por Perëndia më dëftoi që të mos e quaj asnjë njeri të papastër a të ndotur.</verse>
        <verse osisID='Acts.10.29'> Prandaj, sapo më ftuat të vij, erdha pa kundërshtuar. Tani po ju pyes: për ç'arsye më keni dërguar ftesë?''.</verse>
        <verse osisID='Acts.10.30'> Dhe Korneli u përgjigj: ''Para katër ditësh kisha agjëruar deri në këtë orë, dhe në orën e nëntë po lutesha në shtëpinë time, kur ja, një njeri me rroba të shndritshme qëndroi para meje,</verse>
        <verse osisID='Acts.10.31'> dhe tha: &amp;quot;Kornel, lutja jote t'u plotësua dhe lëmoshat e tua u kujtuan para Perëndisë.</verse>
        <verse osisID='Acts.10.32'> Dërgo, pra, ndonjë njeri në Jope dhe thirre Simonin, të mbiquajtur Pjetër; ai ndodhet në shtëpinë e Simonit, regjës lëkurësh, pranë detit; dhe, kur të vijë, ai do të të flasë&amp;quot;.</verse>
        <verse osisID='Acts.10.33'> Kështu dërgova menjëherë të të thërrasin, dhe ti bëre mirë që erdhe; tani ne këtu jemi të gjithë në prani të Perëndisë për të dëgjuar gjithçka që Perëndia të ka urdhëruar''.</verse>
        <verse osisID='Acts.10.34'> Atëherë Pjetri hapi gojën dhe tha: ''Në të vërtetë unë po e marr vesh se Perëndia nuk tregohet i anshëm;</verse>
        <verse osisID='Acts.10.35'> por, në çfarëdo kombi, ai që ka frikë prej tij dhe që vepron drejtësisht, është i pranuar nga ai,</verse>
        <verse osisID='Acts.10.36'> sipas fjalës që ai u ka dhënë bijve të Izraelit, duke u shpallur paqen me anë të Jezu Krishtit, që është Zoti i të gjithëve.</verse>
        <verse osisID='Acts.10.37'> Ju e dini se ç'ka ndodhur në mbarë Judenë, duke filluar nga Galilea, pas pagëzimit që predikoi Gjoni:</verse>
        <verse osisID='Acts.10.38'> se si Perëndia vajosi me Frymën e Shenjtë dhe me fuqi Jezusin prej Nazareti, i cili e përshkoi vendin duke bërë mirë dhe duke shëruar të gjithë ata që ishin të pushtuar nga djalli, sepse Perëndia ishte me të.</verse>
        <verse osisID='Acts.10.39'> Dhe ne jemi dëshmitarë për të gjitha ato që ai bëri në vendin e Judesë dhe në Jeruzalem; dhe se si ata e vranë, duke e varur në një dru.</verse>
        <verse osisID='Acts.10.40'> Por Perëndia e ringjalli të tretën ditë dhe e bëri që ai të dëftohet,</verse>
        <verse osisID='Acts.10.41'> jo mbarë popullit, por dëshmitarëve të paracaktuar nga Perëndia, neve, që hëngrëm dhe pimë me të, mbasi ai u ngjall së vdekuri.</verse>
        <verse osisID='Acts.10.42'> Tani ai na urdhëroi t'i predikojmë popullit dhe të dëshmojmë se ai është ai që Perëndia e ka caktuar si gjykatës të të gja-llëve dhe të të vdekurve.</verse>
        <verse osisID='Acts.10.43'> Për të bëjnë dëshmi të gjithë profetët, që kushdo që beson në të merr faljen e mëkateve me anë të emrit të tij''.</verse>
        <verse osisID='Acts.10.44'> Ndërsa Pjetri ende po i thoshte këto fjalë, Fryma e Shenjtë zbriti mbi të gjithë ata që po e dëgjonin fjalën.</verse>
        <verse osisID='Acts.10.45'> Dhe të gjithë besimtarët që ishin të rrethprerë, të cilët kishin ardhur me Pjetrin, u mrekulluan që dhurata e Frymës se Shenjtë u shpërnda edhe mbi johebrenjtë,</verse>
        <verse osisID='Acts.10.46'> sepse i dëgjonin duke folur gjuhë të tjera dhe duke madhëruar Perëndinë. Atëherë Pjetri filloi të thotë:</verse>
        <verse osisID='Acts.10.47'> ''A mund ta ndalojë dikush ujin, që të mos pagëzohen këta që kanë marrë Frymën e Shenjtë pikërisht si ne?''.</verse>
        <verse osisID='Acts.10.48'> Kështu ai urdhëroi që ata të pagëzoheshin në emër të Zotit Jezus. Ata pastaj iu lutën të qëndronte disa ditë me ta.</verse>
      </chapter>
      <chapter osisID='Acts.11'>
        <verse osisID='Acts.11.1'> Ndërkaq apostujt dhe vëllezërit që ishin në Jude morën vesh se edhe johebrenjtë kishin pranuar fjalën e Perëndisë.</verse>
        <verse osisID='Acts.11.2'> Dhe, kur Pjetri u ngjit në Jeruzalem, ata që ishin rrethprerë haheshin me të,</verse>
        <verse osisID='Acts.11.3'> duke thënë: ''Ti hyre në shtëpi të njerëzve të parrethprerë dhe hëngre me ta!''.</verse>
        <verse osisID='Acts.11.4'> Por Pjetri, duke nisur nga fillimi, u shpjegoi atyre me radhë ngjarjet duke thënë:</verse>
        <verse osisID='Acts.11.5'> ''Unë po lutesha në qytetin e Jopes, kur u rrëmbeva në ekstazë dhe pashë një vegim: një send, që i ngjante një çarçafi të madh të kapur në të katër cepat, po zbriste si të ulej poshtë prej qiellit dhe arriti deri tek unë.</verse>
        <verse osisID='Acts.11.6'> Duke shikuar me vëmendje brenda, dallova dhe pashë katërkëmbësha, bisha, zvarranikë të tokës dhe shpendë të qiellit.</verse>
        <verse osisID='Acts.11.7'> Dhe dëgjova një zë që më thoshte: &amp;quot;Pjetër, çohu, ther dhe ha!&amp;quot;.</verse>
        <verse osisID='Acts.11.8'> Por unë thashë: &amp;quot;Kurrsesi, o Zot, sepse nuk më ka hyrë kurrë në gojë asgjë e papastër ose e ndotur&amp;quot;.</verse>
        <verse osisID='Acts.11.9'> Por zëri m'u përgjigj për të dytën herë nga qielli: &amp;quot;Gjërat që Perëndia i ka pastruar, ti mos i bëj të papastra!&amp;quot;.</verse>
        <verse osisID='Acts.11.10'> Dhe kjo ndodhi tri herë; pastaj gjithçka u tërhoq përsëri në qiell.</verse>
        <verse osisID='Acts.11.11'> Në po atë moment tre njerëz, që i pata dërguar në Cezare, u paraqitën në shtëpinë ku ndodhesha unë.</verse>
        <verse osisID='Acts.11.12'> Dhe Fryma më tha të shkoj me ta, pa pasë kurrfarë ngurrimi. Me mua erdhën edhe këta gjashtë vëllezër, dhe kështu hymë në shtëpinë e atij njeriu.</verse>
        <verse osisID='Acts.11.13'> Ai na tregoi se si kishte parë një engjëll që u paraqit në shtëpinë e tij dhe i tha: &amp;quot;Dërgo njerëz në Jope dhe thirre Simonin, të mbiquajtur Pjetër.</verse>
        <verse osisID='Acts.11.14'> Ai do të të thotë fjalët, me anë të të cilave do të shpëtohesh ti dhe gjithë shtëpia jote&amp;quot;.</verse>
        <verse osisID='Acts.11.15'> Sapo kisha filluar të flas, kur Fryma e Shenjtë zbriti mbi ta, sikurse kishte zbritur në fillim mbi ne.</verse>
        <verse osisID='Acts.11.16'> Atëherë m'u kujtua fjala e Zotit që thoshte: &amp;quot;Gjoni pagëzoi me ujë, por ju do të pagëzoheni me Frymën e Shenjtë&amp;quot;.</verse>
        <verse osisID='Acts.11.17'> Në qoftë se Perëndia, pra, u dha atyre të njëjtën dhuratë që kemi marrë ne, që besuam në Zotin Jezu Krisht, kush isha unë që të mund t'i kundërvihesha Perëndisë?''.</verse>
        <verse osisID='Acts.11.18'> Si i dëgjuan këto fjalë, ata u qetësuan dhe përlëvdonin Perëndinë, duke thënë: ''Perëndia, pra, edhe johebrenjve u dha pendesën për t'u dhënë jetën!''.</verse>
        <verse osisID='Acts.11.19'> Ndërkaq ata që ishin shpërndarë për shkak të përndjekjes që nisi me Stefanin, arritën deri në Feniki, në Qipro dhe në Antioki, duke mos ia shpallur fjalën asnjë tjetri, përveç Judenjve.</verse>
        <verse osisID='Acts.11.20'> Por disa prej tyre me origjinë nga Qipro dhe nga Kirenea, kur arritën në Antioki, filluan t'u flasin Grekëve, duke shpallur Zotin Jezus.</verse>
        <verse osisID='Acts.11.21'> Dhe dora e Zotit ishte me ta; dhe një numër i madh besoi dhe u kthye te Zoti.</verse>
        <verse osisID='Acts.11.22'> Lajmi i kësaj arriti në vesh të kishës që ishte në Jeruzalem; dhe ata dërguan Barnabën, që të shkonte deri në Antioki.</verse>
        <verse osisID='Acts.11.23'> Kur ai arriti, shikoi hirin e Perëndisë, u gëzua dhe i nxiti të gjithë t'i qëndrojnë besnikë Zotit, me dëshirën e zemrës,</verse>
        <verse osisID='Acts.11.24'> sepse ai ishte njeri i mirë, plot me Frymë të Shenjtë dhe besim. Dhe një numër i madh personash iu shtua Zotit.</verse>
        <verse osisID='Acts.11.25'> Pastaj Barnaba u nis për në Tars për të kërkuar Saulin dhe, si e gjeti, e çoi në Antioki.</verse>
        <verse osisID='Acts.11.26'> Dhe plot një vit ata u bashkuan me atë kishë dhe mësuan një numër të madh njerëzish; dhe, për të parën herë në Antioki, dishepujt u quajtën të Krishterë.</verse>
        <verse osisID='Acts.11.27'> Në ato ditë disa profetë zbritën nga Jeruzalemi në Antioki.</verse>
        <verse osisID='Acts.11.28'> Dhe një nga ata, me emër Agab, u ngrit dhe nëpërmjet Frymës parathoshte se do të ndodhte në mbarë botën një zi e madhe buke; dhe kjo ndodhi më vonë në kohën nën Klaud Cezarit.</verse>
        <verse osisID='Acts.11.29'> Atëherë dishepujt, secili sipas mundësive të tij, vendosën t'u çojnë një ndihmë vëllezërve që banonin në Jude.</verse>
        <verse osisID='Acts.11.30'> Dhe këtë ata e bënë, duke ua dërguar pleqve me anë të Barnabës dhe të Saulit.</verse>
      </chapter>
      <chapter osisID='Acts.12'>
        <verse osisID='Acts.12.1'> Dhe në atë kohë mbreti Herod filloi të përndjekë disa nga kisha.</verse>
        <verse osisID='Acts.12.2'> Dhe e vrau me shpatë Jakobin, vëllain e Gjonit.</verse>
        <verse osisID='Acts.12.3'> Dhe, duke parë se kjo u pëlqente Judenjve, urdhëroi të arrestohet edhe Pjetri (ishin ditët e të Ndormëve).</verse>
        <verse osisID='Acts.12.4'> Mbasi e arrestoi, e futi në burg dhe ua besoi ruajtjen e tij katër skuadrave, me nga katër ushtarë secila, duke menduar ta nxjerrë para popullit mbas Pashkës.</verse>
        <verse osisID='Acts.12.5'> Por, ndërsa Pjetrin e ruanin në burg, nga ana e kishës bënin lutje të vazhdueshme te Perëndia për të.</verse>
        <verse osisID='Acts.12.6'> Dhe natën, para se ta nxirrte Herodi përpara popullit, Pjetri po flinte në mes dy ushtarëve, i lidhur me dy zinxhirë; dhe rojet para portës ruanin burgun.</verse>
        <verse osisID='Acts.12.7'> Dhe ja, një engjëll i Zotit u duk dhe një dritë e ndriçoi qelinë; dhe ai i ra Pjetrit në ijë, e zgjoi duke thënë: ''Çohu shpejt!''. Dhe zinxhirët i ranë nga duart.</verse>
        <verse osisID='Acts.12.8'> Pastaj engjëlli i tha: ''Ngjishu dhe lidhi sandalet!''. Dhe ai bëri kështu. Pastaj i tha: ''Mbështillu me mantelin dhe ndiqmë!''.</verse>
        <verse osisID='Acts.12.9'> Dhe Pjetri, mbasi doli, e ndiqte pa e kuptuar se ç'po i ndodhte me anë të engjëllit ishte e vërtetë; sepse ai pandehte se kishte një vegim.</verse>
        <verse osisID='Acts.12.10'> Dhe, si kaluan vendrojën e parë dhe të dytë, arritën te dera e hekurt që të çonte në qytet, dhe ajo u hap përpara tyre vetvetiu; dhe, mbasi dolën, përshkuan një rrugë dhe papritmas engjëlli e la atë.</verse>
        <verse osisID='Acts.12.11'> Kur Pjetri erdhi në vete, tha: ''Tani me të vërtetë po e di se Zoti ka dërguar engjëllin e vet dhe më liroi nga duart e Herodit duke e bërë të kotë gjithë atë që priste populli i Judenjve''.</verse>
        <verse osisID='Acts.12.12'> Kur e kuptoi situatën, ai u nis për në shtëpinë e Marisë, nënës së Gjonit, të mbiquajtur Mark, ku shumë vëllezër ishin mbledhur dhe po luteshin.</verse>
        <verse osisID='Acts.12.13'> Sapo Pjetri i ra derës së hyrjes, një shërbëtore që quhej Rode u afrua me kujdes për të dëgjuar.</verse>
        <verse osisID='Acts.12.14'> Dhe, kur njohu zërin e Pjetrit, nga gëzimi nuk e hapi derën, por rendi brenda dhe njoftoi se Pjetri ndodhej para derës.</verse>
        <verse osisID='Acts.12.15'> Por ata i thanë: ''Ti flet përçart''. Por ajo pohonte se ashtu ishte. Dhe ata thoshnin: ''Éshtë engjëlli i tij!''.</verse>
        <verse osisID='Acts.12.16'> Ndërkaq Pjetri vazhdonte të trokiste. Ata, kur e hapën, e panë atë dhe u mahnitën.</verse>
        <verse osisID='Acts.12.17'> Por ai u bëri shenjë me dorë të heshtnin dhe u tregoi se si Zoti e kishte nxjerrë nga burgu. Pastaj tha: ''Ua tregoni këto Jakobit dhe vëllezërve!''. Pastaj doli dhe shkoi në një vend tjetër.</verse>
        <verse osisID='Acts.12.18'> Kur zbardhi dita, u bë një pështjellim i madh në mes të ushtarëve, sepse nuk dinin ç'kishte ndodhur me Pjetrin.</verse>
        <verse osisID='Acts.12.19'> Dhe Herodi nisi ta kërkojë, por nuk e gjeti, dhe, mbasi i mori në pyetje rojet, urdhëroi që të vriten. Pastaj zbriti nga Judeja në Cezare dhe atje qëndroi për pak kohë.</verse>
        <verse osisID='Acts.12.20'> Por Herodi ishte i zemëruar kundër tirasve dhe sidonasve; por ata, si u morën vesh midis tyre, u paraqitën para tij dhe, mbasi ia mbushën mendjen Blastit, kamarierit të mbretit, kërkuan paqe, sepse</verse>
        <verse osisID='Acts.12.21'> Ditën e caktuar Herodi, i veshur me mantelin mbretëror dhe i ulur mbi fron, u mbajti një fjalim.</verse>
        <verse osisID='Acts.12.22'> Populli e brohoriste, duke thënë: ''Zë e Perëndisë dhe jo e njeriut!''.</verse>
        <verse osisID='Acts.12.23'> Në atë çast një engjëll i Zotit e goditi, sepse nuk i kishte dhënë lavdi Perëndisë; dhe, i brejtur nga krimbat, vdiq.</verse>
        <verse osisID='Acts.12.24'> Ndërkaq fjala e Perëndisë rritej dhe përhapej.</verse>
        <verse osisID='Acts.12.25'> Dhe Barnaba dhe Sauli, mbasi e përfunduan misionin e tyre, u kthyen nga Jeruzalemi në Antioki duke e marrë me vete Gjonin, të mbiquajtur Mark.</verse>
      </chapter>
      <chapter osisID='Acts.13'>
        <verse osisID='Acts.13.1'> Por në kishën e Antiokisë ishin profetë dhe mësues: Barnaba, Simeoni, i quajtur Niger, Luci nga Kireneas, Manaeni, që ishte rritur bashkë me Herodin tetrark, dhe Sauli.</verse>
        <verse osisID='Acts.13.2'> Dhe, ndërsa po kryenin shërbesën e Zotit dhe po agjëronin, Fryma e Shenjtë tha: ''M'i ndani veç Barnabën dhe Saulin për veprën për të cilën i kam thirrur''.</verse>
        <verse osisID='Acts.13.3'> Atëherë, pasi agjëruan dhe u lutën, vunë duart mbi ta dhe i nisën.</verse>
        <verse osisID='Acts.13.4'> Ata, pra, të dërguar nga Fryma e Shenjtë, zbritën në Seleuki dhe që andej lundruan për në Qipro.</verse>
        <verse osisID='Acts.13.5'> Kur arritën në Salaminë, shpallën fjalën e Perëndisë në sinagogat e Judenjve; dhe ata kishin me vete edhe Gjonin si ndihmës.</verse>
        <verse osisID='Acts.13.6'> Pastaj, mbasi e përshkuan ishullin deri në Pafo, gjetën aty një magjistar, një profet të rremë jude, me emër Bar-Jezus,</verse>
        <verse osisID='Acts.13.7'> i cili ishte me prokonsullin Sergj Pal, njeri i zgjuar. Ky thirri pranë vetes Barnabën dhe Saulin dhe kërkoi të dëgjonte fjalën e Perëndisë,</verse>
        <verse osisID='Acts.13.8'> por Elimas, magjistari (ky në fakt është kuptimi i emrit të tij) u kundërshtoi atyre, duke kërkuar ta largojë prokonsullin nga besimi.</verse>
        <verse osisID='Acts.13.9'> Atëherë Sauli, i quajtur edhe Pal, i mbushur me Frymën e Shenjtë, i nguli sytë mbi të dhe tha:</verse>
        <verse osisID='Acts.13.10'> ''O njeri plot me çdo mashtrim dhe çdo farë ligësie, bir i djallit, armik i çdo drejtësie, a nuk do të heqësh dorë nga shtrembërimi i rrugëvë të drejta të Zotit?</verse>
        <verse osisID='Acts.13.11'> Tani, pra, ja, dora e Zotit është mbi ty, dhe do të verbohesh dhe nuk do ta shohësh më diellin për një farë kohe''. Menjëherë mbi të ra mjegull dhe terr: dhe ai shkonte rreth e qark duke kërkuar ndonjë që ta mbante për dore.</verse>
        <verse osisID='Acts.13.12'> Atëherë prokonsulli, kur pa çfarë kishte ndodhur, besoi, i mrekulluar nga doktrina e Zotit.</verse>
        <verse osisID='Acts.13.13'> Dhe Pali dhe shokët e vet hipën në anije nga Pafo dhe arritën nëpër det në Pergë të Panfilisë; por Gjoni u nda prej tyre dhe u kthye në Jeruzalem.</verse>
        <verse osisID='Acts.13.14'> Por ata, duke vazhduar rrugën nga Perga, arritën në Antioki të Pisidisë; dhe, mbasi hynë në sinagogë ditën e shtunë, u ulën.</verse>
        <verse osisID='Acts.13.15'> Mbas leximit të ligjit dhe të profetëve, krerët e sinagogës dërguan atyre për t'u thënë: ''Vëllezër, në qoftë se keni ndonjë fjalë këshilluese për popullin, ia thoni''.</verse>
        <verse osisID='Acts.13.16'> Atëherë Pali u ngrit dhe, mbasi bëri shenjë me dorë, tha: ''Izraelitë dhe ju që druani Perëndinë, dëgjoni!</verse>
        <verse osisID='Acts.13.17'> Perëndia e këtij populli të Izraelit i zgjodhi etërit tanë, dhe e bëri të madh popullin gjatë qëndrimit në vendin e Egjiptit; pastaj, me krahë të fuqishëm, e nxori që andej.</verse>
        <verse osisID='Acts.13.18'> Dhe për afro dyzet vjet i duroi në shkretëtirë.</verse>
        <verse osisID='Acts.13.19'> Pastaj shkatërroi shtatë kombe në vendin e Kanaanit dhe ua shpërndau atyre në trashëgimi vendin e tyre.</verse>
        <verse osisID='Acts.13.20'> Dhe pastaj, për afro katërqind e pesëdhjetë vjet, u dha Gjyqtarë deri te profeti Samuel.</verse>
        <verse osisID='Acts.13.21'> Më pas ata kërkuan një mbret; dhe Perëndia u dha atyre Saulin, birin e Kisit, një burrë nga fisi i Beniaminit, për dyzet vjet.</verse>
        <verse osisID='Acts.13.22'> Pastaj Perëndia e hoqi dhe u ngjalli atyre si mbret Davidin, për të cilin dha dëshmi duke thënë: &amp;quot;Kam gjetur Davidin, birin e Jeseut, njeri sipas zemrës sime, i cili do të zbatojë të gjitha vullnetet e mia&amp;quot;.</verse>
        <verse osisID='Acts.13.23'> Prej farës së këtij Perëndia, sipas premtimit të vet, i ka ngjallur Izraelit Shpëtimtarin Jezus.</verse>
        <verse osisID='Acts.13.24'> Para ardhjes së tij, Gjoni predikoi një pagëzim pendimi për gjithë popullin e Izraelit.</verse>
        <verse osisID='Acts.13.25'> Dhe, kur Gjoni po e përfundonte misionin e tij, tha: &amp;quot;Cili pandehni se jam unë? Unë nuk jam Krishti; por ja, pas meje vjen një, të cilit unë nuk jam i denjë t'i zgjidh sandalet e këmbëve&amp;quot;.</verse>
        <verse osisID='Acts.13.26'> Vëllezër, bij të pasardhësve të Abrahamit, dhe ata prej jush që druajnë Perëndinë, juve ju është dërguar fjala e këtij shpëtimi.</verse>
        <verse osisID='Acts.13.27'> Sepse banorët e Jeruzalemit dhe krerët e tyre, duke mos e njohur Këtëjezus, duke e dënuar, kanë përmbushur fjalët e profetëve që lexohen çdo të shtunë.</verse>
        <verse osisID='Acts.13.28'> Dhe, ndonëse nuk i gjetën asnjë faj që të meritonte vdekjen, i kërkuan Pilatit që ai të vritet.</verse>
        <verse osisID='Acts.13.29'> Dhe mbasi u kryen të gjitha gjërat që janë shkruar për të, atë e zbritën nga druri dhe e vunë në varr.</verse>
        <verse osisID='Acts.13.30'> Por Perëndia e ringjalli prej të vdekurve;</verse>
        <verse osisID='Acts.13.31'> dhe ai u pa për shumë ditë nga ata që ishin ngjitur me të nga Galilea në Jeruzalem, të cilët tani janë dëshmitarë të tij para popullit.</verse>
        <verse osisID='Acts.13.32'> Dhe ne po ju shpallim lajmin e mirë të premtimit që u qe bërë etërve,</verse>
        <verse osisID='Acts.13.33'> duke ju thënë se Perëndia e ka përmbushur për ne, bij të tyre, duke ringjallur Jezusin, ashtu si dhe është shkruar në psalmin e dytë: &amp;quot;Ti je Biri im, sot më linde&amp;quot;.</verse>
        <verse osisID='Acts.13.34'> Dhe mbasi e ka ringjallur prej të vdekurve për të mos e kthyer në kalbje, ai ka thënë kështu: &amp;quot;Unë do t'ju jap premtimet e sigurta të bëra Davidit&amp;quot;.</verse>
        <verse osisID='Acts.13.35'> Për këtë ai thotë edhe në një psalm tjetër: &amp;quot;Ti nuk do të lejosh që i Shenjti yt të shohë kalbje&amp;quot;.</verse>
        <verse osisID='Acts.13.36'> Sepse Davidi, mbasi zbatoi këshillën e Perëndisë në brezin e tij, vdiq dhe u bashkua me etërit e vet dhe pa kalbje,</verse>
        <verse osisID='Acts.13.37'> por ai, që e ka ringjallur Perëndia, nuk ka parë kalbje.</verse>
        <verse osisID='Acts.13.38'> Le ta dini, pra, o vëllezër, se nëpërmjet tij ju është shpallur falja e mëkateve,</verse>
        <verse osisID='Acts.13.39'> dhe se, me anë të tij, ai që beson është shfajësuar nga të gjitha gjërat, që nuk mund të shfajsohej me anë të ligjit të Moisiut.</verse>
        <verse osisID='Acts.13.40'> Kini kujdes, pra, që të mos ju ndodhë ajo që është thënë në profetët:</verse>
        <verse osisID='Acts.13.41'> &amp;quot;Shikoni, o përbuzës, mrekullohuni dhe do të treteni, sepse unë po kryej një vepër në ditët tuaja, një vepër, të cilën ju nuk do ta besonit, po t'jua tregonte dikush&amp;quot;''.</verse>
        <verse osisID='Acts.13.42'> Dhe kur Judenjtë dolën nga sinagoga, johebrenjtë u lutën që të shtunën e ardhshme t'u flisnin përsëri për këto gjëra.</verse>
        <verse osisID='Acts.13.43'> Dhe, mbasi u shpërnda mbledhja, shumë nga Judenjtë dhe nga prozelitët e perëndishëm i ndiqnin Palin dhe Barnabën, të cilët, duke u folur atyre, i bindën të ngulmojnë në hir të Perëndisë.</verse>
        <verse osisID='Acts.13.44'> Të shtunën tjetër gati gjithë qyteti u mblodh për të dëgjuar fjalën e Perëndisë.</verse>
        <verse osisID='Acts.13.45'> Por Judenjtë, duke parë turmën, u mbushën me smirë dhe u kundërviheshin thënieve të Palit, duke kundërshtuar dhe duke blasfemuar.</verse>
        <verse osisID='Acts.13.46'> Atëherë Pali dhe Barnaba, duke folur lirisht, thanë: ''Ishte e nevojshme që fjala e Perëndisë t'ju shpallej ju më së pari; por, ngaqë ju e hidhni poshtë dhe nuk e çmoni veten të denjë për jetën e përjetshme, ja, ne po u drejtohemi johebrenjve.</verse>
        <verse osisID='Acts.13.47'> Sepse kështu na ka urdhëruar Zoti: &amp;quot;Unë të vura si dritë të johebrenjve, që ti ta çosh shpëtimin deri në skajin e dheut&amp;quot;''.</verse>
        <verse osisID='Acts.13.48'> Johebrenjtë, kur dëgjuan, u gëzuan dhe lëvdonin fjalën e Zotit; dhe të gjithë sa ishin të paracaktuar për jetën e pasosur besuan.</verse>
        <verse osisID='Acts.13.49'> Dhe fjala e Zotit përhapej në mbarë atë vend.</verse>
        <verse osisID='Acts.13.50'> Por Judenjtë i nxitën disa gra të perëndishme të shtresës së lartë, si dhe parinë e qytetit, dhe ngjallën një përndjekje kundër Palit dhe Barnabës dhe i dëbuan jashtë kufijve të tyre.</verse>
        <verse osisID='Acts.13.51'> Atëherë ata, mbasi shkundën pluhurin e këmbëve të tyre kundër tyre, shkuan në Ikon.</verse>
        <verse osisID='Acts.13.52'> Dhe dishepujt ishin mbushur me gëzim dhe me Frymën e Shenjtë.</verse>
      </chapter>
      <chapter osisID='Acts.14'>
        <verse osisID='Acts.14.1'> Ndodhi që edhe në Antioki ata hynë në sinagogën Ejudenjve dhe folën në mënyrë të tillë, sa një turmë e madhe Judenjsh dhe Grekësh besuan,</verse>
        <verse osisID='Acts.14.2'> Porjudenjtë që nuk besuan i nxitën dhe i acaruan shpirtrat e johebrenjve kundër vëllezërve.</verse>
        <verse osisID='Acts.14.3'> Ata, pra, qëndruan shumë kohë atje, duke folur lirisht në Zotin, i cili jepte dëshmi fjalës së hirit të tij, duke lejuar që me anë të duarve të tyre të bëheshin shenja dhe mrekulli.</verse>
        <verse osisID='Acts.14.4'> Por popullsia e qytetit u nda: disa mbanin anën e Judenjve dhe të tjerë atë të apostujve.</verse>
        <verse osisID='Acts.14.5'> Por kur u bë një orvatje nga ana e johebrenjve dhe e Judenjve me krerët e tyre për t'i keqtrajtuar apostujt dhe për t'i vrarë me gurë,</verse>
        <verse osisID='Acts.14.6'> ata e morën vesh dhe ikën në qytetet e Likaonisë: në Listra, në Derbë dhe në krahinën përreth,</verse>
        <verse osisID='Acts.14.7'> dhe atje vazhduan të ungjillëzonin.</verse>
        <verse osisID='Acts.14.8'> Dhe në Listra ishte një njeri me këmbë të paralizuara, që rrinte gjithnjë ndenjur dhe nuk kishte ecur kurrë, sepse ishte sakat që nga barku i së ëmës.</verse>
        <verse osisID='Acts.14.9'> Ky e dëgjoi duke folur Palin, i cili nguli sytë mbi të dhe pa se ai kishte besim për t'u shëruar,</verse>
        <verse osisID='Acts.14.10'> dhe tha me zë të lartë: ''Çohu në këmbë!''. Dhe ai hovi lart dhe nisi të ecë.</verse>
        <verse osisID='Acts.14.11'> Turma, kur pa ç'kishte bërë Pali, e ngriti zërin duke thënë në gjuhën likaonike: ''Perënditë zbritën ndër ne, në trajtë njeriu''.</verse>
        <verse osisID='Acts.14.12'> Dhe e quanin Barnabën Jupiter, Palin Mërkur, sepse ai fliste më shumë.</verse>
        <verse osisID='Acts.14.13'> Atëherë prifti i Jupiterit, që e kishte tempullin në hyrje të qytetit të tyre, solli dema me kurora pranë portave dhe donte të ofronte një flijim bashkë me turmën.</verse>
        <verse osisID='Acts.14.14'> Por apostujt Barnaba dhe Pal, kur dëgjuan këtë, i grisën rrobat e tyre dhe u turrën në mes të turmës, duke thirrur e duke thënë:</verse>
        <verse osisID='Acts.14.15'> ''O burra, pse bëni këto gjëra? Edhe ne jemi njerëz me të njëjtën natyrë si ju, dhe po ju shpallim lajmin e mirë, që ju nga këto gjëra të kota të ktheheni te Perëndia e gjallë që ka bërë qiellin, dheun, detin dhe të gjitha gjërat që janë në ta.</verse>
        <verse osisID='Acts.14.16'> Në brezat që shkuan ai la që të gjitha kombet të ndjekin rrugët e tyre;</verse>
        <verse osisID='Acts.14.17'> por nuk e la veten e vet pa dëshmi, duke bërë mirë, duke na dhënë shira prej qiellit dhe stinë të frytshme dhe duke i mbushur zemrat tona me ushqim dhe gëzim''.</verse>
        <verse osisID='Acts.14.18'> Duke thënë këto gjëra, mundën t'i ndalin me vështirësi turmat që të mos u bëjnë flijim.</verse>
        <verse osisID='Acts.14.19'> Por në atë kohë erdhën disa Judenj nga Antiokia dhe nga Ikoni; ata, mbasi ia mbushën mendjen turmës, e gjuajtën me gurë Palin dhe, duke menduar se kishte vdekur, e tërhoqën zvarrë jashtë qytetit.</verse>
        <verse osisID='Acts.14.20'> Por, kur dishepujt u mblodhën rreth tij, ai u ngrit dhe hyri në qytet; dhe të nesërmen u nis me Barnabën për në Derbë.</verse>
        <verse osisID='Acts.14.21'> Dhe, mbasi ungjillëzuan atë qytet dhe bënë shumë dishepuj, u kthyen në Listra, në Ikon dhe në Antioki,</verse>
        <verse osisID='Acts.14.22'> duke fuqizuar shpirtërat e dishepujve dhe duke i këshilluar që të ngulmojnë në besim, dhe duke thënë se me shumë pikëllime duhet të hyjmë në mbretërinë e Perëndisë.</verse>
        <verse osisID='Acts.14.23'> Dhe mbasi caktuan për ta pleqtë në çdo kishë, u lutën dhe agjëruan, i lanë në dorën e Zotit, në të cilin kishin besuar.</verse>
        <verse osisID='Acts.14.24'> Dhe, mbasi e përshkuan Pisidinë, ardhën në Panfili.</verse>
        <verse osisID='Acts.14.25'> Dhe, mbasi e shpallën fjalën në Pergë, zbritën në Atali.</verse>
        <verse osisID='Acts.14.26'> Pastaj që andej lundruan për në Antioki, prej nga ishin rekomanduar në hir të Perëndisë për veprën që posa kishin kryer.</verse>
        <verse osisID='Acts.14.27'> Si arritën atje, mblodhën kishën dhe treguan ç'gjëra të mëdha kishte kryer Perëndia me anë të tyre dhe si u kishte hapur johebrenjve derën e besimit.</verse>
        <verse osisID='Acts.14.28'> Dhe qëndruan atje me dishepujt mjaft kohë.</verse>
      </chapter>
      <chapter osisID='Acts.15'>
        <verse osisID='Acts.15.1'> Dhe disa, që zbritën nga Judeja, mësonin vëllezërit: ''Nëse nuk jeni rrethprerë sipas ritit të Moisiut, nuk mund të shpëtoheni''.</verse>
        <verse osisID='Acts.15.2'> Duke qenë se u bë një grindje jo e vogël dhe një diskutim nga ana e Palit dhe e Barnabës me ata, u dha urdhër që Pali, Barnaba dhe disa të tjerë nga ata të ngjiten në Jeruzalem tek apostujt dhe te pleqtë për këtë çështje.</verse>
        <verse osisID='Acts.15.3'> Ata, pra, si u përcollën nga kisha, kaluan nëpër Feniki dhe Samari, duke treguar kthimin e johebrenjve dhe duke u sjellë gëzim të madh mbarë vëllezërve.</verse>
        <verse osisID='Acts.15.4'> Kur arritën në Jeruzalem, u pritën nga kisha, nga apostujt dhe nga pleqtë dhe treguan për gjërat e mëdha që Perëndia kishte bërë me anën e tyre.</verse>
        <verse osisID='Acts.15.5'> Por u ngritën disa nga sekti i farisenjve, që kishin besuar dhe thanë: ''Duhen rrethprerë johebrenjtë dhe të urdhërohen të zbatojnë ligjin e Moisiut''.</verse>
        <verse osisID='Acts.15.6'> Atëherë apostujt dhe pleqtë u mblodhën për ta shqyrtuar këtë problem.</verse>
        <verse osisID='Acts.15.7'> Dhe duke qenë se lindi një diskutim i madh, Pjetri u çua në këmbë dhe u tha atyre: ''Vëllezër, ju e dini se që në kohët e para Perëndia midis nesh më zgjodhi mua, që me anë të gojës sime johebrenjtë të dëgjojnë fjalën e ungjillit dhe të besojnë.</verse>
        <verse osisID='Acts.15.8'> Perëndia, që i njeh zemrat, u ka dhënë atyre dëshmi, duke u dhënë Frymën e Shenjtë, sikurse edhe neve;</verse>
        <verse osisID='Acts.15.9'> dhe ai nuk bëri asnjë dallim midis nesh dhe atyre, duke i pastruar zemrat e tyre me anë të besimit.</verse>
        <verse osisID='Acts.15.10'> Tani, pra, pse e tundoni Perëndinë, duke u vënë mbi qafën e dishepujve një zgjedhë që as etërit tanë e as ne nuk mund ta mbajmë?</verse>
        <verse osisID='Acts.15.11'> Po ne besojmë se do të shpëtohemi me anë të hirit të Zotit Jezu Krishtit, dhe në të njëjtën mënyrë edhe ata''.</verse>
        <verse osisID='Acts.15.12'> Atëherë e gjithë turma heshti, dhe rrinte e dëgjonte Barnabën dhe Palin, që tregonin ç'shenja e mrekulli kishte bërë Perëndia me anë të tyre ndër johebrenj.</verse>
        <verse osisID='Acts.15.13'> Dhe si heshtën ata, Jakobi e mori fjalën dhe tha: ''Vëllezër, më dëgjoni!</verse>
        <verse osisID='Acts.15.14'> Simoni ka treguar si i ka vizituar për herë të parë Perëndia johebrenjtë, që të zgjedhë nga ata një popull për emrin e tij.</verse>
        <verse osisID='Acts.15.15'> Me këtë gjë pajtohen fjalët e profetëve, sikundër është shkruar:</verse>
        <verse osisID='Acts.15.16'> &amp;quot;Pas këtyre gjerave, unë do të kthehem dhe do ta rindërtoj tabernakullin e Davidit që është rrëzuar, do t'i restauroj gërmadhat e tij dhe do ta ngre përsëri më këmbë,</verse>
        <verse osisID='Acts.15.17'> që mbetja e njerëzve dhe të gjitha johebrenjtë mbi të cilat thirret emri im, të kërkojnë Zotin, thotë Zoti që i bën të gjitha këto&amp;quot;.</verse>
        <verse osisID='Acts.15.18'> Prej kohësh janë të njohura te Perëndia të gjitha veprat e tij.</verse>
        <verse osisID='Acts.15.19'> Prandaj unë gjykoj që të mos i bezdisim ata nga johebrenjtë që kthehen te Perëndia,</verse>
        <verse osisID='Acts.15.20'> por t'u shkruhet atyre që të heqin dorë nga ndotjet e idhujve, nga kurvëria, nga gjërat e mbytura dhe nga gjaku.</verse>
        <verse osisID='Acts.15.21'> Sepse Moisiu që nga kohët e lashta ka njerëz të cilët në çdo qytet e predikojnë atë, duke qënë i lexuar çdo të shtunë në sinagoga''.</verse>
        <verse osisID='Acts.15.22'> Atëherë iu duk e mirë apostujve dhe pleqve me gjithë kishën të dërgojnë në Antioki, me Palin dhe Barnabën, disa njerëz të zgjedhur nga ata: Judën, mbiquajtur Barsaba, dhe Silën, njerëz me autoritet ndër vëllezërit,</verse>
        <verse osisID='Acts.15.23'> me një letër të shkruar nga dora e tyre që thoshte: ''Apostujt, pleqtë dhe vëllezërit, vëllezërve nga johebrenjtë që janë në Antioki, Siri dhe Kiliki, përshëndetje.</verse>
        <verse osisID='Acts.15.24'> Duke qenë se morëm vesh se disa që erdhën prej nesh, por të cilëve ne nuk u kishim dhënë asnjë porosi, ju kanë shqetësuar me fjalë duke trazuar shpirtrat tuaj, duke thënë se ju duhet të rrethpriteni dhe të zbatoni ligjin,</verse>
        <verse osisID='Acts.15.25'> na u duk e mirë neve, të mbledhur tok me një zemër, të zgjedhim disa njerëz dhe t'i dërgojmë bashkë me të dashurit tanë Barnaba dhe Pal,</verse>
        <verse osisID='Acts.15.26'> njerëz që kanë përkushtuar jetën e tyre për emrin e Zotit tonë Jezu Krishtit.</verse>
        <verse osisID='Acts.15.27'> Kemi dërguar, pra, Judën dhe Silën; edhe ata do t'ju tregojnë me gojë të njëjtat gjëra.</verse>
        <verse osisID='Acts.15.28'> Në fakt na u duk mirë Frymës së Shenjtë dhe neve që të mos ju ngarkojmë asnjë barrë tjetër përveç këtyre gjërave të nevojshme:</verse>
        <verse osisID='Acts.15.29'> që ju të hiqni dorë nga gjërat e flijiuara idhujve, nga gjaku, nga gjërat e mbytura dhe nga kurvëria; do të bëni mirë të ruheni nga këto. Qofshi mirë''.</verse>
        <verse osisID='Acts.15.30'> Ata, pra, mbasi u ndanë, zbritën në Antiokia dhe, si mblodhën kuvendin, e dorëzuan letrën.</verse>
        <verse osisID='Acts.15.31'> Dhe ata, mbasi e lexuan, u gëzuan për ngushëllimin.</verse>
        <verse osisID='Acts.15.32'> Dhe Juda e Sila, që ishin edhe ata profetë, me shumë fjalë i nxitën vëllezërit dhe i forcuan.</verse>
        <verse osisID='Acts.15.33'> Mbasi ndenjën atje ca kohë, u dërguan prapë me paqtim nga vëllezërit tek apostujt.</verse>
        <verse osisID='Acts.15.34'> Por Silës iu duk mirë të mbetej aty.</verse>
        <verse osisID='Acts.15.35'> Edhe Pali e Barnaba qëndruan në Antioki, duke mësuar dhe duke shpallur me shumë të tjerë fjalën e Zotit.</verse>
        <verse osisID='Acts.15.36'> Pas disa ditësh Pali i tha Barnabës: ''Le të kthehemi të shohim vëllezërit tanë në çdo qytet, ku kemi shpallur fjalën e Perëndisë, për të parë si janë''.</verse>
        <verse osisID='Acts.15.37'> Dhe Barnaba donte të merrte me vete Gjonin, të quajtur Mark.</verse>
        <verse osisID='Acts.15.38'> Por Pali mendonte se nuk duhej marrë me vete atë që ishte ndarë prej tyre në Pamfili, dhe nuk kishte shkuar me ata në punë.</verse>
        <verse osisID='Acts.15.39'> Atëherë lindi një grindje saqë ata u ndanë njëri nga tjetri; pastaj Barnaba, mbasi mori Markun, lundroi për në Qipro.</verse>
        <verse osisID='Acts.15.40'> Por Pali zgjodhi Silën dhe u nis, pasi vëllezërit e lanë në hir të Perëndisë.</verse>
        <verse osisID='Acts.15.41'> Dhe përshkoi Sirinë dhe Kilikinë, duke i forcuar kishat.</verse>
      </chapter>
      <chapter osisID='Acts.16'>
        <verse osisID='Acts.16.1'> Dhe ai arriti në Derbë dhe në Listra; këtu ishte një dishepull me emër Timote, biri i një gruaje judease besimtare, por me baba grek,</verse>
        <verse osisID='Acts.16.2'> për të cilin jepnin dëshmi të mirë vëllezërit e Listrës dhe të Ikonit.</verse>
        <verse osisID='Acts.16.3'> Pali deshi që të dilte me të; kështu e mori, e rrethpreu për shkak të Judenjve që ishin në ato vende, sepse të gjithë e dinin se babai i tij ishte grek.</verse>
        <verse osisID='Acts.16.4'> Dhe, duke kaluar nëpër qytete, i urdhëronin ata të zbatojnë vendimet që ishin marrë nga apostujt dhe nga pleqtë në Jeruzalem.</verse>
        <verse osisID='Acts.16.5'> Kishat, pra, po forcoheshin në besim dhe rriteshin në numër përditë.</verse>
        <verse osisID='Acts.16.6'> Kur ata po kalonin nëpër Frigji dhe në krahinën e Galatisë, u penguan nga Fryma e Shenjtë që të shpallin fjalën në Azi.</verse>
        <verse osisID='Acts.16.7'> Si arritën në kufijtë e Misisë, ata kërkuan të shkojnë në Bitini, por Fryma nuk i lejoi.</verse>
        <verse osisID='Acts.16.8'> Kështu, pasi e përshkuan Misinë, zbritën në Troas.</verse>
        <verse osisID='Acts.16.9'> Gjatë natës Palit iu shfaq një vegim. I rrinte para një burrë Maqedonas, që i lutej dhe i thoshte: ''Kalo në Maqedoni dhe na ndihmo''.</verse>
        <verse osisID='Acts.16.10'> Mbasi e pa vegimin, kërkuam menjëherë të shkojmë në Maqedoni, të bindur se Zoti na kishte thirrur që t'ua shpallim atyre ungjillin.</verse>
        <verse osisID='Acts.16.11'> Prandaj, duke lundruar nga Troasi, u drejtuam për në Samotrakë, dhe të nesërmen në Neapolis,</verse>
        <verse osisID='Acts.16.12'> dhe prej andej në Filipi, që është qyteti i parë i asaj ane të Maqedonisë dhe koloni romake; dhe qëndruam disa ditë në atë qytet.</verse>
        <verse osisID='Acts.16.13'> Ditën e së shtunës dolëm jashtë qytetit anës lumit, ku ishte vendi i zakonshëm për lutje; dhe, si u ulëm, u flisnim grave që ishin mbledhur atje.</verse>
        <verse osisID='Acts.16.14'> Dhe një grua, me emër Lidia, që ishte tregtare të purpurtash, nga qyteti i Tiatirës dhe që e adhuronte Perëndinë, po dëgjonte. Dhe Zoti ia hapi zemrën për të dëgjuar gjërat që thoshte Pali.</verse>
        <verse osisID='Acts.16.15'> Pasi ajo u pagëzua me familjen e saj, na u lut duke thënë: ''Në qoftë se më keni gjykuar se jam besnike ndaj Zotit, hyni në shtëpinë time dhe rrini''. Dhe na detyroi të pranojmë.</verse>
        <verse osisID='Acts.16.16'> Dhe, kur po shkonim për lutje, na doli para një skllave e re që kishte një frymë falli, e cila, duke u treguar fatin njerëzve, u sillte shumë fitime zotërinjve të saj.</verse>
        <verse osisID='Acts.16.17'> Ajo u vu të ndjekë Palin dhe ne, dhe bërtiste duke thënë: ''Këta njerëz janë shërbëtorë të Perëndisë Shumë të Lartë dhe ju shpallën udhën e shpëtimit''.</verse>
        <verse osisID='Acts.16.18'> Dhe ajo e bëri këtë shumë ditë me radhë, por Pali, i mërzitur, u kthye dhe i tha frymës: ''Unë të urdhëroj në emër të Jezu Krishtit të dalësh prej saj''. Dhe fryma doli që në atë çast.</verse>
        <verse osisID='Acts.16.19'> Por zotërinjtë e saj, kur panë se u humbi shpresa e fitimit të tyre, i kapën Palin dhe Silën dhe i tërhoqën te sheshi i tregut përpara arkondëve;</verse>
        <verse osisID='Acts.16.20'> dhe si ua paraqitën pretorët, thanë: ''Këta njerëz, që janë Judenj, e turbullojnë qytetin tonë,</verse>
        <verse osisID='Acts.16.21'> dhe predikojnë zakone që për ne, që jemi Romakë, nuk është e ligjshme t'i pranojmë dhe t'i zbatojmë''.</verse>
        <verse osisID='Acts.16.22'> Atëherë turma u lëshua e gjitha bashkë kundër tyre: dhe pretorëve, ua grisën atyre rrobat dhe urdhëruan t'i rrahin me kamxhik.</verse>
        <verse osisID='Acts.16.23'> Dhe si i rrahën me shumë goditje, i futën në burg duke urdhëruar rojtarin e burgut t'i ruajë me kujdes.</verse>
        <verse osisID='Acts.16.24'> Ky, si mori një urdhër të tillë, i futi në pjesën më të brendshme të burgut dhe ua shtrëngoi këmbët në dru.</verse>
        <verse osisID='Acts.16.25'> Aty nga mesnata Pali dhe Sila po luteshin dhe i këndonin himne Perëndisë; dhe të burgosurit i dëgjonin.</verse>
        <verse osisID='Acts.16.26'> Befas u bë një tërmet i madh, saqë u tundën themelet e burgut; dhe në atë çast u hapën të gjitha dyert dhe të gjithëve iu zgjidhën prangat.</verse>
        <verse osisID='Acts.16.27'> Rojtari i burgut, kur u zgjua dhe pa dyert e burgut të hapura, nxori shpatën dhe donte të vriste veten, duke menduar se të burgosurit kishin ikur.</verse>
        <verse osisID='Acts.16.28'> Por Pali thirri me zë të lartë: ''Mos i bëj ndonjë të keqe vetes, sepse ne të gjithë jemi këtu''.</verse>
        <verse osisID='Acts.16.29'> Atëherë ai kërkoi një dritë, u turr brenda dhe duke u dridhur i tëri u ra ndër këmbë Palit dhe Silës;</verse>
        <verse osisID='Acts.16.30'> pastaj i nxori jashtë dhe tha: ''Zotërinj, ç'duhet të bëj unë që të shpëtohem?''.</verse>
        <verse osisID='Acts.16.31'> Dhe ata i thanë: ''Beso në Zotin Jezu Krisht dhe do të shpëtohesh ti dhe shtëpia jote''.</verse>
        <verse osisID='Acts.16.32'> Pastaj ata i shpallën fjalën e Zotit atij dhe gjithë atyre që ishin në shtëpinë e tij.</verse>
        <verse osisID='Acts.16.33'> Dhe ai i mori që në atë orë të natës dhe ua lau plagët. Dhe ai dhe të gjithë të tijtë u pagëzuan menjëherë.</verse>
        <verse osisID='Acts.16.34'> Mbasi i çoi në shtëpinë e vet, ua shtroi tryezën dhe u gëzua me gjithë familjen e tij që kishte besuar në Perëndinë.</verse>
        <verse osisID='Acts.16.35'> Kur u gdhi, pretorët dërguan liktorët t'i thonë rojtarit të burgut: ''Lëri të lirë ata njerëz''.</verse>
        <verse osisID='Acts.16.36'> Dhe rojtari i burgut i tregoi Palit këto fjalë: ''Pretorët kanë dërguar fjalë që të liroheni; dilni, pra, dhe shkoni në paqe''.</verse>
        <verse osisID='Acts.16.37'> Por Pali u tha atyre: ''Mbasi na kanë rrahur botërisht pa qenë të dënuar në gjyq, ne që jemi qytetarë romakë, na futën në burg dhe tani na nxjerrin fshehtas? Jo, kurrsesi! Le të vijnë vetë ata të na nxjerrin jashtë''.</verse>
        <verse osisID='Acts.16.38'> Liktorët ua tregon këto fjalë pretorëve; dhe ata, kur dëgjuan se ishin qytetarë romakë, u frikësuan.</verse>
        <verse osisID='Acts.16.39'> Atëherë erdhën dhe iu lutën atyre, dhe si i nxorën, iu lutën që të largohen nga qyteti.</verse>
        <verse osisID='Acts.16.40'> Atëherë ata, si dolën nga burgu, hynë në shtëpinë e Lidias dhe, kur panë vëllezërit, i ngushëlluan; dhe ikën.</verse>
      </chapter>
      <chapter osisID='Acts.17'>
        <verse osisID='Acts.17.1'> Dhe mbasi kishin kaluar nëpër Amfipoli dhe nëpër Apoloni, arritën në Thesaloniki, ku ishte sinagoga e Judenjve.</verse>
        <verse osisID='Acts.17.2'> Dhe Pali, sipas zakonit të vet, hyri tek ata dhe tri të shtuna me radhë u paraqiti argumente nga Shkrimet,</verse>
        <verse osisID='Acts.17.3'> duke deklaruar dhe duke treguar atyre se Krishti duhej të vuante dhe të ringjallej prej së vdekurish dhe duke thënë: ''Ky Jezusi që unë ju shpall është Krishti''.</verse>
        <verse osisID='Acts.17.4'> Disa nga ata besuan dhe u bashkuan me Palin dhe Silën, si dhe një numër i madh Grekësh të përshpirtshëm dhe jo pak gra të rëndësishme.</verse>
        <verse osisID='Acts.17.5'> Por Judenjtë, të cilët nuk kishin besuar, patën smirë dhe morën me vete disa njerëz të këqij nga ata të rrugëve të tregut dhe, si mblodhën një turmë, e bënë rrëmujë qytetin; edhe sulmuan shtëpinë e  Jasonit dhe kërkonin ata për t'i nxjerrë  përpara popullit.</verse>
        <verse osisID='Acts.17.6'> Por, mbasi nuk i gjetën, e hoqën zvarrë Jasonin dhe disa vëllezër përpara krerëve të qytetit, duke thirrur: ''Ata që e kanë bërë rrëmujë botën, kanë ardhur edhe këtu,</verse>
        <verse osisID='Acts.17.7'> dhe Jasoni këta i priti; të gjithë këta veprojnë kundër statuteve të Cezarit, duke thënë se është një mbret tjetër, Jezusi''.</verse>
        <verse osisID='Acts.17.8'> Edhe nxitën popullin dhe krerët e qytetit, që i dëgjonin këto gjëra.</verse>
        <verse osisID='Acts.17.9'> Por ata, mbasi morën një dorëzani nga Jasoni dhe nga të tjerët, i lejuan të shkojnë.</verse>
        <verse osisID='Acts.17.10'> Atëherë vëllezërit menjëherë natën i nisën Palin dhe Silën për në Berea dhe ata, sapo arritën atje, hynë në sinagogën e Judenjve.</verse>
        <verse osisID='Acts.17.11'> Por këta ishin më fisnikë nga ndjenjat se ata të Thesalonikit dhe e pranuan fjalën me gatishmëri të madhe, duke i shqyrtuar çdo ditë Shkrimet për të parë nëse këto gjëra ishin ashtu.</verse>
        <verse osisID='Acts.17.12'> Shumë nga ata, pra, besuan bashkë me një numër jo të vogël grash fisnike greke dhe burrash.</verse>
        <verse osisID='Acts.17.13'> Por, kur Judenjtë e Thesalonikit morën vesh se fjala e Perëndisë ishte shpallur nga Pali edhe në Berea, shkuan edhe atje dhe e turbulluan turmën.</verse>
        <verse osisID='Acts.17.14'> Atëherë vëllezërit e nisën menjëherë Palin në drejtim të detit, por Sila dhe Timoteu qëndruan atje.</verse>
        <verse osisID='Acts.17.15'> Ata që i prinin Palit e çuan deri në Athinë; pastaj, mbasi morën porosi për Silën dhe Timoteun që të arrijnë sa më parë tek ai, u kthyen prapa.</verse>
        <verse osisID='Acts.17.16'> Ndërsa Pali po i priste në Athinë, po i ziente fryma përbrenda, kur pa qytetin plot me idhuj.</verse>
        <verse osisID='Acts.17.17'> Ai, pra, po diskutonte në sinagogë me Judenjtët dhe me njerëz të përshpirtshëm dhe çdo ditë në sheshin e tregut me ata që takonte.</verse>
        <verse osisID='Acts.17.18'> Diskutonin me të edhe disa filozofë epikurianë dhe stoikë. Disa thoshnin: ''Vallë ç'do të thotë ky llafazan''. Dhe të tjerë thoshnin: ''Ai duket se është një kasnec i perëndivë të huaja'', sepse u shpall atyre Jezusin dhe ringjalljen.</verse>
        <verse osisID='Acts.17.19'> Dhe e zunë dhe e çuan në Areopag, duke thënë: ''A mund ta marrim vesh ç'është kjo doktrinë e re për të cilën ti flet?</verse>
        <verse osisID='Acts.17.20'> Sepse ti sjell disa gjëra të huaja në veshët tanë, prandaj duam të dimë ç'kuptim kanë ato.</verse>
        <verse osisID='Acts.17.21'> Atëherë gjithë Athinasit dhe të huajt që banonin atje nuk e kalonin kohën më mirë sesa duke folur ose duke dëgjuar ndonjë fjalë të re.</verse>
        <verse osisID='Acts.17.22'> Atëherë Pali, duke qëndruar në këmbë në mes të Areopagut, tha: ''O burra athinas, unë shoh se në të gjitha gjërat ju jeni shumë fetarë''.</verse>
        <verse osisID='Acts.17.23'> Sepse, duke ecur e duke vënë re objektet e kultit tuaj, gjeta edhe një altar mbi të cilin është shkruar: &amp;quot;PERÉNDISÉ SÉ PANJOHUR&amp;quot;. Atë, pra, që ju e adhuroni pa e njohur, unë po jua shpall.</verse>
        <verse osisID='Acts.17.24'> Perëndia që bëri botën dhe të gjitha gjërat që janë në të, duke qenë Zot i qiellit dhe i tokës, nuk banon në tempuj të bërë nga duart e njeriut,</verse>
        <verse osisID='Acts.17.25'> dhe as shërbehet nga duart e njerëzve, sikur të kishte nevojë për ndonjë gjë, sepse ai u jep të gjithëve jetë, hukatje dhe çdo gjë;</verse>
        <verse osisID='Acts.17.26'> dhe ai ka bërë nga një gjak i vetëm të gjitha racat e njerëzve, që të banojnë në mbarë faqen e dheut, dhe caktoi kohërat me radhë dhe caqet e banimit të tyre,</verse>
        <verse osisID='Acts.17.27'> që të kërkojnë Zotin, mbase mund ta gjejnë duke prekur, ndonëse ai nuk është larg nga secili prej nesh.</verse>
        <verse osisID='Acts.17.28'> Sepse në të ne jetojmë, lëvizim dhe jemi, sikurse kanë thënë edhe disa nga poetët tuaj: &amp;quot;Sepse jemi edhe ne pasardhës të tij&amp;quot;.</verse>
        <verse osisID='Acts.17.29'> Duke qenë, pra, se ne jemi pasardhës të Perëndisë, nuk duhet të mendojmë që natyra e perëndishme është e ngjashme me arin ose me argjendin, ose me gurin ose me një vepër arti të latuar dhe të shpikur nga njeriu.</verse>
        <verse osisID='Acts.17.30'> Perëndia, pra, duke kaluar përmbi kohërat e padijes, i urdhëron të gjithë njerëzit dhe kudo që të pendohen.</verse>
        <verse osisID='Acts.17.31'> Sepse ai ka caktuar një ditë në të cilën do të gjykojë me drejtësi botën me anë të atij njeriu të cilin ai e ka caktuar; dhe për këtë u ka dhënë të gjithëve një provë të sigurt, duke e ringjallur prej të vdekurit''.</verse>
        <verse osisID='Acts.17.32'> Kur dëgjuan të flitej për ringjalljen e të vdekurve, disa e përqeshën dhe të tjerë thoshnin: ''Do të të dëgjojmë përsëri për këtë gjë''.</verse>
        <verse osisID='Acts.17.33'> Kështu Pali doli nga mesi i tyre.</verse>
        <verse osisID='Acts.17.34'> Por disa u bashkuan me të dhe besuan, ndër këta edhe Dionis areopagiti, një grua që quhej Damaris dhe ca të tjerë me ta.</verse>
      </chapter>
      <chapter osisID='Acts.18'>
        <verse osisID='Acts.18.1'> Pas këtyre gjërave Pali u nis nga Athina dhe erdhi në Korint.</verse>
        <verse osisID='Acts.18.2'> Dhe si gjeti një farë Judeu, me emër Akuila, lindur në Pont, i ardhur rishtas nga Italia bashkë me gruan e tij Priskilën (sepse Klaudi kishte urdhëruar që të gjithë Judenjtë të largohen nga Roma), shkoi tek ata.</verse>
        <verse osisID='Acts.18.3'> Dhe duke qenë se kishin të njëjtën mjeshtëri, shkoi të banojë me ta dhe punonte; se mjeshtëria e tyre ishte të bënin çadra.</verse>
        <verse osisID='Acts.18.4'> Çdo të shtunë mësonte në sinagogë dhe bindte Judenj dhe Grekë.</verse>
        <verse osisID='Acts.18.5'> Kur Sila dhe Timoteu zbritën nga Maqedonia, Pali shtyhej nga Fryma për t'u dëshmuar Judenjve se Jezusi ishte Krishti.</verse>
        <verse osisID='Acts.18.6'> Por duke qenë se ata kundërshtonin dhe blasfemonin, ai i shkundi rrobat e tij dhe u tha atyre: ''Gjaku juaj qoftë mbi kokën tuaj, unë jam i pastër; që tashti e tutje do të shkoj te johebrenjtë''.</verse>
        <verse osisID='Acts.18.7'> Dhe, mbasi u largua prej andej, hyri në shtëpinë e një farë njeriu me emër Just, i cili i shërbente Perëndisë dhe e kishte shtëpinë ngjtur me sinagogën.</verse>
        <verse osisID='Acts.18.8'> Dhe Krispi, kreu i sinagogës, besoi te Zoti me gjithë shtëpinë e tij; edhe shumë Korintas, duke dëgjuar Palin, besuan dhe u pagëzuan.</verse>
        <verse osisID='Acts.18.9'> Një natë Zoti i tha Palit në vegim: ''Mos druaj, por fol dhe mos pusho,</verse>
        <verse osisID='Acts.18.10'> sepse unë jam me ty dhe askush nuk do të vërë dorë mbi ty që të të bëjë keq, sepse unë kam një popull të madh në këtë qytet''.</verse>
        <verse osisID='Acts.18.11'> Kështu ai qëndroi atje një vit e gjashtë muaj, duke mësuar ndër ta fjalën e Perëndisë.</verse>
        <verse osisID='Acts.18.12'> Por, kur Galioni ishte prokonsull i Akaisë, Judenjtë u ngritën me një mendje kundër Palit dhe e çuan në gjykatë,</verse>
        <verse osisID='Acts.18.13'> duke thënë: ''Ky ua mbush mendjen njerëzve t'i shërbejnë Perëndisë, në kundërshtim me ligjin''.</verse>
        <verse osisID='Acts.18.14'> Dhe kur Pali donte të hapte gojën, Galioni u tha Judenjve: ''Po të qe puna për ndonjë padrejtësi ose keqbërje, o Judenj, do t'ju dëgjoja me durim, sipas arsyes;</verse>
        <verse osisID='Acts.18.15'> por nëse janë çështje për fjalë, për emra dhe ligjin tuaj, shikojeni ju vetë, sepse unë nuk dua të jem gjykatës i këtyre gjërave''.</verse>
        <verse osisID='Acts.18.16'> Dhe i përzuri ata nga gjykata.</verse>
        <verse osisID='Acts.18.17'> Atëherë të gjithë Grekët zunë Sostenin, kreun e sinagogës, dhe e rrahën para gjykatës. Por Galioni nuk donte t'ia dinte fare për këto gjëra.</verse>
        <verse osisID='Acts.18.18'> Dhe Pali, mbasi qëndroi atje edhe shumë ditë, u nda nga vëllezërit dhe lundroi për në Siri me Priskilën dhe Akuilën, pasi e qethi kokën në Kenkrea, sepse kishte bërë një premtim solemn.</verse>
        <verse osisID='Acts.18.19'> Dhe, kur arriti në Efes, i la aty, po vetë hyri në sinagogë dhe filloi të diskutojë me Judenjtë.</verse>
        <verse osisID='Acts.18.20'> Ata iu lutën të rrinte me ta më gjatë, por ai nuk pranoi;</verse>
        <verse osisID='Acts.18.21'> por u nda prej tyre duke thënë: ''Më duhet gjithsesi ta kaloj festën e ardhshme në Jeruzalem, por, në dashtë Perëndia, do të kthehem përsëri te ju''. Dhe u nis nga Efesi nëpër det.</verse>
        <verse osisID='Acts.18.22'> Si zbarkoi në Cezari, u ngjit në Jeruzalem, dhe si u përshëndet me kishën, zbriti në Antioki.</verse>
        <verse osisID='Acts.18.23'> Dhe, mbasi qëndroi atje pak kohë, u nis dhe përshkoi me radhë rrethinat e Galatisë dhe të Frigjisë, duke forcuar gjithë dishepujt.</verse>
        <verse osisID='Acts.18.24'> Por një Jude, me emër Apollo, lindur në Aleksandri, njeri orator dhe njohës i Shkrimit, arriti në Efes.</verse>
        <verse osisID='Acts.18.25'> Ai ishte i mësuar në udhën e Zotit dhe, i zjarrtë në frymë, fliste dhe mësonte me zell gjërat e Zotit, por njihte vetëm pagëzimin e Gjonit.</verse>
        <verse osisID='Acts.18.26'> Ai filloi të flasë lirisht në sinagogë. Dhe, kur Akuila dhe Priskila e dëgjuan, e morën me vete dhe ia shtjelluan më thellë udhën e Perëndisë.</verse>
        <verse osisID='Acts.18.27'> Pastaj, mbasi ai donte të shkonte në Akai, vëllezërit i dhanë zemër dhe u shkruan dishepujve që ta prisnin. Mbasi arriti atje, ai i ndihmoi shumë ata që kishin besuar me anë të hirit.</verse>
        <verse osisID='Acts.18.28'> Ai në fakt, i kundërshtonte botërisht me forcë të madhe Judenjtë, duke treguar me anë të Shkrimeve se Jezusi është Krishti.</verse>
      </chapter>
      <chapter osisID='Acts.19'>
        <verse osisID='Acts.19.1'> Dhe ndërsa Apollo ishte ende në Korint, Pali, mbasi shkoi në vendet më të larta, arriti në Efes dhe, si gjeti disa dishepuj, u tha atyre:</verse>
        <verse osisID='Acts.19.2'> ''A e keni marrë Frymën e Shenjtë, kur besuat?''. Ata iu përgjigjën: ''Ne as që kemi dëgjuar se paska Frymë të Shenjtë''.</verse>
        <verse osisID='Acts.19.3'> Dhe ai u tha atyre: ''Me se, pra, u pagëzuat?''. Ata u përgjigjën: ''Me pagëzimin e Gjonit''.</verse>
        <verse osisID='Acts.19.4'> Atëherë Pali tha: ''Gjoni pagëzoi me pagëzimin e pendimit, duke i thënë popullit se duhet t'i besonte atij që do të vinte pas tij, domethënë Jezu Krishtit.</verse>
        <verse osisID='Acts.19.5'> Dhe ata, si dëgjuan, u pagëzuan në emër të Zotit Jezus.</verse>
        <verse osisID='Acts.19.6'> Dhe, kur Pali vuri duart mbi ta, Fryma e Shenjtë zbriti mbi ta dhe ata folën në gjuhë të tjera dhe profetizuan.</verse>
        <verse osisID='Acts.19.7'> Dhe gjithsej ishin rreth dymbëdhjetë burra.</verse>
        <verse osisID='Acts.19.8'> Pastaj ai hyri në sinagogë dhe u foli lirisht njerëzve tre muaj me radhë, duke diskutuar dhe duke i bindur për gjërat e mbretërisë së Perëndisë.</verse>
        <verse osisID='Acts.19.9'> Por, duke qenë se disa ngurtësoheshin dhe nuk besonin dhe flisnin keq për Udhën përpara turmës, ai u shkëput prej tyre, i ndau dishepujt dhe vazhdoi të diskutojë çdo ditë në shkollën e njëfarë Tirani.</verse>
        <verse osisID='Acts.19.10'> Dhe kjo vazhdoi dy vjet me radhë, kështu që të gjithë banorët e Azisë, Judenj dhe Grekë, e dëgjuan fjalën e Zotit Jezus.</verse>
        <verse osisID='Acts.19.11'> Dhe Perëndia bënte mrekulli të jashtëzakonshme me anë të duarve të Palit,</verse>
        <verse osisID='Acts.19.12'> aq sa mbi të sëmurët sillnin peshqirë dhe përparëse që kishin qenë mbi trupin e tij, dhe sëmundjet largoheshin prej tyre dhe frymërat e liga dilnin prej tyre.</verse>
        <verse osisID='Acts.19.13'> Dhe disa yshtës shëtitës Judenj u orvatën të thërrasin emrin e Zotit Jezus mbi ata që kishin frymërat e liga, duke thënë: ''Ju përbetohemi për Jezusin, që Pali predikon!''.</verse>
        <verse osisID='Acts.19.14'> Ata që bënin këtë ishin shtatë bijtë e njëfarë Skevi, kryeprift jude.</verse>
        <verse osisID='Acts.19.15'> Por fryma e ligë u përgjigj dhe tha: ''Unë e njoh Jezusin dhe e di kush është Pali, po ju cilët jeni?''.</verse>
        <verse osisID='Acts.19.16'> Atëherë ai njeri që kishte frymën e ligë u hodh mbi ta dhe si i mundi, ushtroi një dhunë aq të madhe sa ata ikën nga ajo shtëpi, lakuriq e të plagosur.</verse>
        <verse osisID='Acts.19.17'> Kjo u muar vesh nga të gjithë Judenjtë dhe Grekët që banonin në Efes, dhe të gjithë i zuri frika, dhe emri i Zotit Jezus ishte madhëruar.</verse>
        <verse osisID='Acts.19.18'> Dhe shumë nga ata që kishin besuar vinin të rrëfeheshin dhe të tregonin gjërat që kishin bërë.</verse>
        <verse osisID='Acts.19.19'> Shumë nga ata që ishin marrë me magji i sollën librat dhe i dogjën përpara të gjithëve; dhe, mbasi e llogaritën çmimin e tyre, gjetën se ishin pesëdhjetë mijë pjesë argjendi.</verse>
        <verse osisID='Acts.19.20'> Kështu fjala e Perëndisë shtohej dhe forcohej.</verse>
        <verse osisID='Acts.19.21'> Mbas këtyre ngjarjeve, Pali kishte vendosur në mendje të shkojë në Jeruzalem, duke kaluar nëpër Maqedoni dhe nëpër Akai, dhe thoshte: ''Mbasi të kem qenë atje, më duhet të shoh edhe Romën''.</verse>
        <verse osisID='Acts.19.22'> Atëherë dërgoi në Maqedoni dy nga ata që i shërbenin, Timoteun dhe Erastin, dhe vetë ndenji edhe ca kohë në Azi.</verse>
        <verse osisID='Acts.19.23'> Dhe në atë kohë u bë një trazirë e madhe lidhur me Udhën,</verse>
        <verse osisID='Acts.19.24'> sepse një farë njeriu, me emër Dhimitër, argjendar, i cili bënte tempuj të Dianës në argjend, u sillte artizanëve jo pak fitim.</verse>
        <verse osisID='Acts.19.25'> Ai i mblodhi këta bashkë me punëtorët që kishin një aktivitet të përafërt, dhe tha: ''O burra, ju e dini se fitimi ynë vjen nga kjo veprimtari.</verse>
        <verse osisID='Acts.19.26'> Dhe ju shihni dhe dëgjoni se ky Pali ua ka mbushur mendjen dhe ktheu një numër të madh njerëzish jo vetëm në Efes, por gati në mbarë Azinë, duke thënë se nuk janë perëndi ata që janë bërë me duar.</verse>
        <verse osisID='Acts.19.27'> Dhe jo vetëm që është rreziku për ne që kjo mjeshtria jonë të diskreditohet, por që edhe tempulli i perëndeshës së madhe Diana të mos vlerësohet më aspak dhe që t'i hiqet madhështia asaj, që gjithë Azia, madje gjithë bota, e nderon''.</verse>
        <verse osisID='Acts.19.28'> Ata, kur i dëgjuan këto gjëra, u mbushën me inat dhe bërtisnin, duke thënë: ''E madhe është Diana e Efesianëve!''.</verse>
        <verse osisID='Acts.19.29'> Dhe gjithë qyteti u mbush me rrëmujë; dhe si i morën me forcë Gain dhe Aristarkun, Maqedonas, bashkudhëtarë të Palit, rendën të gjithë, me një mendje, në teatër.</verse>
        <verse osisID='Acts.19.30'> Dhe Pali donte t'i dilte popullit, por dishepujt nuk e lejonin.</verse>
        <verse osisID='Acts.19.31'> Edhe disa Aziarkë, që ishin miq të tij, i çuan për ta lutur të mos dilte në teatër.</verse>
        <verse osisID='Acts.19.32'> Ndërkaq disa bërtisnin një gjë, të tjerë një tjetër, saqë mbledhja ishte trazuar dhe më të shumtët nuk dinin përse ishin mbledhur.</verse>
        <verse osisID='Acts.19.33'> Atëherë nga turma nxorën Aleksandrin, të cilin e shtynin Judenjtë. Dhe Aleksandri, mbasi bëri shenjë me dorë, donte të paraqiste një apologji para popullit.</verse>
        <verse osisID='Acts.19.34'> Por, kur e morën vesh se ishte Jude, të gjithë me një zë filluan të bërtasin për gati dy orë: ''E madhe është Diana e Efesianëve!''.</verse>
        <verse osisID='Acts.19.35'> Kancelari i qytetit, mbasi e qetësoi turmën, tha: ''O Efesianë, cili është vallë ai njeri që nuk e di se qyteti i Efesianëve është mbrojtësi i tempullit të perëndeshës së madhe Diana dhe i imazhit të saj që ra nga Zeusi?</verse>
        <verse osisID='Acts.19.36'> Duke qenë, pra, se këto janë të pakundërshtueshme, ju duhet të rrini urtë dhe të mos bëni asgjë të nxituar.</verse>
        <verse osisID='Acts.19.37'> Sepse i prutë këta njerëz që nuk janë as sacrileghi as blasfemues të perëndeshës suaj.</verse>
        <verse osisID='Acts.19.38'> Pra, në qoftë se Dhimitri dhe mjeshtrit që janë me të kanë diçka kundër dikujt, gjykatat janë hapur dhe prokonsuj ka; le të padisin njëri-tjetrin.</verse>
        <verse osisID='Acts.19.39'> Dhe nëse keni ndonjë kërkesë tjetër për të bërë, të zgjidhet në kuvendin sipas ligjit.</verse>
        <verse osisID='Acts.19.40'> Ne në fakt jemi në rrezik të akuzohemi si kryengritës për ngjarjen e sotme, sepse nuk ka asnjë arsye me të cilën të përligjet ky grumbullim''.</verse>
        <verse osisID='Acts.19.41'> Dhe, si i tha këto, e shpërndau mbledhjen.</verse>
      </chapter>
      <chapter osisID='Acts.20'>
        <verse osisID='Acts.20.1'> Si pushoi trazira, Pali i thirri dishepujt pranë vetes, i përqafoi dhe u nis për të vajtur në Maqedoni.</verse>
        <verse osisID='Acts.20.2'> Dhe si i përshkoi ato krahina dhe u dha shumë këshilla, shkoi në Greqi.</verse>
        <verse osisID='Acts.20.3'> Dhe mbasi kaloi atje tre muaj, duke qenë se Judenjtë kishin kurdisur një komplot kundër tij kur përgatitej të lundronte për në Siri, vendosi të kthehet nga ana e Maqedonisë.</verse>
        <verse osisID='Acts.20.4'> Dhe deri në Azi e përcollën Sopatri nga Berea, Aristarku dhe Sekundi nga Thesaloniki, Gai nga Derba dhe Timoteu, dhe Tikiku e Trofimi nga Azia.</verse>
        <verse osisID='Acts.20.5'> Këta ishin nisur para nesh dhe na prisnin në Troas.</verse>
        <verse osisID='Acts.20.6'> Kurse ne u nisëm nga Filipi, pas ditëve të të Ndormëve, dhe për pesë ditë i arritëm në Troas, ku qëndruam shtatë ditë.</verse>
        <verse osisID='Acts.20.7'> Ditën e parë të javës, kur ishin mbledhur dishepujt për të thyer bukën, Pali, i cili duhet të nisej të nesërmen, bisedonte me ta dhe e zgjati fjalën deri në mesnatë.</verse>
        <verse osisID='Acts.20.8'> Dhe në sallën ku ishim mbledhur kishte shumë llamba.</verse>
        <verse osisID='Acts.20.9'> Një djalosh me emër Eutik, që ishte ulur në parvazin e dritares, e zuri një gjumë i rëndë; dhe, ndërsa Pali e çoi fjalën gjatë, e zuri gjumi, ra nga kati i tretë poshtë dhe e ngritën të vdekur.</verse>
        <verse osisID='Acts.20.10'> Por Pali, si zbriti, ra mbi të, e përqafoi dhe tha: ''Mos u shqetësoni, se shpirti i tij është në të''.</verse>
        <verse osisID='Acts.20.11'> Atëherë u ngjit përsëri lart, e theu bukën dhe hëngri; dhe, pasi foli gjatë deri në të gdhirë, u nis.</verse>
        <verse osisID='Acts.20.12'> Ndërkaq e prunë djalin të gjallë, dhe u ngushëlluan jo pak.</verse>
        <verse osisID='Acts.20.13'> Kurse ne, që kishim hipur tashmë në anije, lundruam për në Asos, ku kishim ndër mend të merrnim Palin, sepse kështu kishte caktuar, mbasi donte vetë të shkonte më këmbë.</verse>
        <verse osisID='Acts.20.14'> Kur na arriti në Asos, e morëm dhe arritëm në Mitilinë.</verse>
        <verse osisID='Acts.20.15'> Lundruam prej andej dhe të nesërmen arritëm përballë Hiosit; një ditë më pas arritëm në Samo dhe, pas një ndalese në Trogjili, arritëm të nesërmen në Milet.</verse>
        <verse osisID='Acts.20.16'> Sepse Pali kishte vendosur të lundronte pa u ndalur në Efes, që të mos humbiste kohë në Azi; sepse nxitonte që të ndodhej, po të ishte e mundur, në Jeruzalem ditën e Rrëshajëve.</verse>
        <verse osisID='Acts.20.17'> Nga Mileti dërgoi në Efes për të thirrur pleqtë e kishës.</verse>
        <verse osisID='Acts.20.18'> Kur ata erdhën tek ai, ai u tha atyre: ''Ju e dini dita e parë që hyra në Azi si kam jetuar midis jush për të gjithë këtë kohë,</verse>
        <verse osisID='Acts.20.19'> duke i shërbyer Zotit me gjithë përulësi e me shumë lot e me prova që m'u bënë nga tinëzitë e Judenjve;</verse>
        <verse osisID='Acts.20.20'> dhe si unë nuk fsheha asnjë nga ato gjëra që ishin të dobishme për ju, por jua shpalla juve dhe jua mësova botërisht dhe nëpër shtëpi,</verse>
        <verse osisID='Acts.20.21'> duke u deklaruar solemnisht Judenjve dhe Grekëve mbi pendimin te Perëndi dhe për besimin në Zotin tonë Jezu Krisht.</verse>
        <verse osisID='Acts.20.22'> Dhe ja, tani, i shtyrë nga Fryma, po shkoj në Jeruzalem pa ditur se ç'do të më ndodhë atje,</verse>
        <verse osisID='Acts.20.23'> përveçse Fryma e Shenjtë dëshmon për mua në çdo qytet, duke thënë se më presin pranga dhe mundime.</verse>
        <verse osisID='Acts.20.24'> Por unë nuk dua t'ia di fare për jetën time që nuk e çmoj aq, sa ta kryej me gëzim vrapimin tim dhe shërbesën që mora nga Zoti Jezus, të dëshmoj plotësisht ungjillin e hirit të Perëndisë.</verse>
        <verse osisID='Acts.20.25'> Dhe ja, tani e di se të gjithë ju, në mes të të cilëve kam vajtur dhe ardhur duke predikuar mbretërinë e Perëndisë, nuk do të shihni më fytyrën time.</verse>
        <verse osisID='Acts.20.26'> Prandaj sot po ju deklaroj se unë jam i pastër nga gjaku i të gjithëve;</verse>
        <verse osisID='Acts.20.27'> sepse nuk u tërhoqa prapa për të mos ju treguar gjithë këshillën e Perëndisë.</verse>
        <verse osisID='Acts.20.28'> Tregoni kujdes, pra, për veten tuaj dhe për gjithë tufën, në mes të së cilës Fryma e Shenjtë ju ka vënë ju kujdestarë që të kullotni kishën e Perëndisë, të cilën ai e ka fituar me gjakun e tij.</verse>
        <verse osisID='Acts.20.29'> Në fakt unë e di se, pas largimit tim, do të hyjnë midis jush ujqër grabitqarë, që nuk do ta kursejnë tufën,</verse>
        <verse osisID='Acts.20.30'> edhe vetë midis jush do të dalin njerëz që do të flasin gjëra të çoroditura që të tërheqin pas vetes dishepujt.</verse>
        <verse osisID='Acts.20.31'> Prandaj rrini zgjuar, dhe mbani mend se për tre vjet me radhë, ditë e natë, nuk pushova kurrë të paralajmëroj secilin me lot.</verse>
        <verse osisID='Acts.20.32'> Dhe tani, o vëllezër, unë po ju lë te Perëndia dhe te fjala e hirit të tij, që është në gjendje t'ju ndërtojë dhe t'ju japë trashëgimin në mes të të gjithë të shenjtëruarve.</verse>
        <verse osisID='Acts.20.33'> Unë nuk kam dashur as argjend, as ar, as rrobat e ndonjërit.</verse>
        <verse osisID='Acts.20.34'> Dhe ju vetë e dini se këto duar kanë punuar për nevojat e mia dhe për ata që ishin bashkë me mua.</verse>
        <verse osisID='Acts.20.35'> Dhe në çdo gjë ju kam treguar se, duke u munduar në këtë mënyrë, duhet të ndihmohen të lëngatët dhe të kujtohen fjalët e Zotit Jezus, i cili tha: &amp;quot;Ka më shumë lumturi të japësh sesa të marrësh!&amp;quot;''.</verse>
        <verse osisID='Acts.20.36'> Dhe, si kishte thënë këto gjëra, u ul mbi gjunjë dhe u lut me ata të gjithë.</verse>
        <verse osisID='Acts.20.37'> Atëherë të gjithë qanë me të madhe, e rroknin në qafë Palin dhe e puthnin,</verse>
        <verse osisID='Acts.20.38'> të hidhëruar sidomos për fjalën që kishte thënë, se nuk do ta shihnin më fytyrën e tij. Pastaj e përcollën në anije.</verse>
      </chapter>
      <chapter osisID='Acts.21'>
        <verse osisID='Acts.21.1'> Mbasi u ndamë nga ta, lundruam dhe, duke shkuar drejt, arritëm në Koos, ditën tjetër në Rodos dhe që andej në Patara.</verse>
        <verse osisID='Acts.21.2'> Edhe, si gjetëm një anije që shkonte për Feniki, hipëm dhe lundruam.</verse>
        <verse osisID='Acts.21.3'> Pamë nga larg Qipron dhe e lamë në të majtë, vazhduam lundrimin për në Siri dhe dolëm në Tiro, sepse atje anija kishte për të shkarkuar.</verse>
        <verse osisID='Acts.21.4'> Dhe, si i gjetëm dishepujt, qëndruam atje shtatë ditë; të shtyrë nga Fryma, ata i thoshin Palit të mos ngjitej në Jeruzalem.</verse>
        <verse osisID='Acts.21.5'> Kur i plotësuam ato ditë, u nisëm dhe shkuam; dhe na përcollën të gjithë, me gra e me fëmijë, deri jashtë qytetit; dhe si u ulëm në gjunjë në breg, u lutëm.</verse>
        <verse osisID='Acts.21.6'> Dhe, mbasi u përshëndetëm, hipëm në anije, kurse ata u kthyen në shtëpitë e veta.</verse>
        <verse osisID='Acts.21.7'> Kur mbaruam lundrimin, nga Tiro erdhëm në Ptolemaidë dhe, si përshëndetëm vëllezërit, kaluam një ditë me ta.</verse>
        <verse osisID='Acts.21.8'> Të nesërmen u nisëm (ne që ishim shokë me Palin), arritëm në Cezare dhe hymë në shtëpinë e Filip ungjilltarit, që ishte një nga të shtatët, dhe ndenjëm tek ai.</verse>
        <verse osisID='Acts.21.9'> Por ai kishte katër bija virgjëresha, që profetizonin.</verse>
        <verse osisID='Acts.21.10'> Dhe, pasi qëndruam ne atje shumë ditë, zbriti nga Judeja një farë profeti me emër Agabo.</verse>
        <verse osisID='Acts.21.11'> Si erdhi te ne, ai mori brezin e Palit, lidhi duart dhe këmbët e veta dhe tha: ''Këtë thotë Fryma e Shenjtë: Kështu do ta lidhin Judenjtë në Jeruzalem burrin, të cilit i përket ky brez dhe do t'a dorëzojnë johebrenjve''.</verse>
        <verse osisID='Acts.21.12'> Kur i dëgjuam këto gjëra, ne dhe vendësit iu lutëm që të mos ngjitej në Jeruzalem.</verse>
        <verse osisID='Acts.21.13'> Por Pali u përgjigj: ''Ç'po bëni ju, duke qarë e duke ma copëtuar zemrën? Sepse unë jam gati jo vetëm për të qenë i lidhur, por edhe për të vdekur në Jeruzalem për emrin e Zotit Jezus''.</verse>
        <verse osisID='Acts.21.14'> Dhe, mbasi nuk i mbushej mendja, ne pushuam duke thënë: ''U bëftë vullneti i Zotit!''.</verse>
        <verse osisID='Acts.21.15'> Dhe pas atyre ditëve, bëmë gati gjërat tona, dhe u ngjitëm në Jeruzalem.</verse>
        <verse osisID='Acts.21.16'> Me ne erdhën edhe disa dishepuj nga Cezareja dhe prunë me ta njëfarë Mnasoni, lindur në Qipro, një dishepull i vjetër, tek i cili do të bujtnim.</verse>
        <verse osisID='Acts.21.17'> Kur arritëm në Jeruzalem, vëllezërit na pritën me gëzim.</verse>
        <verse osisID='Acts.21.18'> Të nesërmen Pali u tërhoq me ne te Jakobi, dhe erdhën të gjithë pleqtë.</verse>
        <verse osisID='Acts.21.19'> Mbasi i përshëndeti, Pali u tregoi atyre, një për një, të gjitha sa kishte bërë Zoti ndër johebrenjtë me anë të shërbesës së tij.</verse>
        <verse osisID='Acts.21.20'> Dhe ata, kur dëgjuan këtë, përlëvduan Perëndinë dhe i thanë Palit: ''Vëlla, ti po sheh sa mijëra Judenj ka që kanë besuar; dhe të gjithë i përbahen me zell ligjit.</verse>
        <verse osisID='Acts.21.21'> Tani ata morën vesh për ty se ti i mëson të gjithë Judenjtës që jetojnë midis johebrenjve të shkëputen nga Moisiu, duke thënë që të mos i rrethpresin djemtë dhe të mos ndjekin më zakonet.</verse>
        <verse osisID='Acts.21.22'> Po atëherë, ç'duhet të bëhet? Duhet patjetër që të mblidhet populli, sepse do ta marrin vesh se ke ardhur.</verse>
        <verse osisID='Acts.21.23'> Bëje, pra, atë që të themi: ne kemi katër burra, që kanë bërë një premtim solemn;</verse>
        <verse osisID='Acts.21.24'> merri dhe pastrohu me ta, dhe paguaj për ta që të rruajnë kokën; kështu të gjithë do ta mësojnë se s'janë gjë ato që kanë dëgjuar për ty, por se edhe ti ecën duke respektuar ligjin.</verse>
        <verse osisID='Acts.21.25'> Dhe sa për johebrenjtë që kanë besuar, ne u kemi shkruar atyre, mbasi vendosëm që ata nuk kanë ç'të respektojnë lidhur me këtë, por se të ruhen nga gjërat që u flijohen idhujve, nga gjaku, nga gjërat e mbytura dhe nga kurvëria''.</verse>
        <verse osisID='Acts.21.26'> Atëherë Pali i mori me vete ata burra dhe, të nesërmen, pasi u pastrua bashkë me ta, hyri në tempull dhe deklaroi plotësimin e ditëve të pastrimit, dhe kur do të paraqitej oferta për secilin nga ata.</verse>
        <verse osisID='Acts.21.27'> Por, kur po mbusheshin shtatë ditët, Judenjtë e Azisë, duke e parë në tempull, e nxitën turmën dhe vunë duart mbi të,</verse>
        <verse osisID='Acts.21.28'> duke bërtitur: ''O burra të Izraelit, na ndihmoni! Ky është ai njeri që u mëson të gjithëve dhe kudo kundër popullit, kundër ligjit dhe kundër këtij vendi; përveç kësaj ai i ka sjellë Grekët në tempull dhe e ka ndotur këtë vend të shenjtë''.</verse>
        <verse osisID='Acts.21.29'> Sepse ata kishin parë më përpara Trofimin nga Efesi bashkë me Palin në qytet, dhe mendonin se ai e kishte sjellë në tempull.</verse>
        <verse osisID='Acts.21.30'> Dhe gjithë qyteti ziente, dhe u mblodhën njerëzit; dhe, si e kapën Palin, e nxorrën jashtë tempullit dhe dyert u mby-llën menjëherë.</verse>
        <verse osisID='Acts.21.31'> Dhe, ndërsa kërkonin ta vrisnin, tribunit të kohortës i shkoi lajmi se gjithë Jeruzalemi ishte turbulluar.</verse>
        <verse osisID='Acts.21.32'> Ai mori menjëherë ushtarë dhe centurionë dhe u sul kundër tyre. Dhe këta, kur panë tribunin dhe ushtarët, pushuan së rrahuri Palin.</verse>
        <verse osisID='Acts.21.33'> Atëherë tribuni u afrua, e zuri dhe urdhëroi që ta lidhnin me dy zinxhirë, pastaj pyeti cili ishte dhe ç'kishte bërë.</verse>
        <verse osisID='Acts.21.34'> Në turmë disa bërtisnin një gjë, të tjerë një tjetër; dhe, mbasi nuk mori vesh dot të vërtetën për trazirën, urdhëroi që ta sillnin në fortesë.</verse>
        <verse osisID='Acts.21.35'> Dhe kur arriti te shkallaret, ndodhi që, për shkak të dhunës së turmës, duhej të bartej nga ushtarët,</verse>
        <verse osisID='Acts.21.36'> sepse masa e popullit vinte pas duke bërtitur: ''Vdekje!''.</verse>
        <verse osisID='Acts.21.37'> Kur Pali do të hynte në fortesë, i tha tribunit: ''A më lejohet të them diçka?''. Ai u përgjigj: ''A di greqisht?</verse>
        <verse osisID='Acts.21.38'> Mos je vallë ai Egjiptasi që disa ditë më parë ngriti krye dhe nxori në shkretëtirë katër mijë gjakësorë?''.</verse>
        <verse osisID='Acts.21.39'> Dhe Pali tha: ''Unë jam një Jude nga Tarsi, qytetar i një qyteti të Kilikisë që s'është i padëgjuar; dhe të lutem më lejo t'i flas popullit''.</verse>
        <verse osisID='Acts.21.40'> Dhe, mbasi e lejoi, Pali, duke qëndruar në këmbë mbi shkallarët, i bëri shenjë me dorë popullit. Dhe, si u bë heshtje e madhe, i foli në gjuhën hebraike, duke thënë:</verse>
      </chapter>
      <chapter osisID='Acts.22'>
        <verse osisID='Acts.22.1'> ''Vëllezër dhe etër, dëgjoni çfarë ju them tani për mbrojtjen time''.</verse>
        <verse osisID='Acts.22.2'> Kur dëgjuan se u fliste atyre në gjuhën hebraike, heshtën edhe më shumë. Pastaj ai tha:</verse>
        <verse osisID='Acts.22.3'> ''Në të vërtetë unë jam një Jude, lindur në Tars të Kilikisë dhe rritur në këtë qytet te këmbët e Gamalielit, edukuar me përpikërinë e ligjit të etërve tanë, plot me zell për Perëndinë, sikurse jeni ju të gjithë sot;</verse>
        <verse osisID='Acts.22.4'> unë kam përndjekur këtë Udhë deri në vdekje, duke lidhur dhe duke futur në burg burra dhe gra,</verse>
        <verse osisID='Acts.22.5'> sikurse jep dëshmi për mua kryeprifti dhe gjithë sinedri i pleqve, prej të cilëve mora edhe letra për vëllezërit dhe shkova në Damask për të sjellë të lidhur në Jeruzalem ata që ishin atje, që të ndëshkoheshin.</verse>
        <verse osisID='Acts.22.6'> Dhe më ndodhi që, kur isha duke udhëtuar dhe po i afrohesha Damaskut, aty nga mesi i ditës, papritmas një dritë e madhe nga qielli vetëtiu rreth meje.</verse>
        <verse osisID='Acts.22.7'> Dhe unë rashë përdhe dhe dëgjova një zë që po më thoshte: &amp;quot;Saul, Saul, përse më përndjek?&amp;quot;.</verse>
        <verse osisID='Acts.22.8'> Dhe unë u përgjigja: &amp;quot;Kush je ti, o Zot?&amp;quot; Edhe ai më tha: &amp;quot;Unë jam Jezus Nazareasi, të cilin ti e përndjek&amp;quot;.</verse>
        <verse osisID='Acts.22.9'> Edhe ata që ishin me mua e panë dritën dhe u trembën, por nuk dëgjuan zërin e atij që më fliste.</verse>
        <verse osisID='Acts.22.10'> Unë thashë: &amp;quot;O Zot, ç'duhet të bëj?&amp;quot;. Zoti më tha: &amp;quot;Çohu dhe shko në Damask! Atje do të të thuhet çfarë të është urdhëruar të bësh&amp;quot;.</verse>
        <verse osisID='Acts.22.11'> Dhe, mbasi unë nuk shihja asgjë për shkak të shkëlqimit të asaj drite, më morën për dore ata që ishin me mua; dhe hyra në Damask.</verse>
        <verse osisID='Acts.22.12'> Dhe njëfarë Anania, njeri i perëndishëm sipas ligjit, për të cilin jepnin dëshmi të gjithë Judenjtë që banonin aty,</verse>
        <verse osisID='Acts.22.13'> erdhi tek unë, dhe duke qëndruar pranë meje, tha: &amp;quot;O vëlla Saul, shiko përsëri!&amp;quot;. Dhe në atë çast unë fitova përsëri dritën e syve dhe e shikova.</verse>
        <verse osisID='Acts.22.14'> Pastaj vazhdoi: &amp;quot;Perëndia i etërve tanë të ka paracaktuar të njohësh vullnetin e tij, ta shohësh të Drejtin dhe të dëgjosh një zë nga goja e tij.</verse>
        <verse osisID='Acts.22.15'> Sepse ti duhet të dëshmosh për të tek të gjithë njerëzit për ato që ke parë dhe ke dëgjuar.</verse>
        <verse osisID='Acts.22.16'> Dhe tani ç'pret? Çohu dhe ji i pagëzuar dhe i larë nga mëkatet e tua, duke thirrur emrin e Zotit&amp;quot;.</verse>
        <verse osisID='Acts.22.17'> Dhe ndodhi që, kur u ktheva në Jeruzalem dhe isha duke u lutur në tempull, u rrëmbeva në ekstazë,</verse>
        <verse osisID='Acts.22.18'> dhe pashë Zotin që më thoshte: &amp;quot;Nxito dhe dil shpejt nga Jeruzalemi, sepse ata nuk do ta pranojnë dëshminë tënde për mua&amp;quot;.</verse>
        <verse osisID='Acts.22.19'> Atëherë unë thashë: &amp;quot;O Zot, ata e dinë vetë se unë burgosja dhe rrihja nga një sinagogë te tjetra ata që besonin në ty;</verse>
        <verse osisID='Acts.22.20'> kur u derdh gjaku i Stefanit, dëshmorit tënd, edhe unë isha i pranishëm, e miratoja vdekjen e tij dhe ruaja rrobat e atyre që e vrisnin.</verse>
        <verse osisID='Acts.22.21'> Por ai më tha: &amp;quot;Shko, sepse unë do të të dërgoj larg midis johebrenjve&amp;quot;''.</verse>
        <verse osisID='Acts.22.22'> Ata e dëgjuan deri në këtë pikë; pastaj ngritën zërin duke thënë: ''Hiqe nga bota një njeri të tillë, sepse nuk është i denjë të rrojë!''.</verse>
        <verse osisID='Acts.22.23'> Duke qenë se ata bërtisnin, duke i flakur rrobat e duke ngritur pluhurin në erë,</verse>
        <verse osisID='Acts.22.24'> kryemijësi urdhëroi ta çonin Palin në fortesë, duke urdhëruar që ta marrin në pyetje duke e rrahur me kamxhik, që të merrej vesh për çfarë arsye ata bërtisnin kështu kundër tij.</verse>
        <verse osisID='Acts.22.25'> Por, kur e shtrinë, të lidhur me rripa, Pali i tha centurionit që ishte aty: ''A është e ligjshme për ju të rrihni me kamxhik një qytetar romak, ende të pagjykuar?''.</verse>
        <verse osisID='Acts.22.26'> Kur e dëgjoi, centurioni shkoi e i tregoi kryemijësit duke thënë: ''Çfarë do të bësh? Ky njeri është një qytetar romak!''.</verse>
        <verse osisID='Acts.22.27'> Atëherë kryemijësi shkoi te Pali dhe e pyeti: ''Më thuaj, a je një qytetar romak?''. Ai tha: ''Po, jam!''.</verse>
        <verse osisID='Acts.22.28'> Kryemijësi u përgjigj: ''Unë e kam fituar këtë qytetëri me një shumë të madhe''. Pali tha: ''Kurse unë e kam qysh prej lindjes!''.</verse>
        <verse osisID='Acts.22.29'> Menjëherë ata që duhet ta merrnin në pyetje u larguan prej tij; dhe vetë kryemijësi, kur mori vesh se ai ishte qytetar romak, pati frikë që e kishte lidhur.</verse>
        <verse osisID='Acts.22.30'> Të nesërmen, duke dashur të marrë vesh me saktësi përse ishte akuzuar nga Judenjtë, e zgjidhi nga prangat dhe urdhëroi krerët e priftërinjve dhe gjithë sinedrin të vinin. Pastaj, si e sollën poshtë Palin, e nxori përpara tyre.</verse>
      </chapter>
      <chapter osisID='Acts.23'>
        <verse osisID='Acts.23.1'> Pali, duke shikuar nga sinedri, tha: ''Vëllezër, deri në këtë unë jam sjellë përpara Perëndisë me ndërgjegje krejt të mirë''.</verse>
        <verse osisID='Acts.23.2'> Kryeprifti Anania u dha urdhër atëherë atyre që ishin pranë tij ta godisnin në gojë.</verse>
        <verse osisID='Acts.23.3'> Atëherë Pali i tha: ''Perëndia do të të godasë ty, o mur i zbardhur. Ti je ulur të më gjykosh sipas ligjit dhe, duke e nëpërkëmbur atë, jep urdhër të më godasin''.</verse>
        <verse osisID='Acts.23.4'> Dhe ata që ishin të pranishëm thanë: ''E fyen ti kryepriftin e Perëndisë?''.</verse>
        <verse osisID='Acts.23.5'> Pali u përgjigj: ''Nuk e dija, o vëllezër, se është kryeprift, sepse është shkruar: &amp;quot;Ti nuk do të flasësh keq për princin e popullit tënd&amp;quot;''.</verse>
        <verse osisID='Acts.23.6'> Pali, pra, duke ditur se një pjesë ishte nga saducenj dhe tjetra nga farisenj, i thirri sinedrit: ''Vëllezër, unë jam farise, bir farisenjsh; për shkak të shpresës dhe të ringjalljes të së vdekurve unë po gjykohem''.</verse>
        <verse osisID='Acts.23.7'> Sapo tha këtë, lindi një grindje ndërmjet farisenjve dhe saducenjve, dhe kuvendi u përça;</verse>
        <verse osisID='Acts.23.8'> sepse saducenjtë thonë se nuk ka ringjallje, as engjëll, as frymë, ndërsa farisenjtë pohojnë edhe njërën dhe tjetrën.</verse>
        <verse osisID='Acts.23.9'> Atëherë u bë një zhurmë e madhe. Skribët e palës së farisenjve u çuan në këmbë dhe protestonin duke thënë: ''Ne nuk gjejmë asgjë të keqe te ky njeri; dhe nëse i ka folur një frymë ose një engjëll të mos luftojmë kundër Perëndisë''.</verse>
        <verse osisID='Acts.23.10'> Dhe duke qenë se grindja po shtohej, tribuni, nga druajtja se mos Pali bëhej copa-copa prej tyre, u dha urdhër ushtarëve të zbresin dhe ta heqin nga mesi i tyre, dhe ta çojnë përsëri në fortesë.</verse>
        <verse osisID='Acts.23.11'> Një natë më pas, Zoti iu shfaq atij dhe tha: ''Pal, kurajo, sepse sikurse ke dhënë dëshmi për mua në Jeruzalem, ashtu duhet të dëshmosh edhe në Romë''.</verse>
        <verse osisID='Acts.23.12'> Kur zbardhi dita, disa Judenj kurdisën një komplot duke u lidhur me betim që të mos hanë dhe të mos pinë derisa të kenë vrarë Palin.</verse>
        <verse osisID='Acts.23.13'> Ata që kishin bërë këtë komplot ishin më tepër se dyzet.</verse>
        <verse osisID='Acts.23.14'> Ata u paraqitën para krerëve të priftërinjve dhe para pleqve dhe thanë: ''Ne jemi lidhur me betim të mos vëmë gjë në gojë, derisa të vrasim Palin.</verse>
        <verse osisID='Acts.23.15'> Ju, pra, me sinedrin, i bëni një kërkesë tribunit që t'jua sjellë nesër, gjoja se doni ta hetoni më thellë çështjen e tij; dhe ne, para se të afrohet, do të jemi gati ta vrasim''.</verse>
        <verse osisID='Acts.23.16'> Por djali i motrës së Palit, si e mori vesh kurthin, rendi në fortesë dhe, mbasi hyri, i tregoi Palit.</verse>
        <verse osisID='Acts.23.17'> Atëherë Pali thirri një nga centurionët pranë vetes dhe i tha: ''Çoje këtë djalë tek kryemijëshi, sepse ka diçka për t'i thënë''.</verse>
        <verse osisID='Acts.23.18'> Atëherë ai e mori dhe e çoi tek kryemijëshi dhe tha: ''Pali, i burgosuri, më thirri dhe m'u lut të të sjell këtë djalë, sepse ka diçka për të të thënë''.</verse>
        <verse osisID='Acts.23.19'> Atëherë kryemijësi e kapi për dore, e mori mënjanë dhe e pyeti: ''Çfarë ke për të më thënë?''.</verse>
        <verse osisID='Acts.23.20'> Ai tha: ''Judenjtë janë marrë vesh që të të kërkojnë që nesër ta nxjerrësh Palin poshtë, në sinedër, se gjoja dashkan ta hetojnë më thellë çështjen e tij.</verse>
        <verse osisID='Acts.23.21'> Prandaj ti mos ua vër veshin, sepse më shumë se dyzet burra nga ata kanë ngritur kurth kundër tij, sepse janë zotuar duke u lidhur me betim, të mos hanë e të mos pinë, derisa ta kenë vrarë; dhe tani  janë gati dhe presin që ti t'ua lejosh  atyre''.</verse>
        <verse osisID='Acts.23.22'> Tribuni, pra, e la të shkojë djalin, duke e urdhëruar që të mos i tregojë kurrkujt se e kishte vënë në dijeni për këto gjëra.</verse>
        <verse osisID='Acts.23.23'> Pastaj thirri dy centurionë dhe u tha: ''Bëni gati që nga ora tre e natës dyqind ushtarë, shtatëdhjetë kalorës dhe dyqind shtizëmbajtës, për të shkuar deri në Cezare''.</verse>
        <verse osisID='Acts.23.24'> Dhe u tha të bëjnë gati kuajt që ta hipte Pali dhe ta çonin shëndoshë e mirë te qeveritari Feliks.</verse>
        <verse osisID='Acts.23.25'> Ai shkroi një letër me këtë përmbajtje:</verse>
        <verse osisID='Acts.23.26'> ''Klaud Lisia, qeveritarit shumë të shkëlqyeshëm Feliks, shëndet.</verse>
        <verse osisID='Acts.23.27'> Ky njeri ishte kapur nga Judenjtë që ishin gati ta vrisnin, kur ia mbërrita unë me ushtarët dhe e lirova, sepse mora vesh se ishte qytetar romak.</verse>
        <verse osisID='Acts.23.28'> Dhe, duke dashur të di fajin për të cilin e akuzonin, e nxora para sinedrit të tyre.</verse>
        <verse osisID='Acts.23.29'> Përfundova se e kishin akuzuar për çështje që lidheshin me ligjin e tyre dhe që ai nuk kishte asnjë faj që të meritonte vdekjen e as burgimin.</verse>
        <verse osisID='Acts.23.30'> Dhe, kur më njoftuan për kurthin që Judenjtë i ngritën këtij njeriu, ta nisa menjëherë, duke u dhënë urdhër paditësve të parashtrojnë para teje ankimet që kanë kundër tij. Qofsh me shëndet!''.</verse>
        <verse osisID='Acts.23.31'> Ushtarët, pra, sipas urdhrit të dhënë, morën në dorëzim Palin dhe e çuan natën në Antipatridë.</verse>
        <verse osisID='Acts.23.32'> Të nesërmen, pasi ua lanë si detyrë kalorësve të shkojnë me të, u kthyen në fortesë.</verse>
        <verse osisID='Acts.23.33'> Ata, pasi arritën në Cezare dhe ia dorëzuan letrën qeveritarit, i paraqitën edhe Palin.</verse>
        <verse osisID='Acts.23.34'> Mbasi e lexoi letrën, qeveritari e pyeti Palin nga ç'krahinë ishte; dhe, kur mori vesh se ishte nga Kilikia,</verse>
        <verse osisID='Acts.23.35'> i tha: ''Unë do të të dëgjoj kur të mbrrijnë edhe paditësit e tu''. Dhe urdhëroi që ta ruanin në pretoriumin e Herodit.</verse>
      </chapter>
      <chapter osisID='Acts.24'>
        <verse osisID='Acts.24.1'> Por pas pesë ditësh erdhi kryeprifti Anania bashkë me pleqtë dhe me një gojtar, një farë Tertuli; ata dolën përpara qeveritarit për të akuzuar Palin.</verse>
        <verse osisID='Acts.24.2'> Kur u thirr Pali, Tertuli filloi ta akuzojë duke thënë:</verse>
        <verse osisID='Acts.24.3'> ''Fort i shkëlqyeri Feliks, ne e pranojmë në gjithçka e për gjithçka dhe me mirënjohje të thellë se paqja të cilën gëzojmë dhe reformat dobiprurëse që janë zbatuar për këtë komb janë vepër e masave të tua largpamëse.</verse>
        <verse osisID='Acts.24.4'> Por, për të mos të shqetësuar më gjatë, të lutem me mirësinë tënde, të na dëgjosh shkurtimisht.</verse>
        <verse osisID='Acts.24.5'> Ne kemi gjetur se ky njeri është një murtajë dhe shkakton trazira midis gjithë Judenjve që janë në botë dhe është kryetari i sektit të Nazarenasve.</verse>
        <verse osisID='Acts.24.6'> Ai, madje, u përpoq të përdhosë tempullin; dhe ne e zumë dhe deshëm ta gjykonim sipas ligjit tonë.</verse>
        <verse osisID='Acts.24.7'> Por erdhi tribuni Lisia dhe e mori me forcë nga duart tona,</verse>
        <verse osisID='Acts.24.8'> duke i urdhëruar paditësit e tij të vijnë tek ti; duke e hetuar atë, do të mundësh ti vetë të marrësh vesh prej tij të vërtetën e të gjitha gjërave, për të cilat ne e akuzojmë''.</verse>
        <verse osisID='Acts.24.9'> Edhe Judenjtë u bashkuan, duke pohuar se kështu qëndronin gjërat.</verse>
        <verse osisID='Acts.24.10'> Atëherë Pali, mbasi qeveritari i bëri shenjë të flasë, u përgjigj: ''Duke ditur se prej shumë vjetësh ti je gjykatësi i këtij kombi, flas edhe më me guxim në mbrojtje të vetes.</verse>
        <verse osisID='Acts.24.11'> Jo më shumë se dymbëdhjetë ditë më parë, siç mund ta verifikosh, unë u ngjita në Jeruzalem për të adhuruar.</verse>
        <verse osisID='Acts.24.12'> Dhe këta nuk më gjetën në tempull duke u grindur me ndonjë, ose duke nxitur turmën as në sinagogat as edhe nëpër qytet;</verse>
        <verse osisID='Acts.24.13'> dhe as mund të provojnë gjërat për të cilat tani më akuzojnë.</verse>
        <verse osisID='Acts.24.14'> Por unë po të rrëfej këtë: sipas Udhës që ata e quajnë sekt, unë i shërbej kështu Perëndisë së etërve, duke u besuar të gjitha gjërave që janë shkruar në ligjin dhe në profetët,</verse>
        <verse osisID='Acts.24.15'> duke pasur shpresë në Perëndinë, të cilën edhe këta e kanë, se do të ketë një ringjallje të të vdekurve, qoftë të të drejtëve, qoftë të të padrejtëve.</verse>
        <verse osisID='Acts.24.16'> Prandaj unë përpiqem të kem vazhdimisht një ndërgjegje të paqortueshme përpara Perëndisë dhe përpara njerëzve.</verse>
        <verse osisID='Acts.24.17'> Tani, pas shumë vjetësh, unë erdha të sjell lëmosha dhe oferta kombit tim.</verse>
        <verse osisID='Acts.24.18'> Por, tek po bëja këtë, ata më gjetën të pastruar në tempull, pa asnjë tubim ose trazirë.</verse>
        <verse osisID='Acts.24.19'> Por ishin disa Judenj të Azisë, që duhej të dilnin para teje për të më akuzuar, se kishin diçka kundër meje.</verse>
        <verse osisID='Acts.24.20'> Ose vetë këta le të thonë nëse kanë gjetur ndonjë padrejtësi tek unë, kur rrija përpara sinedrit,</verse>
        <verse osisID='Acts.24.21'> veç mos qoftë vetëm për atë fjalë që unë thirra duke qëndruar në këmbë para tyre: &amp;quot;Për shkak të ringjalljes së të vdekurve sot unë gjykohem prej jush!&amp;quot;''.</verse>
        <verse osisID='Acts.24.22'> Kur i dëgjoi këto gjëra, Feliksi, që ishte i mirinformuar për Udhën, e shtyu gjyqin, duke thënë: ''Kur të vijë tribuni Lisia, do të marr në shqyrtim çështjen tuaj''.</verse>
        <verse osisID='Acts.24.23'> Dhe i dha urdhër centurionit që Palin ta ruanin, por të kishte njëfarë lirie, pa penguar asnjë nga të vetët t'i kryejnin shërbime ose të vijnin ta takojnin.</verse>
        <verse osisID='Acts.24.24'> Pas disa ditësh Feliksi, që kishte ardhur me gruan e vet Druzila, që ishte jude, dërgoi ta thërresin Palin dhe e dëgjoi lidhur me besimin në Jezu Krishtin.</verse>
        <verse osisID='Acts.24.25'> Dhe, duke qenë se Pali fliste për drejtësi, për vetëkontroll dhe për gjyqin e ardhshëm, Feliksi, shumë i trembur, u përgjigj: ''Për tani shko, dhe kur të kem rast, do të dërgoj të të thërrasin''.</verse>
        <verse osisID='Acts.24.26'> Njëkohësisht ai shpresonte se Pali do t'i jepte para që ta lironte; dhe prandaj e thërriste shpesh dhe bisedonte me të.</verse>
        <verse osisID='Acts.24.27'> Por pas dy vjetësh, Feliksit ia zuri vendin Porc Festi; dhe Feliksi, duke dashur t'ua bëjë qejfin Judenjve, e la Palin në burg.</verse>
      </chapter>
      <chapter osisID='Acts.25'>
        <verse osisID='Acts.25.1'> Kur Festi arriti në krahinë, mbas tri ditësh u ngjit nga Cezarea në Jeruzalem.</verse>
        <verse osisID='Acts.25.2'> Kryeprifti dhe krerët e Judenjve i paraqitën akuzat kundër Palit dhe i luteshin,</verse>
        <verse osisID='Acts.25.3'> duke kërkuar t'u bënte favorin që Palin ta binin në Jeruzalem; kështu ata do ta vrisnin në një pritë rrugës.</verse>
        <verse osisID='Acts.25.4'> Por Festi u përgjigj që Pali ruhej në Cezare dhe që ai vetë do të shkonte aty shpejt.</verse>
        <verse osisID='Acts.25.5'> ''Prandaj njerëzit me influencë midis jush'', tha ai, ''le të zbresin me mua; dhe, në qoftë se ka ndonjë faj te ky njeri, le ta akuzojnë''.</verse>
        <verse osisID='Acts.25.6'> Si qëndroi midis tyre jo më shumë se tetë a dhjetë ditë, Festi zbriti në Cezare; të nesërmen zuri vend në gjykatë dhe urdhëroi që të sillnin Palin.</verse>
        <verse osisID='Acts.25.7'> Kur erdhi ai, Judenjtë që kishin zbritur nga Jeruzalemi e rrethuan, dhe drejtuan kundër Palit shumë akuza të rënda, të cilat nuk mund t'i vërtetonin.</verse>
        <verse osisID='Acts.25.8'> Në mbrojtje të vet Pali thoshte: ''Unë nuk kam mëkatuar as kundër ligjit të Judenjve, as kundër tempullit, as kundër Cezarit''.</verse>
        <verse osisID='Acts.25.9'> Por Festi, duke dashur t'u bëjë qejfin Judenjve, iu përgjigj Palit e tha: ''A dëshiron të ngjitesh në Jeruzalem për t'u gjykuar para meje për këto gjëra?''.</verse>
        <verse osisID='Acts.25.10'> Atëherë Pali tha: ''Unë jam para gjykatës së Cezarit, ku duhet të gjykohem; unë nuk u kam bërë asnjë të padrejtë Judenjve, sikurse ti e di fare mirë.</verse>
        <verse osisID='Acts.25.11'> Në qoftë se kam vepruar keq ose kam kryer diçka që meriton vdekjen, nuk refuzoj që të vdes; por nëse s'ka asgjë të vërtetë në gjërat për të cilat këta më akuzojnë, askush nuk mund të më dorëzojë në duart e tyre. Unë i apelohem Cezarit''.</verse>
        <verse osisID='Acts.25.12'> Atëherë Festi, pasi e bisedoi me këshillin, u përgjigj: ''Ti i je apeluar Cezarit; te Cezari do të shkosh''.</verse>
        <verse osisID='Acts.25.13'> Pas disa ditësh mbreti Agripa dhe Berenike erdhën në Cezare për të përshëndetur Festin.</verse>
        <verse osisID='Acts.25.14'> Dhe, mbasi ata ndenjën disa ditë, Festi ia parashtroi çështjen e Palit mbretit, duke thënë: ''Feliksi ka lënë të burgosur njëfarë njeriu,</verse>
        <verse osisID='Acts.25.15'> kundër të cilit, kur isha në Jeruzalem, krerët e priftërinjve dhe pleqtë e Judenjve, kishin paraqitur akuza, duke kërkuar dënimin e tij.</verse>
        <verse osisID='Acts.25.16'> Unë u dhashë përgjigje se nuk është zakon i Romakëve të dorëzojnë dikë për vdekje para se i akuzuari të ballafaqohet me paditësit e tij, dhe t'i jetë dhënë mundësia që të mbrohet nga akuza.</verse>
        <verse osisID='Acts.25.17'> Prandaj, kur ata u mblodhën këtu, pa e shtyrë punën, u ula të nesërmen në gjykatë dhe urdhërova të ma sjellin këtë njeri.</verse>
        <verse osisID='Acts.25.18'> Kur u ngritën paditësit e tij, nuk paraqitën kundër tij asnjë akuzë për gjërat që unë dyshoja.</verse>
        <verse osisID='Acts.25.19'> Por kishin vetëm disa pika mospajtimi për fenë e tyre dhe për njëfarë Jezusi, që ka vdekur, dhe për të cilin Pali thoshte se është i gjallë.</verse>
        <verse osisID='Acts.25.20'> Dhe duke qenë se unë mbeta ndërdyshas përpara një konflikt i të këtij lloji, e pyeta nëse ai donte të shkonte në Jeruzalem dhe të gjykohej atje lidhur me këto gjëra.</verse>
        <verse osisID='Acts.25.21'> Por, mbasi Pali u apelua tek Augusti për të marrë gjykimin e tij, dhashë urdhër që ta ruanin derisa të mundem ta dërgoj te Cezari''.</verse>
        <verse osisID='Acts.25.22'> Agripa i tha Festit: ''Do të doja edhe unë ta dëgjoja këtë njeri''. Dhe ai u përgjigj: ''Do ta dëgjosh nesër''.</verse>
        <verse osisID='Acts.25.23'> Kështu të nesërmen Agripa dhe Berenike erdhën me shumë madhështi dhe, mbasi hynë në auditor me tribunët dhe me parinë e qytetit, me urdhër të Festit, e sollën Palin aty.</verse>
        <verse osisID='Acts.25.24'> Atëherë Festi tha: ''O mbret Agripa, dhe ju të gjithë që jeni të pranishëm këtu me ne, ju po shihni atë kundër të cilit gjithë turma e Judenjve m'u drejtua mua në Jeruzalem dhe këtu, duke thirrur se nuk është më i denjë të jetojë.</verse>
        <verse osisID='Acts.25.25'> Por unë, duke parë se s'ka bërë asnjë gjë që të meritojë vdekjen, dhe duke qenë se ai vetë i është apeluar Augustit, vendosa ta dërgoj.</verse>
        <verse osisID='Acts.25.26'> Dhe duke qenë se s'kam asgjë konkrete që t'i shkruaj perandorit për të, e solla këtu para jush, dhe kryesisht para teje, o mbret Agripa, që pas kësaj seance të kem diçka për të shkruar.</verse>
        <verse osisID='Acts.25.27'> Sepse më duket e paarsyeshme të dërgosh një të burgosur pa treguar akuzat kundër tij''.</verse>
      </chapter>
      <chapter osisID='Acts.26'>
        <verse osisID='Acts.26.1'> Atëherë Agripa i tha Palit: ''Ke leje të flasësh për të mbrojtur veten!''. Dhe Pali, si e shtriu dorën, nisi të bëjë mbrojtjen e tij:</verse>
        <verse osisID='Acts.26.2'> ''O mbret Agripa, e quaj veten të lumtur që kam mundësi sot të shfajësohem para teje nga të gjitha ato që më kanë akuzuar Judenjtë,</verse>
        <verse osisID='Acts.26.3'> veçanërisht sepse ti i njeh të gjitha zakonet dhe çështjet që janë midis Judenjve; prandaj të lutem të më dëgjosh me durim.</verse>
        <verse osisID='Acts.26.4'> Se cila ka qenë mënyra ime e të jetuarit që nga rinia, të cilën e kalova tërësisht në Jeruzalem në mes të popullit tim, të gjithë Judenjtë e dinë.</verse>
        <verse osisID='Acts.26.5'> Ata më njohin qysh atëherë dhe mund të dëshmojnë, po deshën, se kam jetuar si farise, sipas sektit më të drejtë të fesë sonë.</verse>
        <verse osisID='Acts.26.6'> Dhe tani ndodhem para qjyqit për shpresën e premtimit që u ka bërë Perëndia etërve tanë,</verse>
        <verse osisID='Acts.26.7'> premtim të cilin dymbëdhjetë fiset tona, që i shërbejnë me zell ditë e natë Perëndisë, shpresojnë ta fitojnë; për këtë shpresë, o mbret Agripa, unë jam akuzuar nga Judenjtë.</verse>
        <verse osisID='Acts.26.8'> Përse vallë mendoni se është e pabesueshme që Perëndia t'i ringjallë të vdekurit?</verse>
        <verse osisID='Acts.26.9'> Unë vetë mendova se ishte detyra ime të bëj shumë gjëra kundër emrit të Jezusit Nazarenas.</verse>
        <verse osisID='Acts.26.10'> Dhe këtë kam bërë në Jeruzalem; mbasi kam marrë pushtet nga krerët e priftërinjve, futa në burg shumë shenjtorë dhe, kur i vrisnin, jepja miratimin tim.</verse>
        <verse osisID='Acts.26.11'> Dhe shpesh, duke shkuar nga një sinagogë te tjetra, i kam detyruar të blasfemojnë dhe, me zemërim të madh kundër tyre, i kam përndjekur deri në qytetet e huaja.</verse>
        <verse osisID='Acts.26.12'> Në kohën kur unë po merresha me këtë punë dhe po shkoja në Damask me autorizim dhe me fuqi të plota nga krerët e priftërinjve,</verse>
        <verse osisID='Acts.26.13'> në mesditë, o mbret, në rrugë unë pashë një dritë nga qielli që shkëlqente më shumë se dielli, e cila vetëtiu rreth meje dhe rreth atyre që udhëtonin me mua.</verse>
        <verse osisID='Acts.26.14'> Mbasi të gjithë ne ramë përtokë, dëgjova një zë që po më fliste dhe më tha në gjuhën hebraike: &amp;quot;Saul, Saul, pse më përndjek? Éshtë e rëndë për ty të godasësh me shkelm kundër gjembave&amp;quot;.</verse>
        <verse osisID='Acts.26.15'> Unë thashë: &amp;quot;Kush je ti, Zot?&amp;quot;. Ai tha: &amp;quot;Unë jam Jezusi, të cilin ti e përndjek.</verse>
        <verse osisID='Acts.26.16'> Por çohu dhe rri në këmbë, sepse prandaj të jam shfaqur: që të të vë shërbyes dhe dëshmues për gjërat që ke parë dhe për ato për të cilat unë do të shfaqem,</verse>
        <verse osisID='Acts.26.17'> duke të zgjedhur ty nga populli dhe nga johebrenjtë, tek të cilët po të dërgoj tani,</verse>
        <verse osisID='Acts.26.18'> që t'u çelësh sytë atyre dhe t'i kthesh nga errësira në dritë dhe nga pushteti i Satanit te Perëndia, që të marrin me anë të besimit në mua faljen e mëkateve dhe një trashëgim midis të shenjtëruarve&amp;quot;.</verse>
        <verse osisID='Acts.26.19'> Prandaj, o mbret Agripa, unë nuk kam qenë i pabindur ndaj vegimit qiellor.</verse>
        <verse osisID='Acts.26.20'> Por në fillim atyre në Damask, pastaj në Jeruzalem, në mbarë krahinën e Judesë dhe johebrenjve, u kam shpallur të pendohen dhe të kthehen te Perëndia, duke bërë vepra të denja pendimi.</verse>
        <verse osisID='Acts.26.21'> Për këto gjëra Judenjtë, mbasi më kapën në tempull, u orvatën të më vrasin.</verse>
        <verse osisID='Acts.26.22'> Por, për shkak të ndihmës që pata nga Perëndia deri në këtë ditë, vazhdova t'u dëshmoj të vegjëlve dhe të mëdhenjve, duke mos thënë tjetër përveç atyre që profetët dhe Moisiu thanë se duhet të ndodhnin,</verse>
        <verse osisID='Acts.26.23'> domethënë: që Krishti duhej të vuante dhe që, duke qenë i pari i ringjallur prej së vdekuris, duhej t'i shpallte dritën popullit dhe johebrenjve''.</verse>
        <verse osisID='Acts.26.24'> Dhe, ndërsa Pali i thoshte këto gjëra në mbrojtje të tij, Festi tha me zë të lartë: ''Pal, ti je tërbuar; studimet e shumta të bënë të shkallosh&amp;quot;.</verse>
        <verse osisID='Acts.26.25'> Por ai tha: ''Unë nuk jam tërbuar, shumë i shkëlqyeri Fest, por them fjalë të së vërtetës dhe të mendjes së shëndoshë.</verse>
        <verse osisID='Acts.26.26'> Sepse mbreti, të cilit unë po i flas lirisht, është i mirinformuar për këto gjëra, sepse unë jam i bindur se asnjë nga këto gjëra nuk është e panjohur për të, sepse e gjithë kjo nuk është bërë në fshehtësi.</verse>
        <verse osisID='Acts.26.27'> O mbret Agripa, a u beson profetëve? Unë e di se ti beson''.</verse>
        <verse osisID='Acts.26.28'> Atëherë Agripa i tha Palit: ''Për pak dhe po ma mbush mendjen të bëhem i krishterë''.</verse>
        <verse osisID='Acts.26.29'> Pali i tha: ''Dhëntë Perëndia që në pak ose në shumë kohë jo vetëm ti, por edhe të gjithë ata që sot po më dëgjojnë, të bëhen të tillë, sikurse jam unë, përveç këtyre zinxhirëve''.</verse>
        <verse osisID='Acts.26.30'> Mbasi tha këto gjëra, mbreti u ngrit dhe me të qeveritari, Berenike dhe ata që ishin ulur me ta.</verse>
        <verse osisID='Acts.26.31'> Mbasi u hoqën mënjanë, folën me njëri-tjetrin dhe thanë: ''Ky njeri nuk ka bërë asgjë që të meritojë vdekjen ose burgun''.</verse>
        <verse osisID='Acts.26.32'> Atëherë Agripa i tha Festit: ''Ky njeri mund të ishte liruar, po të mos i ishte apeluar Cezarit''.</verse>
      </chapter>
      <chapter osisID='Acts.27'>
        <verse osisID='Acts.27.1'> Kur u vendos që ne të lundrojmë për në Itali, Pali dhe disa të burgosur të tjerë iu dorëzuan një centurioni me emër Jul, i kohortës Augusta.</verse>
        <verse osisID='Acts.27.2'> Hipëm në një anije të Adramitit, që duhej të kalonte nga portet e brigjeve të Azisë, dhe lundronim duke pasur me vete Aristarkun, një maqedonas nga Thesaloniki.</verse>
        <verse osisID='Acts.27.3'> Të nesërmen arritëm në Sidon; dhe Juli, duke u treguar njerëzor me Palin, i dha leje të shkojë te miqtë e vet dhe që të kujdesen për të.</verse>
        <verse osisID='Acts.27.4'> Pastaj, si u nisëm prej andej, lundruam të mbrojtur nga Qipro, sepse erërat ishin të kundërta.</verse>
        <verse osisID='Acts.27.5'> Si e kaptuam detin e Kilikisë dhe të Panfilisë, arritëm në Mirë të Likisë.</verse>
        <verse osisID='Acts.27.6'> Centurioni gjeti atje një anije të Aleksandrisë, që do të shkonte për në Itali, dhe na futi në të.</verse>
        <verse osisID='Acts.27.7'> Duke lundruar ngadalë për shumë ditë, arritëm me vështirësi deri përballë Knidit, sepse nuk na linte era; pastaj filluam të lundrojmë të mbrojtur nga Kreta nga ana e Salmonit.</verse>
        <verse osisID='Acts.27.8'> Dhe duke lundruar me shumë vështirësi përbri brigjeve të saj, arritëm në një vend që quhet Limanet e Bukur, pranë të cilit ishte qyteti Lasea.</verse>
        <verse osisID='Acts.27.9'> Dhe, duke qenë se kishte kaluar mjaft kohë dhe lundrimi ishte bërë i rrezikshëm, sepse edhe agjërimi tashmë kishte kaluar, Pali i këshilloi ata të anijes,</verse>
        <verse osisID='Acts.27.10'> duke thënë: ''O burra, unë po shoh se lundrimi do të bëhet me rrezik dhe me dëm të madh jo vetëm për ngarkesën dhe për anijen, por edhe për ne vetë.</verse>
        <verse osisID='Acts.27.11'> Por centurioni kishte më shumë besim te timonieri dhe te kapiteni i anijes sesa në ato që thoshte Pali.</verse>
        <verse osisID='Acts.27.12'> Dhe duke qenë se ai liman nuk ishte i përshtatshëm për të dimëruar, shumica qe e mendimit të lundronim prej andej për t'u përpjekur të arrijnim në njëfarë mënyre në Fenike, një liman i Kretës, që</verse>
        <verse osisID='Acts.27.13'> Dhe kur filloi të fryjë lehtë juga, duke menduar se mund të realizohej qëllimi i tyre, i ngritën spirancat dhe filluan të lundrojnë afër brigjeve të Kretës.</verse>
        <verse osisID='Acts.27.14'> Por, pak më vonë, shpërtheu mbi ishull një erë e vrullshme, që e quajnë euroklidon.</verse>
        <verse osisID='Acts.27.15'> Duke qenë se anija po ikte pa qenë në gjendje t'i qëndronte erës, e lamë në mëshirë të fatit dhe kështu filluam të shkojmë sa andej-këtej.</verse>
        <verse osisID='Acts.27.16'> Si kaluam me të shpejtë pranë një ishulli të vogël, që quhet Klauda, arritëm me vështirësi ta vëmë nën kontroll sandallin.</verse>
        <verse osisID='Acts.27.17'> Dhe, mbasi e ngritën në bordin, detarët përdorën të gjitha mënyrat për ta ngjeshur nga poshtë anijen dhe, nga frika se mos ngecnin në cekëtinat ranore të Sirtës, i ulën velat dhe kështu shkonin andej-këtej.</verse>
        <verse osisID='Acts.27.18'> Por mbasi furtuna na vuri përpara me forcë, të nesërmen filluan ta hedhim në det ngarkesën.</verse>
        <verse osisID='Acts.27.19'> Ditën e tretë, hodhën me duart e tyre, pajisjet e anijes në det.</verse>
        <verse osisID='Acts.27.20'> Dhe, duke qenë se prej shumë ditësh nuk dukeshin as dielli as yjet, dhe furtuna po tërbohej, humbi tashmë çdo shpresë shpëtimi.</verse>
        <verse osisID='Acts.27.21'> Edhe, mbasi kishin mbetur shumë kohë pa ushqim, Pali u çua në mes të tyre dhe tha: ''O burra, po të më kishit dëgjuar dhe të mos ishit nisur nga Kreta, do t'i ishim shmangur këtij rreziku dhe kësaj humbjeje.</verse>
        <verse osisID='Acts.27.22'> Dhe tani ju këshilloj të mos e humbni torruan sepse asnjë shpirt nga ne nuk do të humbasë, përveç anijes.</verse>
        <verse osisID='Acts.27.23'> Sepse këtë natë m'u shfaq një engjëll i Perëndisë, të cilit unë i përkas dhe të cilit unë i shërbej,</verse>
        <verse osisID='Acts.27.24'> duke thënë: &amp;quot;Pal, mos druaj, ti duhet të dalësh para Cezarit; dhe ja, Perëndia ty t'i ka dhënë të gjithë ata që lundrojnë me ty&amp;quot;.</verse>
        <verse osisID='Acts.27.25'> Prandaj, o burra, kini zemër të gëzuar, sepse unë besoj në Perëndinë se do të ndodhë pikërisht ashtu siç m'u tha.</verse>
        <verse osisID='Acts.27.26'> Edhe duhet të ngecim në një ishull''.</verse>
        <verse osisID='Acts.27.27'> Kur erdhi nata e katërmbëdhjetë që po kalonim andej e këndej në detin Adriatik, aty nga mesnata detarët patën përshtypjen se po i afroheshin një toke.</verse>
        <verse osisID='Acts.27.28'> Dhe, si hodhën matësin e thellësisë, gjetën njëzet pashë thellësi; pastaj, pak më tutje e hodhën përsëri matësin e thellësisë dhe gjetën pesëmbëdhjetë pashë.</verse>
        <verse osisID='Acts.27.29'> Atëherë, nga frika se mos përplaseshin kundër shkëmbinjve, hodhën nga kiçi katër spiranca, duke pritur me ankth që të bëhej ditë.</verse>
        <verse osisID='Acts.27.30'> Por, duke qenë se detarët kërkonin të iknin prej anijes dhe po e ulnin sandallen në det gjoja për të hedhur spirancat nga bashi,</verse>
        <verse osisID='Acts.27.31'> Pali u tha centurionit dhe ushtarëve: ''Po nuk qëndruan këta në anije, ju nuk do të mund të shpëtoni''.</verse>
        <verse osisID='Acts.27.32'> Atëherë ushtarët i prenë litarët e sandallit dhe e lanë të bjerë jashtë.</verse>
        <verse osisID='Acts.27.33'> Dhe në pritje që të bëhej ditë, Pali i nxiti të gjithë të hanin diçka, duke thënë: ''Sot është e katërmbëdhjeta ditë që, duke pritur, jeni të uritur, pa ngrënë asgjë.</verse>
        <verse osisID='Acts.27.34'> Prandaj ju këshilloj të hani diçka, sepse kjo është për shpëtimin tuaj; sepse as edhe një fije floku nga kokat tona nuk do të bjerë''.</verse>
        <verse osisID='Acts.27.35'> Si tha këto, mori bukë, iu falënderua Perëndisë përpara të gjithëve, pastaj e theu dhe filloi të hajë.</verse>
        <verse osisID='Acts.27.36'> Atëherë të gjithë, si morën zemër, morën edhe ata nga ushqimi.</verse>
        <verse osisID='Acts.27.37'> Dhe në anijen ne ishim gjithsej dyqind e shtatëdhjetë e gjashtë veta.</verse>
        <verse osisID='Acts.27.38'> Dhe mbasi hëngrën sa u ngopën, e lehtësuan anijen duke hedhur grurin në det.</verse>
        <verse osisID='Acts.27.39'> Dhe kur u gdhi, nuk e njihnin dot vendin, por vunë re një gji me një breg dhe vendosën ta shtyjnë anijen aty, po të mundnin.</verse>
        <verse osisID='Acts.27.40'> I zgjidhën spirancat dhe i lanë të fundosen në det, duke zgjidhur në të njëjtën kohë të lidhurat e timonit; pastaj, si e ngritën velën kryesore nga era, u drejtuan për te bregu.</verse>
        <verse osisID='Acts.27.41'> Por, mbasi ranë në një cekëtinë që kishte deti nga të dy anët, anija ngeci dhe mbeti me bashin të zënë e të palëvizshëm, ndërsa kiçi po shkallmohej nga furia e valëve.</verse>
        <verse osisID='Acts.27.42'> Ushtarët ishin të mendimit t'i vritnin robërit, që asnjë të mos ikte me not.</verse>
        <verse osisID='Acts.27.43'> Por centurioni, duke dashur të shpëtojë Palin, ua largoi mendimin për këtë propozim dhe u dha urdhër atyre që dinin të notonin të hidheshin të parët në det dhe të dilnin në tokë;</verse>
        <verse osisID='Acts.27.44'> pastaj të tjerët, kush mbi dërrasa, kush mbi pjesë të anijes; dhe kështu ndodhi që të gjithë mundën të shpëtojnë në tokë.</verse>
      </chapter>
      <chapter osisID='Acts.28'>
        <verse osisID='Acts.28.1'> Dhe si shpëtuan, morën vesh atëherë se ishulli quhej Maltë.</verse>
        <verse osisID='Acts.28.2'> Barbarët treguan ndaj nesh një mirësjellje të pazakontë, sepse ndezën një zjarr të madh dhe na morën të gjithëve brenda, sepse binte shi dhe bënte ftohtë.</verse>
        <verse osisID='Acts.28.3'> Dhe, ndërsa Pali mblidhte ca shkarpa dhe i vinte mbi zjarr, nga të nxehtit doli një nepërkë dhe iu ngjit te dora.</verse>
        <verse osisID='Acts.28.4'> Barbarët, kur panë gjarprin që i varej nga dora, i thanë njëri-tjetrit: ''Me siguri ky njeri është një vrasës, sepse, edhe pse shpëtoi nga deti, drejtësia hyjnore nuk e lë të rrojë''.</verse>
        <verse osisID='Acts.28.5'> Por Pali, si e shkundi gjarprin në zjarr, nuk pësoi ndonjë të keqe.</verse>
        <verse osisID='Acts.28.6'> Dhe ata po prisnin që ai të fryhej ose të binte i vdekur në çast; por, mbasi pritën gjatë dhe panë se nuk po i ndodhte asgjë e pazakontë, ndryshuan mendim dhe thanë se ishte një perëndi.</verse>
        <verse osisID='Acts.28.7'> Edhe rreth atij vendi i kishte arat i pari i ishullit me emër Publius; ai na priti dhe na mbajti në shtëpi tri ditë miqësisht.</verse>
        <verse osisID='Acts.28.8'> Dhe ndodhi që i ati i Publit dergjej në shtrat, i sëmurë me ethe dhe me dizenteri; Pali i shkoi dhe, mbasi ishte lutur, vuri duart mbi të dhe e shëroi.</verse>
        <verse osisID='Acts.28.9'> Mbas kësaj edhe banorë të tjerë të ishullit që kishin sëmundje vinin tek ai dhe u shëruan;</verse>
        <verse osisID='Acts.28.10'> dhe këta na nderuan me shumë ndere dhe, kur u nisëm për të lundruar, na furnizuan gjërat e nevojshme.</verse>
        <verse osisID='Acts.28.11'> Pas tre muajsh u nisëm me një anije të Aleksandrisë, që kishte dimëruar në ishull dhe që kishte si shenjë Dioskurët.</verse>
        <verse osisID='Acts.28.12'> Dhe, si arritëm në Sirakuzë, qëndruam atje tri ditë.</verse>
        <verse osisID='Acts.28.13'> Dhe, prej andej, duke lundruar afër bregut, arritëm në Rexho. Të nesërmen fryu juga dhe për dy ditë arritëm në Pocuoli.</verse>
        <verse osisID='Acts.28.14'> Kur gjetëm atje vëllezër, na lutën të rrimë tek ata shtatë ditë. Dhe kështu mbërritëm në Romë.</verse>
        <verse osisID='Acts.28.15'> Dhe vëllezërit e atjeshëm, kur dëgjuan për ne, na dolën para deri te Fori Apian dhe te Tri Tavernat; dhe Pali, kur i pa, e falënderoi Perëndinë dhe mori zemër.</verse>
        <verse osisID='Acts.28.16'> Kur arritëm në Romë, centurioni ia dorëzoi robërit komandantit të kampit; por Palit iu dha leja të rrijë më vete me një ushtar si roje.</verse>
        <verse osisID='Acts.28.17'> Pas tri ditësh, Pali thirri krerët e Judenjve. Kur ata u mblodhën, u tha atyre: ''Vëllezër, ndonëse nuk bëra asgjë kundër popullit dhe kundër zakoneve të etërve, jam arrestuar në Jeruzalem dhe më kanë dorëzuar në duart e Romakëve.</verse>
        <verse osisID='Acts.28.18'> Ata, si më pyetën, donin të më lëshonin, sepse tek unë nuk kishte asnjë faj që të meritonte vdekjen.</verse>
        <verse osisID='Acts.28.19'> Por, duke qenë se Judenjtë kundërshtonin, u detyrova t'i apelohem Cezarit, jo se kam ndonjë akuzë kundër kombit tim.</verse>
        <verse osisID='Acts.28.20'> Për këtë arsye, pra, ju kam thirrur, ë t'ju shoh dhe t'ju flas, sepse për shpresën e Izraelit jam lidhur me këta hekura''.</verse>
        <verse osisID='Acts.28.21'> Edhe ata i thanë: ''Ne nuk kemi marrë asnjë letër për ty nga Judeja, as nuk erdhi ndonjë nga vëllezërit të na tregojë ose të thotë ndonjë të keqe për ty.</verse>
        <verse osisID='Acts.28.22'> Por ne dëshirojmë të dëgjojmë prej teje ç'mendon, sepse për këtë sekt ne dimë se kudo flitet kundra''.</verse>
        <verse osisID='Acts.28.23'> Dhe, mbasi i caktuan një ditë, erdhën shumë veta tek ai në banesën e tij; dhe ai shtjellonte dhe u dëshmonte atyre për mbretërinë e Perëndisë dhe, me anë të ligjit të Moisiut dhe të profetëve kërkonte</verse>
        <verse osisID='Acts.28.24'> Disa bindeshin nga ato që u thoshte, por të tjerë nuk besonin.</verse>
        <verse osisID='Acts.28.25'> Dhe, duke qenë në mospajtim njëri me tjetrin, u larguan, pasi Pali u tha pikërisht këto fjalë: ''Mirë u foli Fryma e Shenjtë me anë të profetit Isaia etërve tanë,</verse>
        <verse osisID='Acts.28.26'> duke thënë: &amp;quot;Shko tek ai popull dhe i thuaj: &amp;quot;Do të dëgjoni, por nuk do të merrni vesh, do të vështroni, por nuk do të shikoni;</verse>
        <verse osisID='Acts.28.27'> në fakt zemra e këtij populli u bë e ngurtë, dhe i janë rënduar veshët dhe kanë mbyllur sytë, që të mos shohin me sy dhe të mos dëgjojnë me veshë dhe të mos kuptojnë me zemër dhe të mos kthehen dhe unë të mos i shëroj.</verse>
        <verse osisID='Acts.28.28'> Ta dini, pra, se ky shpëtim i Perëndisë iu dërgua johebrenjve, dhe ata do ta dëgjojnë!''.</verse>
        <verse osisID='Acts.28.29'> Dhe si i tha këto fjalë, Judenjve ikën duke u ngrënë me shumë fjalë njëri me tjetrin.</verse>
        <verse osisID='Acts.28.30'> Dhe Pali ndenji plot dy vjet në shtëpinë që kishte marrë me qira dhe priste të gjithë ata që vinin tek ai,</verse>
        <verse osisID='Acts.28.31'> duke predikuar mbretërinë e Perëndisë dhe duke mësuar gjërat e Zotit Jezu Krisht me shumë liri dhe pa ndalim.</verse>
      </chapter>
    </div></osisText>
</osis>
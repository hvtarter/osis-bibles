<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='alb1' xml:lang='sq'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='alb1'>
        <title>Albanian Version</title>
        <contributor>
       The Unbound Bible
       Biola University: Administrative Computing
       13800 Biola Ave.
        La Mirada, CA 90639
        United States of America
        562-903-4722 
    
    </contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bibe</subject>
        <date>2009-01-20</date>
        <description>Albanian</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>alb1</identifier>
        <source>ftp://unboundftp.biola.edu/pub/albanian_utf8.zip</source>
        <language type='IETF'>sq</language>
        <relation/>
        <coverage>provide the bible to the world</coverage>
        <rights>I think public domain </rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Pet'>
      <chapter osisID='1Pet.1'>
        <verse osisID='1Pet.1.1'> Qoftë bekuar Perëndia edhe Ati i Zotit tonë Jezu Krisht, i cili me anë të mëshirës së tij të madhe na rilindi për një shpresë të gjallë me anë të ringjalljes së Jezu Krishtit prej së vdekurish,</verse>
        <verse osisID='1Pet.1.2'> për një trashëgim të paprishshëm, të panjollë dhe të pafishkur, që është ruajtur në qiejt për ju,</verse>
        <verse osisID='1Pet.1.3'> që nga fuqia e Perëndisë me anë të besimit jeni të ruajtur, për shpëtimin gati për t'u zbuluar në kohët e fundit.</verse>
        <verse osisID='1Pet.1.4'> Për këtë gëzohuni, ndonëse, në qoftë se duhet, për pak kohë, tani duhet të trishtoheni nga prova të ndryshme,</verse>
        <verse osisID='1Pet.1.5'> që prova e besimit tuaj, që është shumë më i çmuar nga ari që prishet, edhe pse provohet me zjarr, të dalë për lëvdim, nder e lavdi në zbulesën e Jezu Krishtit,</verse>
        <verse osisID='1Pet.1.6'> të cilin, megjithëse ju nuk e keni parë, e doni, duke besuar në të, megithëse tani nuk e shihni, dhe ngazëllohuni nga një hare e patregueshme dhe e lavdishme,</verse>
        <verse osisID='1Pet.1.7'> duke arritur përmbushjen e besimit tuaj, shpëtimin e shpirtrave.</verse>
        <verse osisID='1Pet.1.8'> Për këtë shpëtim kërkuan dhe hetuan profetët që profetizuan nga hirin për ju,</verse>
        <verse osisID='1Pet.1.9'> duke kërkuar të njohin kohën dhe rrethanat që tregonte Fryma e Krishtit që ishte në ta, dhe që dëshmonte që më parë për vuajtjet që do të vinin mbi Krishtin dhe për lavditë që do të pasonin.</verse>
        <verse osisID='1Pet.1.10'> Dhe atyre iu zbulua se ata i administronin jo për vete, po për ne, ato gjëra që po ju rrëfehen tani nga ata që ju kanë predikuar ungjillin, me anë të Frymës së Shenjtë të dërguar nga qielli; gjëra të cilat engjëjt dëshirojnë t'i vëzhgojnë.</verse>
        <verse osisID='1Pet.1.11'> Prandaj, ngjeshni ijët e mendjes suaj, rrini zgjuar dhe mbani shpresë të plotë në hirin që do vijë mbi ju në zbulesën e Jezu Krishtit.</verse>
        <verse osisID='1Pet.1.12'> Si bij të bindur, mos iu përshtatni lakmive të mëparshme kur ishit në padijen tuaj,</verse>
        <verse osisID='1Pet.1.13'> por ashtu si është i shenjtë ai që ju thirri, të jini edhe ju të shenjtë në gjithë sjelljen tuaj,</verse>
        <verse osisID='1Pet.1.14'> sepse është shkruar: ''Jini të shenjtë, sepse unë jam i shenjtë''.</verse>
        <verse osisID='1Pet.1.15'> Dhe në qoftë se thërrisni si Atë atë që, pa favorizuar njeri, gjykon sipas veprës së gjithsecilit, kalojeni kohën e shtegtimit tuaj mbi dhe me frikë,</verse>
        <verse osisID='1Pet.1.16'> duke ditur se jo me anë gjërash që prishen, si argjendi ose ari, jeni shpenguar nga mënyra e kotë e të jetuarit të trashëguar nga etërit,</verse>
        <verse osisID='1Pet.1.17'> por nga gjaku i çmuar i Krishtit, si të Qengjit të patëmetë dhe të panjollë,</verse>
        <verse osisID='1Pet.1.18'> të paranjohur përpara krijimit të botës, por të shfaqur kohët e fundit për ju,</verse>
        <verse osisID='1Pet.1.19'> që, nëpërmjet tij, të besoni në Perëndinë që e ringjalli prej së vdekurish dhe i dha lavdi, që besimi juaj dhe shpresa të jenë në Perëndinë.</verse>
        <verse osisID='1Pet.1.20'> Mbasi të pastroni shpirtrat tuaj me bindjen ndaj së vërtetës me anë të Frymës, për të pasur një dashuri vëllazërore pa hipokrizi, të doni fort njeri tjetrin me zemër të pastër,</verse>
        <verse osisID='1Pet.1.21'> sepse jeni ringjizur jo nga një farë që prishet, por që nuk prishet, me anë të fjalës së Perëndisë së gjallë dhe që mbetet përjetë.</verse>
        <verse osisID='1Pet.1.22'> Sepse çdo mish është si bari dhe çdo lavdi njeriu si lule e barit; bari thahet dhe lulja bie,</verse>
        <verse osisID='1Pet.1.23'> por fjala e Zotit mbetet përjetë, dhe kjo është fjala që ju është shpallur.</verse>
        <verse osisID='1Pet.1.24'> Hiqni tej, pra, çdo ligësi dhe çdo mashtrim, hipokrizitë, smirat dhe çdo shpifje,</verse>
        <verse osisID='1Pet.1.25'> posi foshnja të sapolindura, të dëshironi fort qumështin e pastër të fjalës, që të rriteni me anë të tij,</verse>
      </chapter>
      <chapter osisID='1Pet.2'>
        <verse osisID='1Pet.2.1'> nëse e keni shijuar se Zoti është i mirë.</verse>
        <verse osisID='1Pet.2.2'> Duke iu afruar atij, si te guri i gjallë, i flakur tej nga njerëzit, por i zgjedhur dhe i çmuar përpara Perëndisë,</verse>
        <verse osisID='1Pet.2.3'> edhe ju, si gurë të gjallë, ndërtoheni për të qenë një shtëpi frymërore, një priftëri e shenjtë, për të ofruar flijime frymërore, që i pëlqejnë Perëndisë me anë të Jezu Krishtit.</verse>
        <verse osisID='1Pet.2.4'> Sepse në Shkrimet lexohet: ''Ja, unë po vë në Sion një gur çipi, të zgjedhur, dhe ai që beson në të nuk do të turpërohet aspak''.</verse>
        <verse osisID='1Pet.2.5'> Sepse për ju që besoni ai është i çmuar, po për ata të pabindurit: ''Guri, që u hoq mënjanë nga ndërtuesit, u bë guri i qoshes, gur pengese dhe shkëmb skandali që i bën të rrëzohen''.</verse>
        <verse osisID='1Pet.2.6'> Duke qenë të pabindur, ata pengohen në fjalë, dhe për këtë ata ishin të caktuar.</verse>
        <verse osisID='1Pet.2.7'> Por ju jeni fis i zgjedhur, priftëri mbretërore, një komb i shenjtë, një popull i fituar, që të shpallni mrekullitë e atij që ju thirri nga terri në dritën e tij të mrekullueshme;</verse>
        <verse osisID='1Pet.2.8'> ju, që dikur nuk ishit një popull, kurse tani jeni populli i Perëndisë; ju, dikur të pamëshiruar, por tani të mëshiruar.</verse>
        <verse osisID='1Pet.2.9'> Shumë të dashur, unë ju këshilloj, si të huaj dhe shtegtarë, të hiqni dorë nga lakmitë e mishit, që luftojnë kundër shpirtit.</verse>
        <verse osisID='1Pet.2.10'> Silluni mirë ndër johebrenjtë, që aty ku do t'ju paditin si keqbërës, të përlëvdojnë Perëndinë ditën e ardhjes së tij, për shkak të veprave tuaja të mira.</verse>
        <verse osisID='1Pet.2.11'> Nënshtrohuni, pra, për hir të Zotit, çdo pushteti njerëzor, qoftë mbretit, si më të lartit,</verse>
        <verse osisID='1Pet.2.12'> qoftë qeveritarëve, si të dërguar prej tij për të ndëshkuar keqbërësit dhe për të lavdëruar ata që bëjnë të mirën,</verse>
        <verse osisID='1Pet.2.13'> sepse ky është vullneti i Perëndisë, që ju, duke bërë mirë, t'ia mbyllni gojën paditurisë së njerëzve të pamend.</verse>
        <verse osisID='1Pet.2.14'> Silluni si njerëz të lirë, por jo duke për-dorur lirinë si një pretekst për të mbuluar ligësinë, por si shërbëtorë të Perëndisë.</verse>
        <verse osisID='1Pet.2.15'> Nderoni të gjithë, doni vëllazërinë, druani Perëndinë, nderoni mbretin.</verse>
        <verse osisID='1Pet.2.16'> Ju, shërbëtorë, nënshtrohuni me plot druajtje zotërinjve tuaj, jo vetëm të mirëve dhe të drejtëve, por edhe të padrejtëve,</verse>
        <verse osisID='1Pet.2.17'> sepse është gjë e ladërueshme, nëse dikush, për ndërgjegje ndaj Perëndisë, duron shtrengime duke vuajtur padrejtësisht.</verse>
        <verse osisID='1Pet.2.18'> Sepse çfarë lavdie do të ishte po të duronit në qoftë se ju rrahin sepse keni bërë faje? Ndërsa, po të bëni të mirë dhe të duroni vuajtje, kjo është hir para Perëndisë.</verse>
        <verse osisID='1Pet.2.19'> Sepse për këtë ju u thirrët, sepse edhe Krishti e vuajti për ne, duke ju lënë një shembull, që të ecni pas gjurmës së tij.</verse>
        <verse osisID='1Pet.2.20'> ''Ai nuk bëri asnjë mëkat dhe nuk u gjet asnjë mashtrim në gojë të tij''.</verse>
        <verse osisID='1Pet.2.21'> Kur e fyenin, nuk e kthente fyerjen, kur vuante, nuk kërcënonte, po dorëzohej tek ai që gjykon drejtësisht.</verse>
        <verse osisID='1Pet.2.22'> Ai vet i barti mëkatet tona në trupin e tij mbi drurin e kryqit që ne, të vdekur për mëkate, të rrojmë për drejtësi; dhe me vurratat e tij ju u shëruat.</verse>
        <verse osisID='1Pet.2.23'> Sepse ju ishit si dele endacake por tani ju u kthyet te bariu dhe ruajtësi i shpirtrave tuaj.</verse>
        <verse osisID='1Pet.2.24'> Gjithashtu dhe ju, gra, nënshtrojuni burrave tuaj, që, edhe nëse disa nuk i binden fjalës, të fitohen pa fjalë, nga sjellja e grave të tyre,</verse>
        <verse osisID='1Pet.2.25'> kur të shohin sjelljen tuaj të dlirë dhe me frikë.</verse>
      </chapter>
      <chapter osisID='1Pet.3'>
        <verse osisID='1Pet.3.1'> Stolia juaj të mos jetë e jashtme: gërshëtimi i flokëve, stolisja me ar ose veshja me rroba të bukura,</verse>
        <verse osisID='1Pet.3.2'> por njeriu i fshehur i zemrës, me pastërtinë që nuk prishet të një shpirti të butë dhe të qetë, që ka vlerë të madhe përpara Perëndisë.</verse>
        <verse osisID='1Pet.3.3'> Sepse kështu stoliseshin dikur gratë e shenjta që shpresonin në Perëndinë, duke iu nënshtruar burrave të tyre,</verse>
        <verse osisID='1Pet.3.4'> ashtu si Sara, që i bindej Abrahamit duke e quajtur &amp;quot;zot&amp;quot;; bija të saj ju jeni, në qoftë se bëni mirë dhe nuk trembeni nga ndonjë frikë.</verse>
        <verse osisID='1Pet.3.5'> Ju burra, gjithashtu, jetoni me gratë tuaja me urtësi, duke e çmuar gruan si një enë më delikate dhe e nderoni sepse janë bashkëtrashëgimtare me ju të hirit të jetës, që të mos pengohen lutjet tuaja.</verse>
        <verse osisID='1Pet.3.6'> Dhe më në fund jini të gjithë të një mendjeje, të dhembshur, plot dashuri vëllazërore, të mëshirshëm dhe dashamirës,</verse>
        <verse osisID='1Pet.3.7'> pa e kthyer të keqen me të keqe ose fyerjen me fyerje, po, përkundrazi, bekoni, duke e ditur se për këtë u thirrët, që të trashëgoni bekimin.</verse>
        <verse osisID='1Pet.3.8'> Sepse ''kush don ta dojë jetën dhe të shohë ditë të mira, le ta ruajë gojën e tij nga e keqja dhe buzët e tij nga të folurit me mashtrim;</verse>
        <verse osisID='1Pet.3.9'> të largohet nga e keqja dhe të bëjë të mirën, të kërkojë paqen dhe të ndjekë atë,</verse>
        <verse osisID='1Pet.3.10'> sepse sytë e Zotit janë mbi të drejtët dhe veshët e tij janë në lutjen e tyre; por fytyra e Zotit është kundër atyre që bëjnë të keqen''.</verse>
        <verse osisID='1Pet.3.11'> Dhe kush do t'ju bëjë keq, në qoftë se ju ndiqni të mirën?</verse>
        <verse osisID='1Pet.3.12'> Por, edhe sikur të vuani për drejtësinë, lum ju! ''Pra, mos kini asnjë druajtje prej tyre dhe mos u shqetësoni'',</verse>
        <verse osisID='1Pet.3.13'> madje shenjtëroni Zotin Perëndinë në zemrat tuaja dhe jini gjithnjë gati për t'u përgjigjur në mbrojtjen tuaj kujtdo që ju kërkon shpjegime për shpresën që është në ju, por me butësi e me druajtje,</verse>
        <verse osisID='1Pet.3.14'> duke pasur ndërgjegje të mirë, që, kur t'ju padisin si keqbërës, të turpërohen ata që shpifin për sjelljen tuaj të mirë në Krishtin.</verse>
        <verse osisID='1Pet.3.15'> Sepse është më mirë, nëse është i tillë vullneti i Perëndisë, të vuani duke bërë mirë, se sa duke bërë keq,</verse>
        <verse osisID='1Pet.3.16'> sepse edhe Krishti ka vuajtur një herë për mëkatet, i drejti për të padrejtët, për të na çuar te Perëndia. U vra në mish, por u ngjall nga Fryma,</verse>
        <verse osisID='1Pet.3.17'> me anë të së cilës ai shkoi t'u predikojë frymërave që ishin në burg,</verse>
        <verse osisID='1Pet.3.18'> që dikur ishin rebelë, kur durimi i Perëndisë i priste në ditët e Noeut, ndërsa po ndërtohej arka, në të cilën, pak vetë, gjithsejt tetë, shpëtuan nëpërmjet ujit,</verse>
        <verse osisID='1Pet.3.19'> i cili është shëmbëllesa e pagëzimit (jo heqja e ndyrësisë së mishit, po kërkesa e një ndërgjegjeje të mirë te Perëndia), që tani na shpëton edhe ne me anë të ringjalljes së Jezu Krishtit,</verse>
        <verse osisID='1Pet.3.20'> i cili shkoi në qiell dhe është në të djathtën e Perëndisë ku i janë nënshtruar engjëj, pushtete dhe fuqie.</verse>
        <verse osisID='1Pet.3.21'> Sepse duke qenë se Krishti ka vuajtur për ne në mish, armatosuni edhe ju me të njëjtin mendim, sepse ai që ka vuajtur në mish pushoi së mëkatuari,</verse>
        <verse osisID='1Pet.3.22'> për të jetuar kohën që mbetet në mish jo më në pasionet e njerëzve, por sipas vullnetit të Perëndisë.</verse>
      </chapter>
      <chapter osisID='1Pet.4'>
        <verse osisID='1Pet.4.1'> Sepse për ne është e mjaftueshme koha e jetës që shkuam për të kënaqur gjërat e dëshiruara nga johebrenjtë, kur ecnim në shthurje, në pasione, në dehje, në teprime, në të ngrëna e në të pira dhe në idhujtari të neveritshme.</verse>
        <verse osisID='1Pet.4.2'> Prandaj u duket çudi që ju nuk rendni me ta në po ato teprime shthurjeje dhe flasin keq për ju.</verse>
        <verse osisID='1Pet.4.3'> Ata do të japin llogari para atij që është gati të gjykojë të gjallë e të vdekur.</verse>
        <verse osisID='1Pet.4.4'> Për këtë në fakt, ungjilli u është predikuar edhe të vdekurve, që ata të gjykohen në mish sipas njerëzve, por të jetojnë në frymë sipas Perëndisë.</verse>
        <verse osisID='1Pet.4.5'> Tashmë fundi i të gjithave u afrua; jini, pra, të përkorë dhe rrini zgjuar për t'iu kushtuar lutjeve.</verse>
        <verse osisID='1Pet.4.6'> dhe të keni para së gjithash një dashuri të madhe për njeri tjetrin, sepse ''dashuria do të mbulojë një shumicë mëkatesh''.</verse>
        <verse osisID='1Pet.4.7'> Jini mikpritës njëri për tjetrin, pa murmuritje.</verse>
        <verse osisID='1Pet.4.8'> Gjithsecili le ta vërë në shërbim të tjetrit dhuntinë që ka marrë, si kujdestarë të mirë të hirit të shumëfarshëm të Perëndisë.</verse>
        <verse osisID='1Pet.4.9'> Nëse dikush flet, le ta bëjë si të shpa-llë orakullit të Perëndisë; kush bën një shërbim, le të bëjë në forcën që i jep Perëndia, që në gjithçka të përlëvdohet Perëndia nëpërmjet Jezu Krishtit, të  cilit i takon lavdia dhe pushteti për shekuj  të shekujve. Amen.</verse>
        <verse osisID='1Pet.4.10'> Shumë të dashur, mos ju duket çudi për provën e zjarrit që u bë ndër ju për t'ju provuar, se si ju ndodhi diçka e jashtëzakonshme.</verse>
        <verse osisID='1Pet.4.11'> Por gëzohuni, duke qenë pjestarë të mundimeve të Krishtit, që edhe në zbulesën e lavdisë së tij të mund të gëzoheni dhe të ngazëlloheni.</verse>
        <verse osisID='1Pet.4.12'> Në qoftë se ju fyejnë për emrin e Krishtit, lum ju, sepse Fryma e lavdisë dhe Fryma e Perëndisë prehet mbi ju; nga ana e tyre ai blasfemohet, kurse nga ana juaj ai përlëvdohet.</verse>
        <verse osisID='1Pet.4.13'> Por asnjë nga ju le të mos vuajë si vrasës ose vjedhës ose keqbërës, o sepse përzihet në punët e të tjerëve.</verse>
        <verse osisID='1Pet.4.14'> por, nëse dikush vuan si i krishterë, le të mos ketë turp, por le të përlëvdojë Perëndinë për këtë.</verse>
        <verse osisID='1Pet.4.15'> Sepse erdhi koha që të fillojë gjyqi nga shtëpia e Perëndisë; dhe nëse fillon më përpara nga ne, cili do të jetë fundi i atyre që nuk i binden ungjillit të Perëndisë?</verse>
        <verse osisID='1Pet.4.16'> Dhe ''nëse i drejti mezi shpëton, ku do të duket i pabesi dhe mëkatari?</verse>
        <verse osisID='1Pet.4.17'> Prandaj edhe ata që vuajnë sipas vullnetit të Perëndisë, le t'i besojnë shpirtrat e vet atij, si te Krijuesi besnik, duke bërë të mirën.</verse>
        <verse osisID='1Pet.4.18'> U bëj thirrje pleqve që janë midis jush, unë që jam plak bashkë me ta dhe dëshmitar i vuajtjeve të Krishtit dhe që jam gjithashtu pjesëmarrës i lavdisë që ka për t'u zbuluar:</verse>
        <verse osisID='1Pet.4.19'> ruani tufën e Perëndisë që është midis jush, duke e mbikqyrur jo me detyrim, por me dëshirë, jo për përfitim të pandershëm, po me vullnet të mirë,</verse>
      </chapter>
      <chapter osisID='1Pet.5'>
        <verse osisID='1Pet.5.1'> dhe jo si zotëronjës mbi ata që ju janë besuar, por duke u bërë shembull për tufën.</verse>
        <verse osisID='1Pet.5.2'> Dhe kur të shfaqet kryebariu, do të merrni kurorën e lavdisë që nuk fishket.</verse>
        <verse osisID='1Pet.5.3'> Gjithashtu ju, të rinjtë, nënshtrojuni pleqëve. Po, nënshtrojuni të gjithënjeri tjetrit dhe vishuni me përulje, sepse Perëndia i kundërshton krenarët, por u jep hir të përulurve.</verse>
        <verse osisID='1Pet.5.4'> Përuluni, pra, nën dorën e fuqishme të Perëndisë, që ai t'ju lartësojë ne kohën e duhur,</verse>
        <verse osisID='1Pet.5.5'> dhe gjithë merakun tuaj hidheni mbi të, sepse ai merakoset për ju.</verse>
        <verse osisID='1Pet.5.6'> Jini të përmbajtur, rrini zgjuar; sepse kundërshtari juaj, djalli, sillet rreth e qark si një luan vrumbullues, duke kërkuar cilin mund të përpijë.</verse>
        <verse osisID='1Pet.5.7'> Kundërshtojeni, duke qëndruar të patundur në besim, sepse e dini se të njëjtat vuajtje po i heqin vëllezërit tuaj të shpërndarë nëpër botë.</verse>
        <verse osisID='1Pet.5.8'> Dhe Perëndia i çdo hiri, që ju thirri në lavdinë e tij të përjetshme në Krishtin Jezus, mbasi të keni vuajtur për pak kohë, do t'ju bëjë të përsosur ai vetë, do t'ju bëjë të patundur, do t'ju forcojë dhe do t'ju vërë themel.</verse>
        <verse osisID='1Pet.5.9'> Atij i qoftë lavdia dhe pushteti për shekuj të shekujve. Amen.</verse>
        <verse osisID='1Pet.5.10'> Ju shkrova shkurt me anë të Silvanit, që më duket një vëlla besnik, duke ju bërë thirrje dhe duke ju dëshmuar se hiri i vërtetë i Perëndisë është ai në të cilin qëndroni.</verse>
        <verse osisID='1Pet.5.11'> Kisha që është në Babiloni, që është zgjedhur bashkë me ju, ju përshëndet. Edhe Marku, biri im, ju përshëndet.</verse>
        <verse osisID='1Pet.5.12'> Përshëndetni njeri tjetrin me një të puthur dashurie. Paqja mbi ju të gjithë që jeni në Krishtin Jezus Amen.</verse>
        <verse osisID='1Pet.5.13'> Simon Pjetri, shërbëtor dhe apostull i Jezu Krishtit, atyre që kanë marrë për pjesë një besim të çmueshëm sikurse edhe ne, me anë të drejtësisë së Perëndisë tonë dhe të Shpëtimtarit Jezu Krisht:</verse>
        <verse osisID='1Pet.5.14'> hiri dhe paqja u shumoftë për ju në njohjen e Perëndisë dhe të Jezusit, Zotit tonë.</verse>
      </chapter>
    </div></osisText>
</osis>
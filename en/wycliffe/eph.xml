<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='Bible.Wycliffe' xml:lang='en'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='Bible.Wycliffe'>
        <title>John Wycliffe Bible</title>
        <contributor>The Free Bible Group</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>The Holy Bible</description>
        <publisher>The Free Bible Group</publisher>
        <type type='OSIS'>Bible</type>
        <identifier type='OSIS'>Bible.Wycliffe</identifier>
        <source>https://sourceforge.net/project/showfiles.php?group_id=89078</source>
        <language type='IETF'>en</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='Eph' type='book'>
      <chapter osisID='Eph.1'>
        <verse osisID='Eph.1.1'>
Poul, the apostle of Jhesu Crist, bi the wille of God, to alle seyntis that ben at Effesie, and to the feithful men in Jhesu Crist,
</verse>
        <verse osisID='Eph.1.2'>
grace be to you and pees of God, oure fader, and oure Lord Jhesu Crist.
</verse>
        <verse osisID='Eph.1.3'>
Blessid be God and the fadir of oure Lord Jhesu Crist, that hath blessid vs in al spiritual blessing in heuenli thingis in Crist,
</verse>
        <verse osisID='Eph.1.4'>
as he hath chosun vs in hym silf bifor the makyng of the world, that we weren hooli, and with out wem in his siyt, in charite.
</verse>
        <verse osisID='Eph.1.5'>
Which hath bifor ordeyned vs in to adopcioun of sones bi Jhesu Crist in to hym, bi the purpos of his wille,
</verse>
        <verse osisID='Eph.1.6'>
in to the heriyng of the glorie of his grace;
</verse>
        <verse osisID='Eph.1.7'>
in which he hath glorified vs in his dereworthe sone. In whom we han redempcioun bi his blood, foryyuenesse of synnes, aftir the ritchessis of his grace,
</verse>
        <verse osisID='Eph.1.8'>
that aboundide greetli in vs in al wisdom and prudence,
</verse>
        <verse osisID='Eph.1.9'>
to make knowun to vs the sacrament of his wille, bi the good plesaunce of hym; the which sacrament he purposide in
</verse>
        <verse osisID='Eph.1.10'>
hym in the dispensacioun of plente of tymes to enstore alle thingis in Crist, whiche ben in heuenes, and whiche ben in erthe, in hym.
</verse>
        <verse osisID='Eph.1.11'>
In whom we ben clepid bi sort, bifor ordeyned bi the purpos of hym that worchith alle thingis bi the counsel of his wille;
</verse>
        <verse osisID='Eph.1.12'>
that we be in to the heriyng of his glorie, we that han hopid bifor in Crist.
</verse>
        <verse osisID='Eph.1.13'>
In whom also ye weren clepid, whanne ye herden the word of treuthe, the gospel of youre heelthe, in whom ye bileuynge ben merkid with the Hooli Goost of biheest, which is the ernes of oure eritage,
</verse>
        <verse osisID='Eph.1.14'>
in to the redempcioun of purchasyng, in to heriyng of his glorie.
</verse>
        <verse osisID='Eph.1.15'>
Therfor and Y herynge youre feith, that is in Crist Jhesu, and the loue in to alle seyntis,
</verse>
        <verse osisID='Eph.1.16'>
ceesse not to do thankyngis for you, makynge mynde of you in my preieris;
</verse>
        <verse osisID='Eph.1.17'>
that God of oure Lord Jhesu Crist, the fadir of glorie, yyue to you the spirit of wisdom and of reuelacioun, in to the knowyng of hym;
</verse>
        <verse osisID='Eph.1.18'>
and the iyen of youre herte liytned, that ye wite, which is the hope of his clepyng, and whiche ben the richessis of the glorie of his eritage in seyntis;
</verse>
        <verse osisID='Eph.1.19'>
and whych is the excellent greetnesse of his vertu in to vs that han bileuyd, bi the worchyng of the myyt of his vertu,
</verse>
        <verse osisID='Eph.1.20'>
which he wrouyte in Crist, reisynge hym fro deth, and settynge him on his riyt half in heuenli thingis,
</verse>
        <verse osisID='Eph.1.21'>
aboue ech principat, and potestat, and vertu, and domynacioun, and aboue ech name that is named, not oneli in this world, but also in the world to comynge;
</verse>
        <verse osisID='Eph.1.22'>
and made alle thingis suget vndur hise feet, and yaf hym to be heed ouer al the chirche,
</verse>
        <verse osisID='Eph.1.23'>
that is the bodi of hym, and the plente of hym, which is alle thingis in alle thingis fulfillid.
</verse>
      </chapter>
      <chapter osisID='Eph.2'>
        <verse osisID='Eph.2.1'>
And whanne ye weren deed in youre giltis and synnes,
</verse>
        <verse osisID='Eph.2.2'>
in which ye wandriden sum tyme aftir the cours of this world, aftir the prince of the power of this eir, of the spirit that worchith now in to the sones of vnbileue;
</verse>
        <verse osisID='Eph.2.3'>
in which also we `alle lyueden sum tyme in the desiris of oure fleisch, doynge the willis of the fleisch and of thouytis, and we weren bi kynde the sones of wraththe, as othere men;
</verse>
        <verse osisID='Eph.2.4'>
but God, that is riche in merci, for his ful myche charite in which he louyde vs,
</verse>
        <verse osisID='Eph.2.5'>
yhe, whanne we weren deed in synnes, quikenede vs togidere in Crist, bi whos grace ye ben sauyd, and ayen reiside togidere,
</verse>
        <verse osisID='Eph.2.6'>
and made togidere to sitte in heuenli thingis in Crist Jhesu;
</verse>
        <verse osisID='Eph.2.7'>
that he schulde schewe in the worldis aboue comynge the plenteuouse ritchessis of his grace in goodnesse on vs in Crist Jhesu.
</verse>
        <verse osisID='Eph.2.8'>
For bi grace ye ben sauyd bi feith, and this not of you; for it is the yifte of God,
</verse>
        <verse osisID='Eph.2.9'>
not of werkis, that no man haue glorie.
</verse>
        <verse osisID='Eph.2.10'>
For we ben the makyng of hym, maad of nouyt in Crist Jhesu, in good werkis, whiche God hath ordeyned, that we go in tho werkis.
</verse>
        <verse osisID='Eph.2.11'>
For which thing be ye myndeful, that sumtyme ye weren hethene in fleisch, which weren seid prepucie, fro that that is seid circumcisioun maad bi hond in fleisch;
</verse>
        <verse osisID='Eph.2.12'>
and ye weren in that time with out Crist, alienyd fro the lyuyng of Israel, and gestis of testamentis, not hauynge hope of biheest, and with outen God in this world.
</verse>
        <verse osisID='Eph.2.13'>
But now in Crist Jhesu ye that weren sum tyme fer, ben maad nyy in the blood of Crist.
</verse>
        <verse osisID='Eph.2.14'>
For he is oure pees, that made bothe oon, and vnbyndynge the myddil wal of a wal with out morter, enmytees in his fleisch;
</verse>
        <verse osisID='Eph.2.15'>
and auoidide the lawe of maundementis bi domes, that he make twei in hym silf in to a newe man,
</verse>
        <verse osisID='Eph.2.16'>
makynge pees, to recounsele bothe in o bodi to God bi the cros, sleynge the enemytees in hym silf.
</verse>
        <verse osisID='Eph.2.17'>
And he comynge prechide pees to you that weren fer, and pees to hem that weren niy;
</verse>
        <verse osisID='Eph.2.18'>
for bi hym we bothe han niy comyng in o spirit to the fadir.
</verse>
        <verse osisID='Eph.2.19'>
Therfor now ye ben not gestis and straungeris, but ye ben citeseyns of seyntis, and houshold meine of God;
</verse>
        <verse osisID='Eph.2.20'>
aboue bildid on the foundement of apostlis and of profetis, vpon that hiyeste corner stoon, Crist Jhesu;
</verse>
        <verse osisID='Eph.2.21'>
in whom ech bildyng maad waxith in to an hooli temple in the Lord.
</verse>
        <verse osisID='Eph.2.22'>
In whom also `be ye bildid togidere in to the habitacle of God, in the Hooli Goost.
</verse>
      </chapter>
      <chapter osisID='Eph.3'>
        <verse osisID='Eph.3.1'>
For the grace of this thing I Poul, the boundun of Crist Jhesu, for you hethene men,
</verse>
        <verse osisID='Eph.3.2'>
if netheles ye han herd the dispensacioun of Goddis grace, that is youun to me in you.
</verse>
        <verse osisID='Eph.3.3'>
For bi reuelacioun the sacrament is maad knowun to me, as Y aboue wroot in schort thing,
</verse>
        <verse osisID='Eph.3.4'>
as ye moun rede, and vndurstonde my prudence in the mysterie of Crist.
</verse>
        <verse osisID='Eph.3.5'>
Which was not knowun to othere generaciouns to the sones of men, as it is now schewid to his hooli apostlis and prophetis in the spirit,
</verse>
        <verse osisID='Eph.3.6'>
that hethene men ben euen eiris, and of oo bodi, and parteneris togidere of his biheest in Crist Jhesu bi the euangelie;
</verse>
        <verse osisID='Eph.3.7'>
whos mynystre Y am maad, bi the yifte of Goddis grace, which is youun to me bi the worchyng of his vertu.
</verse>
        <verse osisID='Eph.3.8'>
To me, leeste of alle seyntis, this grace is youun to preche among hethene men the vnserchable richessis of Crist, and to liytne alle men,
</verse>
        <verse osisID='Eph.3.9'>
which is the dispensacioun of sacrament hid fro worldis in God, that made alle thingis of nouyt;
</verse>
        <verse osisID='Eph.3.10'>
that the myche fold wisdom of God be knowun to princis and potestatis in heuenli thingis bi the chirche,
</verse>
        <verse osisID='Eph.3.11'>
bi the bifore ordinaunce of worldis, which he made in Crist Jhesu oure Lord.
</verse>
        <verse osisID='Eph.3.12'>
In whom we han trist and nyy comyng, in tristenyng bi the feith of hym.
</verse>
        <verse osisID='Eph.3.13'>
For which thing Y axe, that ye faile not in my tribulaciouns for you, which is youre glorie.
</verse>
        <verse osisID='Eph.3.14'>
For grace of this thing Y bowe my knees to the fadir of oure Lord Jhesu Crist,
</verse>
        <verse osisID='Eph.3.15'>
of whom ech fadirhod in heuenes and in erthe is named,
</verse>
        <verse osisID='Eph.3.16'>
that he yyue to you, aftir the richessis of his glorie, vertu to be strengthid bi his spirit in the ynnere man,
</verse>
        <verse osisID='Eph.3.17'>
that Crist dwelle bi feith in youre hertis; that ye rootid and groundid in charite,
</verse>
        <verse osisID='Eph.3.18'>
moun comprehende with alle seyntis, which is the breede, and the lengthe, and the hiynesse, and the depnesse;
</verse>
        <verse osisID='Eph.3.19'>
also to wite the charite of Crist more excellent than science, that ye be fillid in al the plentee of God.
</verse>
        <verse osisID='Eph.3.20'>
And to hym that is myyti to do alle thingis more plenteuousli than we axen or vndurstondun, bi the vertu that worchith in vs,
</verse>
        <verse osisID='Eph.3.21'>
to hym be glorie in the chirche, and in Crist Jhesu, in to alle the generaciouns of the world of worldis. Amen.
</verse>
      </chapter>
      <chapter osisID='Eph.4'>
        <verse osisID='Eph.4.1'>
Therfor Y boundun for the Lord biseche you, that ye walke worthili in the clepyng,
</verse>
        <verse osisID='Eph.4.2'>
in which ye ben clepid, with al mekenesse and myldenesse, with pacience supportinge ech other in charite,
</verse>
        <verse osisID='Eph.4.3'>
bisi to kepe vnyte of spirit in the boond of pees.
</verse>
        <verse osisID='Eph.4.4'>
O bodi and o spirit, as ye ben clepid in oon hope of youre cleping;
</verse>
        <verse osisID='Eph.4.5'>
o Lord,
</verse>
        <verse osisID='Eph.4.6'>
o feith, o baptym, o God and fadir of alle, which is aboue alle men, and bi alle thingis, and in vs alle.
</verse>
        <verse osisID='Eph.4.7'>
But to ech of vs grace is youun bi the mesure of the yyuyng of Crist;
</verse>
        <verse osisID='Eph.4.8'>
for which thing he seith, He stiynge an hiy, ledde caitifte caitif, he yaf yiftis to men.
</verse>
        <verse osisID='Eph.4.9'>
But what is it, that he stiede vp, no but that also he cam doun first in to the lowere partis of the erthe?
</verse>
        <verse osisID='Eph.4.10'>
He it is that cam doun, and that stiede on alle heuenes, that he schulde fille alle thingis.
</verse>
        <verse osisID='Eph.4.11'>
And he yaf summe apostlis, summe prophetis, othere euangelistis, othere scheepherdis and techeris,
</verse>
        <verse osisID='Eph.4.12'>
to the ful endyng of seyntis, in to the werk of mynystrie, in to edificacioun of Cristis bodi,
</verse>
        <verse osisID='Eph.4.13'>
til we rennen alle, in to vnyte of feith and of knowyng of Goddis sone, in to a parfit man, aftir the mesure of age of the plente of Crist;
</verse>
        <verse osisID='Eph.4.14'>
that we be not now litle children, mouynge as wawis, and be not borun aboute with ech wynd of teching, in the weiwardnesse of men, in sutil wit, to the disseyuyng of errour.
</verse>
        <verse osisID='Eph.4.15'>
But do we treuthe in charite, and wexe in him by alle thingis, that is Crist oure heed;
</verse>
        <verse osisID='Eph.4.16'>
of whom alle the bodi set togidere, and boundun togidere bi ech ioynture of vnder seruyng, bi worching in to the mesure of ech membre, makith encreesyng of the bodi, in to edificacioun of it silf in charite.
</verse>
        <verse osisID='Eph.4.17'>
Therfor Y seie and witnesse this thing in the Lord, that ye walke not now, as hethene men walken, in the vanyte of her wit;
</verse>
        <verse osisID='Eph.4.18'>
that han vndurstondyng derkned with derknessis, and ben alienyd fro the lijf of God, bi ignoraunce that is in hem, for the blyndenesse of her herte.
</verse>
        <verse osisID='Eph.4.19'>
Which dispeirynge bitoken hem silf to vnchastite, in to the worchyng of al vnclennesse in coueitise.
</verse>
        <verse osisID='Eph.4.20'>
But ye han not so lerud Crist, if netheles ye herden hym,
</verse>
        <verse osisID='Eph.4.21'>
and ben tauyt in hym, as is treuthe in Jhesu.
</verse>
        <verse osisID='Eph.4.22'>
Do ye awey bi the elde lyuyng the elde man, that is corrupt bi the desiris of errour;
</verse>
        <verse osisID='Eph.4.23'>
and be ye renewlid in the spirit of youre soule;
</verse>
        <verse osisID='Eph.4.24'>
and clothe ye the newe man, which is maad aftir God in riytwisnesse and hoolynesse of treuthe.
</verse>
        <verse osisID='Eph.4.25'>
For which thing `ye putte awei leesyng, and speke ye treuthe ech man with his neiybore, for we ben membris ech to othere.
</verse>
        <verse osisID='Eph.4.26'>
Be ye wrooth, and nyle ye do synne; the sunne falle not doun on youre wraththe.
</verse>
        <verse osisID='Eph.4.27'>
Nyle ye yyue stide to the deuel.
</verse>
        <verse osisID='Eph.4.28'>
He that stal, now stele he not; but more trauele he in worchinge with hise hondis that that is good, that he haue whereof he schal yyue to nedi.
</verse>
        <verse osisID='Eph.4.29'>
Ech yuel word go not of youre mouth; but if ony is good to the edificacioun of feith, that it yyue grace to men that heren.
</verse>
        <verse osisID='Eph.4.30'>
And nyle ye make the Hooli Goost of God sori, in which ye ben markid in the dai of redempcioun.
</verse>
        <verse osisID='Eph.4.31'>
Al bitternesse, and wraththe, and indignacioun, and cry, and blasfemye be takun awey fro you, with al malice;
</verse>
        <verse osisID='Eph.4.32'>
and be ye togidere benygne, merciful, foryyuynge togidere, as also God foryaf to you in Crist.
</verse>
      </chapter>
      <chapter osisID='Eph.5'>
        <verse osisID='Eph.5.1'>
Therfor be ye foloweris of God, as moost dereworthe sones;
</verse>
        <verse osisID='Eph.5.2'>
and walke ye in loue, as Crist louyde vs, and yaf hym silf for vs an offryng and a sacrifice to God, in to the odour of swetnesse.
</verse>
        <verse osisID='Eph.5.3'>
And fornycacioun, and al vnclennesse, or aueryce, be not named among you, as it bicometh holi men;
</verse>
        <verse osisID='Eph.5.4'>
ethir filthe, or foli speche, or harlatrye, that perteyneth not to profit, but more doyng of thankyngis.
</verse>
        <verse osisID='Eph.5.5'>
For wite ye this, and vndurstonde, that ech letchour, or vnclene man, or coueytouse, that serueth to mawmetis, hath not eritage in the kingdom of Crist and of God.
</verse>
        <verse osisID='Eph.5.6'>
No man disseyue you bi veyn wordis; for whi for these thingis the wraththe of God cam on the sones of vnbileue.
</verse>
        <verse osisID='Eph.5.7'>
Therfor nyle ye be maad parteneris of hem.
</verse>
        <verse osisID='Eph.5.8'>
For ye weren sum tyme derknessis, but now `ye ben liyt in the Lord. Walke ye as the sones of liyt.
</verse>
        <verse osisID='Eph.5.9'>
For the fruyt of liyt is in al goodnesse, and riytwisnesse, and treuthe.
</verse>
        <verse osisID='Eph.5.10'>
And preue ye what `thing is wel plesynge to God.
</verse>
        <verse osisID='Eph.5.11'>
And nyle ye comyne to vnfruytouse werkis of derknessis; but more repreue ye.
</verse>
        <verse osisID='Eph.5.12'>
For what thingis ben don of hem in priuy, it is foule, yhe, to speke.
</verse>
        <verse osisID='Eph.5.13'>
And alle thingis that ben repreuyd of the liyt, ben opynli schewid; for al thing that is schewid, is liyt.
</verse>
        <verse osisID='Eph.5.14'>
For which thing he seith, Rise thou that slepist, and rise vp fro deth, and Crist schal liytne thee.
</verse>
        <verse osisID='Eph.5.15'>
Therfor, britheren, se ye, hou warli ye schulen go;
</verse>
        <verse osisID='Eph.5.16'>
not as vnwise men, but as wise men, ayenbiynge tyme, for the daies ben yuele.
</verse>
        <verse osisID='Eph.5.17'>
Therfor nyle ye be maad vnwise, but vndurstondynge which is the wille of God.
</verse>
        <verse osisID='Eph.5.18'>
And nyle ye be drunkun of wyn, in which is letcherie, but be ye fillid with the Hooli Goost; and speke ye to you silf in salmes,
</verse>
        <verse osisID='Eph.5.19'>
and ymnes, and spiritual songis, syngynge and seiynge salm in youre hertis to the Lord;
</verse>
        <verse osisID='Eph.5.20'>
euermore doynge thankingis for alle thingis in the name of oure Lord Jhesu Crist to God and to the fadir.
</verse>
        <verse osisID='Eph.5.21'>
Be ye suget togidere in the drede of Crist.
</verse>
        <verse osisID='Eph.5.22'>
Wymmen, be thei suget to her hosebondis,
</verse>
        <verse osisID='Eph.5.23'>
as to the Lord, for the man is heed of the wymman, as Crist is heed of the chirche; he is sauyour of his bodi.
</verse>
        <verse osisID='Eph.5.24'>
But as the chirche is suget to Crist, so wymmen to her hosebondis in alle thingis.
</verse>
        <verse osisID='Eph.5.25'>
Men, loue ye youre wyues, as Crist louyde the chirche, and yaf hym silf for it, to make it holi;
</verse>
        <verse osisID='Eph.5.26'>
and clenside it with the waisching of watir, in the word of lijf,
</verse>
        <verse osisID='Eph.5.27'>
to yyue the chirche gloriouse to hym silf, that it hadde no wem, ne ryueling, or ony siche thing, but that it be hooli and vndefoulid.
</verse>
        <verse osisID='Eph.5.28'>
So and men `schulen loue her wyues, as her owne bodies. He that loueth his wijf, loueth hym silf;
</verse>
        <verse osisID='Eph.5.29'>
for no man hatide euere his owne fleisch, but nurischith and fostrith it, as Crist doith the chirche.
</verse>
        <verse osisID='Eph.5.30'>
And we ben membris of his bodi, of his fleisch, and of his boonys.
</verse>
        <verse osisID='Eph.5.31'>
For this thing a man schal forsake his fadir and modir, and he schal drawe to his wijf; and thei schulen be tweyne in o fleisch.
</verse>
        <verse osisID='Eph.5.32'>
This sacrament is greet; yhe, Y seie in Crist, and in the chirche.
</verse>
        <verse osisID='Eph.5.33'>
Netheles ye alle, ech man loue his wijf as hym silf; and the wijf drede hir hosebonde.
</verse>
      </chapter>
      <chapter osisID='Eph.6'>
        <verse osisID='Eph.6.1'>
Sones, obeische ye to youre fadir and modir, in the Lord; for this thing is riytful.
</verse>
        <verse osisID='Eph.6.2'>
Onoure thou thi fadir and thi modir, that is the firste maundement in biheest;
</verse>
        <verse osisID='Eph.6.3'>
that it be wel to thee, and that thou be long lyuynge on the erthe.
</verse>
        <verse osisID='Eph.6.4'>
And, fadris, nyle ye terre youre sones to wraththe; but nurische ye hem in the teching and chastising of the Lord.
</verse>
        <verse osisID='Eph.6.5'>
Seruauntis, obeische ye to fleischli lordis with drede and trembling, in simplenesse of youre herte, as to Crist;
</verse>
        <verse osisID='Eph.6.6'>
not seruynge at the iye, as plesinge to men, but as seruauntis of Crist; doynge the wille of God bi discrecioun,
</verse>
        <verse osisID='Eph.6.7'>
with good wille seruynge as to the Lord, and not as to men;
</verse>
        <verse osisID='Eph.6.8'>
witinge that ech man, what euere good thing he schal do, he schal resseyue this of the Lord, whether seruaunt, whether fre man.
</verse>
        <verse osisID='Eph.6.9'>
And, ye lordis, do the same thingis to hem, foryyuynge manaasis; witinge that bothe her Lord and youre is in heuenes, and the taking of persones is not anentis God.
</verse>
        <verse osisID='Eph.6.10'>
Her aftirward, britheren, be ye coumfortid in the Lord, and in the miyt of his vertu.
</verse>
        <verse osisID='Eph.6.11'>
Clothe you with the armere of God, that ye moun stonde ayens aspiynges of the deuel.
</verse>
        <verse osisID='Eph.6.12'>
For whi stryuyng is not to vs ayens fleisch and blood, but ayens princis and potestatis, ayens gouernours of the world of these derknessis, ayens spiritual thingis of wickidnesse, in heuenli thingis.
</verse>
        <verse osisID='Eph.6.13'>
Therfor take ye the armere of God, that ye moun ayenstonde in the yuel dai; and in alle thingis stonde perfit.
</verse>
        <verse osisID='Eph.6.14'>
Therfor stonde ye, and be gird aboute youre leendis in sothefastnesse, and clothid with the haburioun of riytwisnesse,
</verse>
        <verse osisID='Eph.6.15'>
and youre feet schood in making redi of the gospel of pees.
</verse>
        <verse osisID='Eph.6.16'>
In alle thingis take ye the scheld of feith, in which ye moun quenche alle the firy dartis of `the worste.
</verse>
        <verse osisID='Eph.6.17'>
And take ye the helm of helthe, and the swerd of the Goost, that is, the word of God.
</verse>
        <verse osisID='Eph.6.18'>
Bi al preier and bisechyng preie ye al tyme in spirit, and in hym wakinge in al bisynesse, and bisechyng for alle hooli men, and for me;
</verse>
        <verse osisID='Eph.6.19'>
that word be youun to me in openyng of my mouth, with trist to make knowun the mysterie of the gospel,
</verse>
        <verse osisID='Eph.6.20'>
for which Y am set in message in a chayne; so that in it Y be hardi to speke, as it bihoueth me.
</verse>
        <verse osisID='Eph.6.21'>
And ye wite, what thingis ben aboute me, what Y do, Titicus, my moost dere brother, and trewe mynystre in the Lord, schal make alle thingis knowun to you;
</verse>
        <verse osisID='Eph.6.22'>
whom Y sente to you for this same thing, that ye knowe what thingis ben aboute vs, and that he coumforte youre hertis.
</verse>
        <verse osisID='Eph.6.23'>
Pees to britheren, and charite, with feith of God oure fadir, and of the Lord Jhesu Crist.
</verse>
        <verse osisID='Eph.6.24'>
Grace with alle men that louen oure Lord Jhesu Crist in vncorrupcioun. Amen, `that is, So be it.
</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='Bible.Wycliffe' xml:lang='en'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='Bible.Wycliffe'>
        <title>John Wycliffe Bible</title>
        <contributor>The Free Bible Group</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>The Holy Bible</description>
        <publisher>The Free Bible Group</publisher>
        <type type='OSIS'>Bible</type>
        <identifier type='OSIS'>Bible.Wycliffe</identifier>
        <source>https://sourceforge.net/project/showfiles.php?group_id=89078</source>
        <language type='IETF'>en</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='Bar' type='book'>
      <chapter osisID='Bar.1'>
        <verse osisID='Bar.1.1'>
And these ben the wordis of the book, which Baruk, the sone of Nerie, sone of Maasie, sone of Sedechie, sone of Sedei, sone of Helchie, wroot in Babilonye;
</verse>
        <verse osisID='Bar.1.2'>
in the fyuethe yeer, in the seuenthe dai of the monethe, in the tyme wherynne Caldeis token Jerusalem, and brenten it with fier.
</verse>
        <verse osisID='Bar.1.3'>
And Baruk redde the wordis of this book to the eeris of Jeconye, sone of Joachym, kyng of Juda, and to the eeris of al the puple comynge to the book;
</verse>
        <verse osisID='Bar.1.4'>
and to the eeris of the myyti sones of kyngis, and to the eeris of prestis, and to the eeris of the puple, fro the mooste `til to the leeste of hem, of alle dwellynge in Babiloyne, and at the flood Sudi.
</verse>
        <verse osisID='Bar.1.5'>
Whiche herden, and wepten, and fastiden, and preieden in the siyt of the Lord.
</verse>
        <verse osisID='Bar.1.6'>
And thei gaderiden monei, bi that that ech mannus hond myyte;
</verse>
        <verse osisID='Bar.1.7'>
and senten in to Jerusalem to Joachym, the prest, sone of Helchie, sone of Salen, and to the preestis, and to al the puple that weren foundun with hym in Jerusalem;
</verse>
        <verse osisID='Bar.1.8'>
whanne he took the vessels of the temple of the Lord, that weren takun awei fro the temple, to ayen clepe in to the lond of Juda, in the tenthe dai of the monethe Siban; the siluerne vessels, which Sedechie, the kyng of Juda, the sone of Josie,
</verse>
        <verse osisID='Bar.1.9'>
made, aftir that Nabugodonosor, kyng of Babiloyne, hadde take Jeconye, and princes, and alle myyti men, and the puple of the lond fro Jerusalem, and ledde hem boundun in to Babiloyne.
</verse>
        <verse osisID='Bar.1.10'>
And thei seiden, Lo! we han sent to you richessis, of whiche bie ye brent sacrifices, and encense, and make ye sacrifice, and offre ye for synne at the auter of youre Lord God.
</verse>
        <verse osisID='Bar.1.11'>
And preye ye for the lijf of Nabugodonosor, king of Babiloyne, and for the lijf of Balthasar, his sone, that the daies of hem ben on erthe as the daies of heuene;
</verse>
        <verse osisID='Bar.1.12'>
that the Lord yyue vertu to vs, and liytne oure iyen, that we lyue vndur the schadewe of Nabugodonosor, kyng of Babiloyne, and vndur the schadewe of Balthasar, his sone; and that we serue hem bi many daies, and fynde grace in the siyt of hem.
</verse>
        <verse osisID='Bar.1.13'>
And preye ye for `vs silf to our Lord God, for we han synned to oure Lord God, and his strong veniaunce is not turned awei fro vs, `til in to this dai.
</verse>
        <verse osisID='Bar.1.14'>
And rede ye this book, which we senten to you, to be rehersid in the temple of the Lord, in a solempne dai, and in a couenable dai.
</verse>
        <verse osisID='Bar.1.15'>
And ye schulen seie, Riytfulnesse is to oure Lord God, but schenschipe of oure face is to vs, as this dai is, to al Juda, and to dwelleris in Jerusalem,
</verse>
        <verse osisID='Bar.1.16'>
to oure kyngis, and to oure princes, to oure preestis, and to oure profetis, and to oure fadris.
</verse>
        <verse osisID='Bar.1.17'>
We synneden bifor oure Lord God, and bileuyden not, and tristiden not in hym.
</verse>
        <verse osisID='Bar.1.18'>
And we weren not redi to be suget to hym, and we obeiden not to the vois of oure Lord God, that we yeden in hise comaundementis, whiche he yaf to vs;
</verse>
        <verse osisID='Bar.1.19'>
fro the dai in which he ledde oure fadris out of the lond of Egipt, til in to this dai, we weren vnbileueful to oure Lord God; and we weren scaterid, and yeden awei, that we herden not the vois of hym.
</verse>
        <verse osisID='Bar.1.20'>
And many yuels and cursyngis, whiche the Lord ordeynede to his seruaunt Moises, cleuyden to vs; which Lord ledde oure fadris out of the lond of Egipt, to yyue to vs a lond flowynge mylk and hony, as in this dai.
</verse>
        <verse osisID='Bar.1.21'>
And we herden not the vois of oure Lord God, bi alle the wordis of prophetis, whiche he sente to vs, and to oure iugis;
</verse>
        <verse osisID='Bar.1.22'>
and we yeden awei, ech man in to the wit of his yuel herte, to worche to alien goddis, and we diden yuels bifore the iyen of oure Lord God.
</verse>
      </chapter>
      <chapter osisID='Bar.2'>
        <verse osisID='Bar.2.1'>
For which thing oure Lord God settide stidfastli his word, which he spak to vs, and to oure iugis, that demyden in Israel, and to oure kyngis, and to oure princes, and to al Israel and Juda;
</verse>
        <verse osisID='Bar.2.2'>
that the Lord schulde brynge on vs grete yuels, that weren not don vndur heuene, as tho ben doon in Jerusalem; bi tho thingis that ben writun in the lawe of Moises,
</verse>
        <verse osisID='Bar.2.3'>
that a man schulde ete the fleischis of his sone, and the fleischis of his douyter.
</verse>
        <verse osisID='Bar.2.4'>
And he yaf hem in to the hond of alle kyngis, that ben in oure cumpas, in to schenschipe, and in to desolacioun in alle puplis, among whiche the Lord scateride vs.
</verse>
        <verse osisID='Bar.2.5'>
And we ben maad bynethe, and not aboue; for we synneden to oure Lord God, in not obeiynge to the vois of hym.
</verse>
        <verse osisID='Bar.2.6'>
Riytfulnesse is to oure Lord God, but schenschipe of face is to vs and to oure fadris, as this dai is.
</verse>
        <verse osisID='Bar.2.7'>
For the Lord spak on vs alle these yuels, that camen on vs.
</verse>
        <verse osisID='Bar.2.8'>
And we bisouyten not the face of oure Lord God, that we schulden turne ayen, ech of vs fro oure worste weies.
</verse>
        <verse osisID='Bar.2.9'>
And the Lord wakide in yuels, and brouyte tho on vs; for the Lord is iust in alle hise werkis, whiche he comaundide to vs.
</verse>
        <verse osisID='Bar.2.10'>
And we herden not the vois of hym, that we schulden go in the comaundementis of the Lord, whiche he yaf bifore oure face.
</verse>
        <verse osisID='Bar.2.11'>
And now, Lord God of Israel, that leddist thi puple out of the lond of Egipt in a strong hond, and in myraclis, and in grete wondris, and in thi greet vertu, and in an hiy arm, and madist to thee a name, as this dai is;
</verse>
        <verse osisID='Bar.2.12'>
we han synned, we han do vnfeithfuli, we han do wickidli, oure Lord God, in alle thi riytfulnessis.
</verse>
        <verse osisID='Bar.2.13'>
Thi wrath be turned awey fro vs; for we ben left a fewe among hethene men, where thou scateridist vs.
</verse>
        <verse osisID='Bar.2.14'>
Lord, here thou oure axyngis, and oure preyeris, and lede vs out for thee; and yyue thou to vs to fynde grace bifore the face of hem, that ledden vs awei;
</verse>
        <verse osisID='Bar.2.15'>
that al erthe knowe, that thou art oure Lord God, and that thi name is clepid to help on Israel, and on the kyn of hym.
</verse>
        <verse osisID='Bar.2.16'>
Lord, bihold thou fro thin hooli hous on vs, and bouwe doun thin eere, and here vs.
</verse>
        <verse osisID='Bar.2.17'>
Opene thin iyen, and se; for not deed men that ben in helle, whos spirit is takun fro her entrails, schulen yyue onour and iustefiyng to the Lord;
</verse>
        <verse osisID='Bar.2.18'>
but a soule which is sori on the greetnesse of yuel, and goith bowid, and sijk, and iyen failynge, and an hungri soule, yyueth glorie to thee, and riytfulnesse to the Lord.
</verse>
        <verse osisID='Bar.2.19'>
For not bi the riytfulnesses of oure fadris we `scheden merci bifore thi siyt, oure Lord God;
</verse>
        <verse osisID='Bar.2.20'>
but for thou sentist thi wraththe and thi stronge veniaunce on vs, as thou spakest in the hondis of thi children profetis,
</verse>
        <verse osisID='Bar.2.21'>
and seidist, Thus seith the Lord, Bowe ye youre schuldur, and youre necke, and do ye trauel to the kyng of Babiloyne; and ye schulen sitte in the lond, which Y yaf to youre fadris.
</verse>
        <verse osisID='Bar.2.22'>
That if ye don not, nethir heren the vois of youre Lord God, to worche to the kyng of Babiloyne, Y schal make youre failyng fro the citees of Juda, and fro the yatis of Jerusalem;
</verse>
        <verse osisID='Bar.2.23'>
and Y schal take awei fro you the vois of gladnesse, and the vois of ioye, and the vois of spouse, and the vois of spousesse; and al the lond schal be with out step of hem that dwellen therynne.
</verse>
        <verse osisID='Bar.2.24'>
And thei herden not thi vois, that thei schulden worche to the kyng of Babiloyne; and thou hast set stidfastli thi wordis, whiche thou spakist in the hondis of thi children, prophetis; that the boonys of oure kyngis, and the boonys of oure fadris schulen be borun ouer fro her place.
</verse>
        <verse osisID='Bar.2.25'>
And lo! tho ben cast forth in the heete of the sunne, and in the frost of niyt; and men ben deed in the worste sorewis, in hungur, and in swerd, and in sending out.
</verse>
        <verse osisID='Bar.2.26'>
And thou hast set the temple in which thi name was clepid to help, as this dai schewith, for the wickidnesse of the hous of Israel, and of the hous of Juda.
</verse>
        <verse osisID='Bar.2.27'>
And thou, oure Lord God, hast do in vs bi al thi goodnesse, and bi al that greet merciful doyng of thee,
</verse>
        <verse osisID='Bar.2.28'>
as thou spakest in the hond of thi child Moises, in the dai in which thou comaundidist to hym to write thi lawe bifore the sones of Israel, and seidist,
</verse>
        <verse osisID='Bar.2.29'>
If ye heren not my vois, this greet ournyng and myche schal be turned in to the leest among hethene men, whidur Y schal scatere hem.
</verse>
        <verse osisID='Bar.2.30'>
For Y woot, that the puple schal not here me, for it is a puple of hard nol. And it schal turne to her herte in the lond of her caitiftee;
</verse>
        <verse osisID='Bar.2.31'>
and thei schulen wite, that Y am the Lord God of hem. And Y schal yyue to hem an herte, and thei schulen vndurstonde, and eeris, and thei schulen here.
</verse>
        <verse osisID='Bar.2.32'>
And thei schulen herie me in the lond of her caitiftee, and thei schulen be myndeful of my name.
</verse>
        <verse osisID='Bar.2.33'>
Thei schulen turne awei hem silf fro her hard bak, and fro her wickidnessis; for thei schulen haue mynde of the wei of her fadris, that synneden ayens me.
</verse>
        <verse osisID='Bar.2.34'>
And Y schal ayen clepe hem in to the lond, which Y swoor to yyue to the fadris of hem, to Abraham, Isaac, and Jacob; and thei schulen be lordis of it. And Y schal multiplie hem, and thei schulen not be maad lesse.
</verse>
        <verse osisID='Bar.2.35'>
And Y schal ordeyne to hem an other testament euerlastynge, that Y be to hem in to God, and thei schulen be to me in to a puple. And Y schal no more moue my puple, the sones of Israel, fro the lond which Y yaf to hem.
</verse>
      </chapter>
      <chapter osisID='Bar.3'>
        <verse osisID='Bar.3.1'>
And now, Lord almiyti, God of Israel, a soule in angwischis and a spirit anoied crieth to thee.
</verse>
        <verse osisID='Bar.3.2'>
Lord, here thou, and haue merci, for thou art merciful God; and haue thou merci on vs, for we han synned bifor thee,
</verse>
        <verse osisID='Bar.3.3'>
that sittist withouten ende, and we schulen not perische withouten ende.
</verse>
        <verse osisID='Bar.3.4'>
Lord God almiyti, God of Israel, here thou now the preier of the deed men of Israel, and of the sones of hem, that synneden bifor thee, and herden not the vois of her Lord God, and yuels ben fastned to vs.
</verse>
        <verse osisID='Bar.3.5'>
Nyle thou haue mynde on the wickidnesse of oure fadris, but haue thou mynde on thin hond and on thi name in this tyme;
</verse>
        <verse osisID='Bar.3.6'>
for thou art oure Lord God, and, Lord, we schulen herie thee.
</verse>
        <verse osisID='Bar.3.7'>
For whi for this thing thou hast youe thi drede in oure hertis, that we clepe thi name to help, and herie thee in oure caitiftee; for we schulen be conuertid fro the wickidnesse of oure fadris, that synneden ayens thee.
</verse>
        <verse osisID='Bar.3.8'>
And lo! we ben in oure caitifte to dai, whidur thou scateridist vs, in to schenschipe, and in to cursyng, and in to synne, bi al the wickidnesse of oure fadris, that yeden awei fro thee, thou oure Lord God.
</verse>
        <verse osisID='Bar.3.9'>
Israel, here thou the comaundementis of lijf; perseyue thou with eeris, that thou kunne prudence.
</verse>
        <verse osisID='Bar.3.10'>
Israel, what is it, that thou art in the lond of enemyes?
</verse>
        <verse osisID='Bar.3.11'>
Thou wexidist eld in an alien lond, thou art defoulid with deed men, thou art arettid with hem, that goon doun in to helle?
</verse>
        <verse osisID='Bar.3.12'>
Thou hast forsake the welle of wisdom;
</verse>
        <verse osisID='Bar.3.13'>
for whi if thou haddist gon in the weies of God, sotheli thou haddist dwellid in pees on erthe.
</verse>
        <verse osisID='Bar.3.14'>
Lerne thou, where is wisdom, where is prudence, where is vertu, where is vndurstondyng, that thou wite togidere, where is long duryng of lijf and lijf lode, where is liyt of iyen, and pees.
</verse>
        <verse osisID='Bar.3.15'>
Who foond the place therof, and who entride in to the tresouris therof?
</verse>
        <verse osisID='Bar.3.16'>
Where ben the princes of hethene men, and that ben lordis ouer the beestis, that ben on erthe?
</verse>
        <verse osisID='Bar.3.17'>
Whiche pleien with the briddis of heuene;
</verse>
        <verse osisID='Bar.3.18'>
whiche tresoren siluer and gold, in which men tristen, and noon ende is of the purchasyng of hem? Which maken siluer, and ben busi, and no fyndyng is of her werkis?
</verse>
        <verse osisID='Bar.3.19'>
Thei ben distried, and yeden doun to hellis; and othere men riseden in the place of hem.
</verse>
        <verse osisID='Bar.3.20'>
The yonge men of hem sien liyt, `and dwelliden on erthe. But thei knewen not the weie of wisdom, nether vndurstoden the pathis therof;
</verse>
        <verse osisID='Bar.3.21'>
nether the sones of hem resseyueden it. It was maad fer fro the face of hem;
</verse>
        <verse osisID='Bar.3.22'>
it is not herd in the lond of Canaan, nether is seyn in Theman.
</verse>
        <verse osisID='Bar.3.23'>
Also the sones of Agar, that souyten out prudence which is of erthe, the marchauntis of erthe, and of Theman, and the tale telleris, and sekeris out of prudence and of vndurstondyng. But thei knewen not the weie of wisdom, nether hadden mynde on the paththis therof.
</verse>
        <verse osisID='Bar.3.24'>
O! Israel, the hous of God is ful greet, and the place of his possessioun is greet;
</verse>
        <verse osisID='Bar.3.25'>
it is greet and hath noon ende, hiy and greet without mesure.
</verse>
        <verse osisID='Bar.3.26'>
Namyd giauntis weren there; thei that weren of greet stature at the bigynnyng, and knewen batel.
</verse>
        <verse osisID='Bar.3.27'>
The Lord chees not these, nether thei founden the weie of wisdom; therfor thei perischiden.
</verse>
        <verse osisID='Bar.3.28'>
And for thei hadden not wisdom, thei perischiden for her vnwisdom.
</verse>
        <verse osisID='Bar.3.29'>
Who stiede in to heuene, and took that wisdom, and brouyte it doun fro the cloudis?
</verse>
        <verse osisID='Bar.3.30'>
Who passide ouer the see, and foond it, and brouyte it more than chosun gold?
</verse>
        <verse osisID='Bar.3.31'>
Noon is, that mai knowe the weie therof, nethir that sekith the pathis therof;
</verse>
        <verse osisID='Bar.3.32'>
but he that han alle thingis, knewe it, and foond it bi his prudence. Which made redi the erthe in euerlastynge tyme, and fillide it with twei footid beestis, and foure footid beestis.
</verse>
        <verse osisID='Bar.3.33'>
Which sendith out liyt, and it goith, and clepide it; and it obeieth to hym in tremblyng.
</verse>
        <verse osisID='Bar.3.34'>
Forsothe sterris yauen liyt in her kepyngis, and weren glad;
</verse>
        <verse osisID='Bar.3.35'>
tho weren clepid, and tho seiden, We ben present; and tho schyneden to hym with mirthe, that made tho.
</verse>
        <verse osisID='Bar.3.36'>
This is oure God, and noon other schal be gessid ayens hym.
</verse>
        <verse osisID='Bar.3.37'>
This foond ech weie of wisdom, and yaf it to Jacob, his child, and to Israel, his derlyng.
</verse>
        <verse osisID='Bar.3.38'>
Aftir these thingis he was seyn in londis, and lyuede with men.
</verse>
      </chapter>
      <chapter osisID='Bar.4'>
        <verse osisID='Bar.4.1'>
This book of Goddis heestis, and the lawe which is withouten ende. Alle that holden it, schulen come to lijf. But thei that han forsake it, schulen come in to deth.
</verse>
        <verse osisID='Bar.4.2'>
Jacob, be thou conuertid, and take thou it; go thou bi the weie at the briytnesse therof, ayens the liyt therof. Yyue thou not thi glorie to another, and thi dignyte to an alien folc. Israel, we ben blessid; for tho thingis that plesen God, ben open to vs.
</verse>
        <verse osisID='Bar.4.5'>
The puple of God, Israel worthi to be had in mynde, be thou `of betere coumfort.
</verse>
        <verse osisID='Bar.4.6'>
Ye ben seeld to hethene men, not in to perdicioun; but for that that ye in ire terreden God to wrathfulnesse, ye ben bitakun to aduersaries.
</verse>
        <verse osisID='Bar.4.7'>
For ye wraththiden thilke God euerlastynge, that made you; and ye offriden to fendis, and not to God.
</verse>
        <verse osisID='Bar.4.8'>
For ye foryaten hym that nurschide you, and ye maden sori youre nurse, Jerusalem.
</verse>
        <verse osisID='Bar.4.9'>
For it siy wrathfulnesse of God comynge to you, and it seide, Ye niy coostis of Sion, here; forsothe God hath brouyte greet morenyng to me.
</verse>
        <verse osisID='Bar.4.10'>
For Y siy the caitiftee of my puple, of my sones and douytris, which he that is with out bigynnyng and ende brouyte on hem.
</verse>
        <verse osisID='Bar.4.11'>
For Y nurschide hem with myrthe; but Y lefte hem with wepyng and morenyng.
</verse>
        <verse osisID='Bar.4.12'>
No man haue ioye on me, a wedewe and desolat. Y am forsakun of manye for the synnes of my sones; for thei bowiden awei fro the lawe of God.
</verse>
        <verse osisID='Bar.4.13'>
Forsothe thei knewen not `the riytfulnessis of hym; nether thei yeden bi the weies of Goddis heestis, nether bi the pathis of his treuthe thei entriden with riytfulnesse.
</verse>
        <verse osisID='Bar.4.14'>
The niy coostis of Sion come, and haue thei mynde on the caitifte of my sones and douytris, which he that is with out bigynnyng and ende brouyte on hem.
</verse>
        <verse osisID='Bar.4.15'>
For he brouyte on hem a folk fro fer, an yuel folk, and of an other langage;
</verse>
        <verse osisID='Bar.4.16'>
that reuerensiden not an eld man, nether hadden merci on children; and thei ledden awei the dereworthe sones of a widewe, and maden a womman aloone desolat of sones.
</verse>
        <verse osisID='Bar.4.17'>
But what mai Y helpe you?
</verse>
        <verse osisID='Bar.4.18'>
For he that brouyte on you yuels, shal delyuer you fro the hondis of youre enemyes.
</verse>
        <verse osisID='Bar.4.19'>
Go ye, sones, go ye; for Y am forsakun aloone. Y haue vnclothid me of the stoole of pees; but Y haue clothid me with a sak of bisechyng, and Y schal crie to the hiyeste in my daies.
</verse>
        <verse osisID='Bar.4.21'>
Sones, be ye of betere comfort; crie ye to the Lord, and he schal delyuere you fro the hond of princes, that ben youre enemyes.
</verse>
        <verse osisID='Bar.4.22'>
For Y hopide youre helthe with outen ende, and ioye cam to me fro the hooli on merci, that schal come to you fro youre sauyour without bigynnyng and ende.
</verse>
        <verse osisID='Bar.4.23'>
For Y sente you out with mourenyng and wepyng; but God schal brynge you ayen to me with ioye and myrthe with outen ende.
</verse>
        <verse osisID='Bar.4.24'>
For as the neiyboressis of Sion sien youre caitifte maad of God, so thei schulen se and in swiftnesse youre helthe of God, which helthe schal come to you fro aboue with greet onour and euerlastynge schynyng.
</verse>
        <verse osisID='Bar.4.25'>
Sones, suffre ye pacientli ire, that cam on you; for thin enemy pursuede thee, but thou schalt se soone the perdicioun of hym, and thou schalt stie on the neckes of hym.
</verse>
        <verse osisID='Bar.4.26'>
My delicat men yeden scharp weies; for thei as a floc `that is rauyschid weren led of enemyes.
</verse>
        <verse osisID='Bar.4.27'>
Sones, be ye pacientere, and crie ye fer to the Lord; for whi youre mynde schal be of hym that ledith you.
</verse>
        <verse osisID='Bar.4.28'>
For as youre wit was, that ye erriden fro God, ye schulen conuerte eft, and schulen seke hym tensithis so myche.
</verse>
        <verse osisID='Bar.4.29'>
For he that brouyte in yuels to you, schal brynge eft euerlastynge myrthe to you with youre helthe.
</verse>
        <verse osisID='Bar.4.30'>
Jerusalem, be thou of betere coumfort; for he that nemyde thee, excitith thee.
</verse>
        <verse osisID='Bar.4.31'>
Thei that traueliden thee, schulen perische gilti; and thei that thankiden in thi fallyng, schulen be punyschid.
</verse>
        <verse osisID='Bar.4.32'>
Citees to which thi sones serueden, `schulen be punyschid, and that citee that took thi sones, schal be punyschid.
</verse>
        <verse osisID='Bar.4.33'>
For as Babiloyne made ioie in thi hurlyng doun, and was glad in thi fal, so it schal be maad sori in his desolacioun.
</verse>
        <verse osisID='Bar.4.34'>
And the ful out ioye of the multitude therof schal be kit awei, and the ioie therof schal be in to mourenyng.
</verse>
        <verse osisID='Bar.4.35'>
For whi fier schal come on it fro hym that is without bigynnyng and ende, in ful long daies; and it schal be enhabitid of fendis, in to the multitude of tyme.
</verse>
        <verse osisID='Bar.4.36'>
Jerusalem, biholde aboute to the eest, and se thou myrthe comynge of God to thee.
</verse>
        <verse osisID='Bar.4.37'>
For lo! thi sones comen, which thou leftist scatered; thei comen gaderid fro the eest `til to the west in the word of the hooli, and maken ioie to the onour of God.
</verse>
      </chapter>
      <chapter osisID='Bar.5'>
        <verse osisID='Bar.5.1'>
Jerusalem, vnclothe thee of the stoole of thi mourenyng, and trauelyng; and clothe thou thee in the fairnesse, and onour of it, which is of God to thee in euerlastynge glorie.
</verse>
        <verse osisID='Bar.5.2'>
God of ryytfulnesse schal cumpasse thee with a double cloth, and schal sette on thin heed a mytre of euerlastynge onour.
</verse>
        <verse osisID='Bar.5.3'>
For God schal schewe his briytnesse in thee, which is vndur heuene.
</verse>
        <verse osisID='Bar.5.4'>
For thi name schal be namyd of God to thee with outen ende, The pees of riytfulnesse, and the onour of pitee.
</verse>
        <verse osisID='Bar.5.5'>
Jerusalem, rise vp, and stonde in an hiy place, and biholde aboute to the eest; and se thi sones gaderid togidere fro the sunne risynge til to the west in the word of the hooli, that maken ioie in the mynde of God.
</verse>
        <verse osisID='Bar.5.6'>
For thei yeden out fro thee, and weren led of enemyes on feet; but the Lord schal brynge to thee hem borun in to honour, as the sones of rewme.
</verse>
        <verse osisID='Bar.5.7'>
For God hath ordeyned to make low ech hiy hil, and euerlastynge rochis of stoon, and gret valeis, to fille the uneuenesse of erthe; that Israel go diligentli in to the onour of God.
</verse>
        <verse osisID='Bar.5.8'>
Forsothe wodis and ech tree of swetnesse schadewiden Israel, bi the comaundement of God.
</verse>
        <verse osisID='Bar.5.9'>
For God schal brynge Israel with mirthe in the liyt of his maieste, with merci and riytfulnesse, which is of hym.
</verse>
      </chapter>
    </div></osisText>
</osis>
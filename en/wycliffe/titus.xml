<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='Bible.Wycliffe' xml:lang='en'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='Bible.Wycliffe'>
        <title>John Wycliffe Bible</title>
        <contributor>The Free Bible Group</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>The Holy Bible</description>
        <publisher>The Free Bible Group</publisher>
        <type type='OSIS'>Bible</type>
        <identifier type='OSIS'>Bible.Wycliffe</identifier>
        <source>https://sourceforge.net/project/showfiles.php?group_id=89078</source>
        <language type='IETF'>en</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='Titus' type='book'>
      <chapter osisID='Titus.1'>
        <verse osisID='Titus.1.1'>
Poul, the seruaunt of God, and apostle of Jhesu Crist, bi the feith of the chosun of God, and bi the knowing of the treuthe,
</verse>
        <verse osisID='Titus.1.2'>
whiche is aftir pitee, in to the hope of euerlastinge lijf, which lijf God that lieth not, bihiyte bifore tymes of the world;
</verse>
        <verse osisID='Titus.1.3'>
but he hath schewid in hise tymes his word in preching, that is bitakun to me bi the comaundement of `God oure sauyour,
</verse>
        <verse osisID='Titus.1.4'>
to Tite, most dereworthe sone bi the comyn feith, grace and pees of God the fadir, and of Crist Jhesu, oure sauyour.
</verse>
        <verse osisID='Titus.1.5'>
For cause of this thing Y lefte thee at Crete, that thou amende tho thingis that failen, and ordeyne preestis bi citees, as also Y disposide to thee.
</verse>
        <verse osisID='Titus.1.6'>
If ony man is withoute cryme, an hosebonde of o wijf, and hath feithful sones, not in accusacioun of letcherie, or not suget.
</verse>
        <verse osisID='Titus.1.7'>
For it bihoueth a bischop to be without cryme, a dispendour of God, not proud, not wrathful, not drunkelew, not smytere, not coueytouse of foul wynnyng;
</verse>
        <verse osisID='Titus.1.8'>
but holdinge hospitalite, benygne, prudent, sobre, iust,
</verse>
        <verse osisID='Titus.1.9'>
hooli, contynent, takinge that trewe word, that is aftir doctryn; that he be miyti to amoneste in hoolsum techyng, and to repreue hem that ayenseien.
</verse>
        <verse osisID='Titus.1.10'>
For ther ben many vnobedient, and veyn spekeris, and disseyueris, moost thei that ben of circumcisyoun,
</verse>
        <verse osisID='Titus.1.11'>
whiche it bihoueth to be repreued; whiche subuerten alle housis, techinge whiche thingis it bihoueth not, for the loue of foul wynnyng.
</verse>
        <verse osisID='Titus.1.12'>
And oon of hem, her propre profete, seide, Men of Crete ben euere more lyeris, yuele beestis, of slowe wombe.
</verse>
        <verse osisID='Titus.1.13'>
This witnessyng is trewe. For what cause blame hem sore, that thei be hool in feith,
</verse>
        <verse osisID='Titus.1.14'>
not yyuynge tent to fablis of Jewis, and to maundementis of men, that turnen awei hem fro treuthe.
</verse>
        <verse osisID='Titus.1.15'>
And alle thingis ben clene to clene men; but to vnclene men and to vnfeithful no thing is clene, for the soule and conscience of hem ben maad vnclene.
</verse>
        <verse osisID='Titus.1.16'>
Thei knoulechen that thei knowen God, but bi dedis thei denyen; whanne thei ben abhominable, and vnbileueful, and repreuable to al good werk.
</verse>
      </chapter>
      <chapter osisID='Titus.2'>
        <verse osisID='Titus.2.1'>
But speke thou tho thingis that bisemen hoolsum teching;
</verse>
        <verse osisID='Titus.2.2'>
that elde men be sobre, chast, prudent, hool in feith, in loue, and pacience;
</verse>
        <verse osisID='Titus.2.3'>
also olde wymmen in hooli abite, not sclaundereris, not seruynge myche to wyn, wel techynge, that thei teche prudence.
</verse>
        <verse osisID='Titus.2.4'>
Moneste thou yonge wymmen, that thei loue here hosebondis, that thei loue her children;
</verse>
        <verse osisID='Titus.2.5'>
and that thei be prudent, chast, sobre, hauynge cure of the hous, benygne, suget to her hosebondis, that the word of God be not blasfemyd.
</verse>
        <verse osisID='Titus.2.6'>
Also moneste thou yonge men, that thei be sobre.
</verse>
        <verse osisID='Titus.2.7'>
In alle thingis yyue thi silf ensaumple of good werkis, in teching, in hoolnesse, in sadnesse.
</verse>
        <verse osisID='Titus.2.8'>
An hoolsum word, and vnrepreuable; that he that is of the contrarie side, be aschamed, hauynge noon yuel thing to seie of you.
</verse>
        <verse osisID='Titus.2.9'>
Moneste thou seruauntis to be suget to her lordis; in alle thingis plesinge, not ayenseiynge, not defraudynge,
</verse>
        <verse osisID='Titus.2.10'>
but in alle thingis schewinge good feith, that thei onoure in alle thingis the doctryn of `God, oure sauyour.
</verse>
        <verse osisID='Titus.2.11'>
For the grace of `God, oure sauyour,
</verse>
        <verse osisID='Titus.2.12'>
hath apperid to alle men, and tauyte vs, that we forsake wickidnesse, and worldli desyris, lyue sobreli, and iustli, `and piteuousli in this world,
</verse>
        <verse osisID='Titus.2.13'>
abidinge the blessid hope and the comyng of the glorie of the greet God, and of oure sauyour Jhesu Crist;
</verse>
        <verse osisID='Titus.2.14'>
that yaf hym silf for vs, to ayenbie vs fro al wickidnesse, and make clene to hym silf a puple acceptable, and suere of good werkis.
</verse>
        <verse osisID='Titus.2.15'>
Speke thou these thingis, and moneste thou, and repreue thou with al comaundement; no man dispise thee.
</verse>
      </chapter>
      <chapter osisID='Titus.3'>
        <verse osisID='Titus.3.1'>
Amoneste hem to be sugetis to prynces, and to poweris; to obeische to that that is seid, and to be redi to al good werk;
</verse>
        <verse osisID='Titus.3.2'>
to blasfeme no man, to be not ful of chiding, but temperat, schewynge al myldenesse to alle men.
</verse>
        <verse osisID='Titus.3.3'>
For we weren sum tyme vnwise, vnbileueful, errynge, and seruynge to desiris, and to dyuerse lustis, doynge in malice and enuye, worthi to be hatid, hatinge ech othere.
</verse>
        <verse osisID='Titus.3.4'>
But whanne the benygnyte and the manhed of oure sauyour God aperide,
</verse>
        <verse osisID='Titus.3.5'>
not of werkis of riytwisnesse that we diden, but bi his merci he made vs saaf, bi waischyng of ayen bigetyng, and ayen newyng of the Hooli Goost,
</verse>
        <verse osisID='Titus.3.6'>
whom he schedde into vs plenteuousli bi Jhesu Crist,
</verse>
        <verse osisID='Titus.3.7'>
oure saueour, that we iustified bi his grace, ben eiris by hope of euerlastinge lijf.
</verse>
        <verse osisID='Titus.3.8'>
A trewe word is, and of these thingis Y wole that thou conferme othere, that thei that bileuen to God, be bisy to be aboue othere in good werkis. These thingis ben good, and profitable to men.
</verse>
        <verse osisID='Titus.3.9'>
And eschewe thou foltische questiouns, and genologies, and stryues, and fiytyngis of the lawe; for tho ben vnprofitable and veyn.
</verse>
        <verse osisID='Titus.3.10'>
Eschewe thou a man eretik, aftir oon and the secound correccioun;
</verse>
        <verse osisID='Titus.3.11'>
witinge that he that is siche a maner man is subuertid, and trespassith, and is dampned bi his owne dom.
</verse>
        <verse osisID='Titus.3.12'>
Whanne Y sende to thee Arteman, or Titicus, hiy thou to `come to me to Nycopolis; for Y haue purposid to dwelle in wyntir there.
</verse>
        <verse osisID='Titus.3.13'>
Bisili byfor sende Zenam, a wise man of lawe, and Apollo, that no thing faile to hem.
</verse>
        <verse osisID='Titus.3.14'>
Thei that ben of ouris, lerne to be gouernouris in good werkis, to necessarie vsis, that thei be not with out fruyt.
</verse>
        <verse osisID='Titus.3.15'>
Alle men that ben with me greeten thee wel. Grete thou wel hem, that louen vs in feith. The grace of God be with you alle. Amen.
</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Ruth'>
      <chapter osisID='Ruth.1'>
        <verse osisID='Ruth.1.1'>И в дните, когато съдеха съдиите, в земята настана глад. И един човек от Витлеем Юдейски отиде да живее като чужденец в моавските полета — той и жена му, и двамата му сина.</verse>
        <verse osisID='Ruth.1.2'>Името на човека беше Елимелех, името на жена му — Ноемин, а името на двамата му сина — Маалон и Хелеон; те бяха ефратци от Витлеем Юдейски. И те отидоха в моавските полета и останаха там.</verse>
        <verse osisID='Ruth.1.3'>И Елимелех, мъжът на Ноемин, умря и тя остана с двамата си сина.</verse>
        <verse osisID='Ruth.1.4'>И те си взеха моавки за жени: името на едната беше Орфа, а името на другата — Рут. И живяха там около десет години.</verse>
        <verse osisID='Ruth.1.5'>И двамата, Маалон и Хелеон, също умряха, и жената остана без двамата си сина и мъжа си.</verse>
        <verse osisID='Ruth.1.6'>И тя стана със снахите си и се върна от моавските полета, защото беше чула в моавските полета, че ГОСПОД посетил народа Си и му дал хляб.</verse>
        <verse osisID='Ruth.1.7'>Затова тя излезе от мястото, където беше, и двете й снахи с нея; и поеха по пътя, за да се върнат в земята на Юда.</verse>
        <verse osisID='Ruth.1.8'>И Ноемин каза на двете си снахи: Идете, върнете се всяка в дома на майка си. ГОСПОД да ви окаже милост, както вие оказвахте на умрелите и на мен.</verse>
        <verse osisID='Ruth.1.9'>ГОСПОД да ви даде да намерите спокойствие, всяка в дома на мъжа си. И тя ги целуна. А те издигнаха гласовете си и заплакаха.</verse>
        <verse osisID='Ruth.1.10'>И й казаха: Не, непременно ще се върнем с теб при твоя народ!</verse>
        <verse osisID='Ruth.1.11'>А Ноемин каза: Върнете се, дъщери мои. Защо да идвате с мен? Имам ли още синове в утробата си, че да ви станат мъже?</verse>
        <verse osisID='Ruth.1.12'>Върнете се, дъщери мои, идете, защото аз съм прекалено стара, за да се омъжа. Ако кажех, че имам надежда, даже ако се омъжех тази нощ и родях синове,</verse>
        <verse osisID='Ruth.1.13'>вие бихте ли ги чакали, докато пораснат? Бихте ли се въздържали затова да не се омъжите? Не, дъщери мои — понеже моята горчивина е по-голяма от вашата, защото ръката на ГОСПОДА се е простряла против мен.</verse>
        <verse osisID='Ruth.1.14'>И те издигнаха гласовете си и отново заплакаха. И Орфа целуна свекърва си за сбогом, а Рут се прилепи към нея.</verse>
        <verse osisID='Ruth.1.15'>И тя каза: Ето, етърва ти се върна при народа си и при боговете си; върни се и ти след етърва си.</verse>
        <verse osisID='Ruth.1.16'>Но Рут каза: Не ме убеждавай да те оставя и да не дойда след теб, защото, където отидеш ти, ще отида и аз и където останеш, ще остана и аз; твоят народ ще бъде мой народ и твоят Бог — мой Бог;</verse>
        <verse osisID='Ruth.1.17'>където умреш ти, ще умра и аз и там ще бъда погребана. Така да ми направи ГОСПОД и така да прибави — само смъртта ще ме раздели от теб!</verse>
        <verse osisID='Ruth.1.18'>И като видя Ноемин, че беше решена да отиде с нея, престана да я уговаря.</verse>
        <verse osisID='Ruth.1.19'>И двете вървяха, докато дойдоха във Витлеем. И когато стигнаха във Витлеем, целият град се раздвижи заради тях и жените казваха: Това ли е Ноемин?</verse>
        <verse osisID='Ruth.1.20'>А тя им каза: Не ме наричайте Ноемин, наричайте ме Мера, защото Всесилният ми е направил живота много горчив.</verse>
        <verse osisID='Ruth.1.21'>Пълна излязох, а ГОСПОД ме доведе обратно празна. Защо ме наричате Ноемин, когато ГОСПОД свидетелства против мен и Всесилният ми стори зло?</verse>
        <verse osisID='Ruth.1.22'>Така Ноемин се върна и с нея снаха й Рут, моавката, която се върна от моавските полета. А те дойдоха във Витлеем в началото на ечемичната жетва.</verse>
      </chapter>
      <chapter osisID='Ruth.2'>
        <verse osisID='Ruth.2.1'>И Ноемин имаше един роднина на мъжа си, един много богат човек от рода на Елимелех на име Вооз.</verse>
        <verse osisID='Ruth.2.2'>И моавката Рут каза на Ноемин: Моля те, нека отида на полето да събирам житни класове след онзи, в чиито очи намеря благоволение. И тя й каза: Иди, дъще моя.</verse>
        <verse osisID='Ruth.2.3'>И тя тръгна и отиде, и събираше в полето след жетварите. И случайно попадна в нивата на Вооз, който беше от рода на Елимелех.</verse>
        <verse osisID='Ruth.2.4'>И ето, Вооз дойде от Витлеем и каза на жетварите: ГОСПОД да е с вас! И те му отговориха: ГОСПОД да те благослови!</verse>
        <verse osisID='Ruth.2.5'>И Вооз каза на слугата си, който беше поставен над жетварите: Чие е това момиче?</verse>
        <verse osisID='Ruth.2.6'>И слугата, който беше поставен над жетварите, отговори и каза: Това е моавското момиче, което се върна с Ноемин от моавските полета.</verse>
        <verse osisID='Ruth.2.7'>И тя каза: Моля те, нека да бера останалите класове и да събирам между снопите след жетварите! И така дойде и стоя от сутринта до сега, само малко си почина в къщата.</verse>
        <verse osisID='Ruth.2.8'>И Вооз каза на Рут: Чуваш ли, дъще моя, не ходи да събираш класове в друга нива и не си отивай оттук, а стой тук при моите момичета.</verse>
        <verse osisID='Ruth.2.9'>Нека очите ти бъдат насочени към нивата, където жънат, и ходи след тях. Ето, аз поръчах на момчетата да не те докосват. А когато си жадна, иди при съдовете и пий каквото са наточили момчетата.</verse>
        <verse osisID='Ruth.2.10'>Тогава тя падна на лицето си и се поклони до земята, и му каза: Защо намерих благоволение в очите ти да ме забележиш, като съм чужденка?</verse>
        <verse osisID='Ruth.2.11'>А Вооз отговори и й каза: Добре ми беше разказано всичко, което си направила за свекърва си след смъртта на мъжа си, и как си оставила баща си и майка си, и родината си и си дошла при народ, който по-рано не си познавала.</verse>
        <verse osisID='Ruth.2.12'>ГОСПОД да ти отплати за делото ти и пълна награда да ти се даде от ГОСПОДА, Израилевия Бог, под чиито криле си дошла да търсиш прибежище!</verse>
        <verse osisID='Ruth.2.13'>А тя каза: Нека намеря благоволение в очите ти, господарю мой, понеже ти ме утеши и говори на сърцето на слугинята си, макар и да не съм като някоя от твоите слугини.</verse>
        <verse osisID='Ruth.2.14'>И по време на яденето Вооз й каза: Ела тук и яж от хляба, и натопи залъка си в оцета. И тя седна до жетварите и той й подаде печено жито и тя яде и се насити, и остави остатък.</verse>
        <verse osisID='Ruth.2.15'>И стана да събира класове, а Вооз заповяда на момчетата си и им каза: Нека събира и между снопите и не я обиждайте.</verse>
        <verse osisID='Ruth.2.16'>И даже изваждайте за нея класове от ръкойките и ги оставяйте, за да ги събира, и не й се карайте.</verse>
        <verse osisID='Ruth.2.17'>И тя събира в нивата до вечерта и очука събраното, и то беше около една ефа ечемик.</verse>
        <verse osisID='Ruth.2.18'>И го взе и отиде в града, и свекърва й видя какво беше събрала. И тя извади и й даде това, което беше оставила, след като се бе заситила.</verse>
        <verse osisID='Ruth.2.19'>И свекърва й каза: Къде събира днес и къде работи? Благословен да бъде онзи, който те забеляза! И тя разказа на свекърва си при кого беше работила и каза: Името на човека, при когото работих днес, е Вооз.</verse>
        <verse osisID='Ruth.2.20'>Тогава Ноемин каза на снаха си: Благословен да е той от ГОСПОДА, който не оттегли милостта си нито от живите, нито от умрелите! И Ноемин й каза: Този човек ни е близък, един от сродниците ни.</verse>
        <verse osisID='Ruth.2.21'>И моавката Рут каза: Той ми каза също: Да се държиш близо до момчетата ми, докато не свършат цялата ми жетва.</verse>
        <verse osisID='Ruth.2.22'>И Ноемин каза на снаха си Рут: Добре е, дъще моя, да излизаш с неговите момичета и да не те срещат в друга нива.</verse>
        <verse osisID='Ruth.2.23'>И така, тя се държа близо до момичетата на Вооз, за да събира класове, докато свършиха ечемичната жетва и пшеничената жетва. И живееше със свекърва си.</verse>
      </chapter>
      <chapter osisID='Ruth.3'>
        <verse osisID='Ruth.3.1'>После свекърва й Ноемин й каза: Дъще моя, да не потърся ли спокойствие за теб, за да ти бъде добре?</verse>
        <verse osisID='Ruth.3.2'>И сега, Вооз, с чиито момичета си била, не е ли наш роднина? Ето, тази нощ той вее ечемик на хармана.</verse>
        <verse osisID='Ruth.3.3'>Затова изкъпи се и се помажи, и си сложи най-добрите дрехи, и слез на хармана; но не се показвай на човека, докато не е свършил яденето и пиенето.</verse>
        <verse osisID='Ruth.3.4'>И когато си легне, забележи мястото, където си ляга, и иди, повдигни завивката откъм краката му, и легни; а той ще ти каже какво трябва да направиш.</verse>
        <verse osisID='Ruth.3.5'>А тя й каза: Всичко, което казваш, ще направя.</verse>
        <verse osisID='Ruth.3.6'>И тя слезе на хармана и направи всичко, което й заповяда свекърва й.</verse>
        <verse osisID='Ruth.3.7'>И Вооз яде и пи, и сърцето му се развесели, и отиде да си легне в края на житния куп. А тя дойде тихо, повдигна завивката откъм краката му и легна.</verse>
        <verse osisID='Ruth.3.8'>И около полунощ човекът се стресна и се обърна, и ето, при краката му лежеше жена.</verse>
        <verse osisID='Ruth.3.9'>И каза: Коя си ти? А тя отговори: Аз съм слугинята ти Рут. Простри дрехата си над слугинята си, защото си сродник!</verse>
        <verse osisID='Ruth.3.10'>Тогава той каза: Благословена да си от ГОСПОДА, дъще моя! Последната ти доброта, която показа, е по-голяма от първата, понеже не отиде след млади мъже, били те бедни или богати.</verse>
        <verse osisID='Ruth.3.11'>И сега, дъще моя, не се бой. Ще направя за теб всичко, каквото кажеш, защото целият град на народа ми знае, че си добродетелна жена.</verse>
        <verse osisID='Ruth.3.12'>И сега, вярно е, че аз съм сродник, но има един по-близък сродник от мен.</verse>
        <verse osisID='Ruth.3.13'>Остани тази нощ; и на сутринта, ако той иска да изпълни към теб дълга на сродник, добре, нека го изпълни. Но ако не иска да изпълни към теб дълга на сродник, тогава аз ще изпълня дълга към теб — жив е ГОСПОД! Лежи тук до сутринта.</verse>
        <verse osisID='Ruth.3.14'>И тя лежа при краката му до сутринта и стана, преди човек да може да разпознава човека; а той каза: Нека не се знае, че жена е идвала на хармана.</verse>
        <verse osisID='Ruth.3.15'>И каза: Донеси покривалото, което е върху теб, и го дръж. И тя го държа, а той премери шест мери ечемик, и го натовари на нея. И си отиде в града.</verse>
        <verse osisID='Ruth.3.16'>И когато дойде при свекърва си, тя каза: Какво стана, дъще моя? И тя й разказа всичко, което човекът беше направил за нея.</verse>
        <verse osisID='Ruth.3.17'>И каза: Тези шест мери ечемик той ми ги даде, защото ми каза: Да не отидеш с празни ръце при свекърва си.</verse>
        <verse osisID='Ruth.3.18'>Тогава тя каза: Чакай, дъще моя, докато узнаеш как ще свърши работата; защото човекът няма да се успокои, докато не свърши работата още днес.</verse>
      </chapter>
      <chapter osisID='Ruth.4'>
        <verse osisID='Ruth.4.1'>А Вооз се изкачи при портата и седна там; и ето, мина сродникът, за когото Вооз беше говорил. И той каза: Ти и ти, отбий се, седни тук. И той се отби и седна.</verse>
        <verse osisID='Ruth.4.2'>И той взе десет мъже от градските старейшини и каза: Седнете тук. И те седнаха.</verse>
        <verse osisID='Ruth.4.3'>И каза на сродника: Ноемин, която се върна от моавските полета, продава нивата, която принадлежеше на брат ни Елимелех.</verse>
        <verse osisID='Ruth.4.4'>Затова аз си помислих да ти съобщя и да ти кажа: Купи я пред жителите и пред старейшините на народа ми. Ако ще откупиш, откупи, но ако няма да откупиш, кажи ми, за да зная; защото няма друг освен теб, който да откупи, и аз съм след теб. И той каза: Ще откупя.</verse>
        <verse osisID='Ruth.4.5'>Тогава Вооз каза: В деня, когато купиш нивата от ръката на Ноемин, трябва да я купиш и от моавката Рут, жената на умрелия, за да издигнеш името на умрелия над наследството му.</verse>
        <verse osisID='Ruth.4.6'>А сродникът каза: Не мога да я откупя за себе си, да не би да съсипя собственото си наследство. Ти откупи за себе си това, което е мое да откупя, защото аз не мога да го откупя.</verse>
        <verse osisID='Ruth.4.7'>А в предишните времена това беше обичаят в Израил при откупуване и при размяна, за да се потвърди всяко нещо: човекът събуваше обувката си и я даваше на другия; и това беше свидетелството в Израил.</verse>
        <verse osisID='Ruth.4.8'>Затова сродникът каза на Вооз: Купи я за себе си! — и събу обувката си.</verse>
        <verse osisID='Ruth.4.9'>Тогава Вооз каза на старейшините и на целия народ: Днес вие сте свидетели, че купих от ръката на Ноемин всичко, което беше на Елимелех, и всичко, което беше на Хелеон и Маалон.</verse>
        <verse osisID='Ruth.4.10'>И моавката Рут, вдовицата на Маалон, придобих за своя жена, за да издигна името на умрелия над наследството му, за да не се изличи името на умрелия измежду братята му и от портата на мястото му. Вие сте свидетели за това днес.</verse>
        <verse osisID='Ruth.4.11'>И целият народ, който беше при портата, и старейшините казаха: Свидетели сме! ГОСПОД да направи жената, която влиза в дома ти, като Рахил и Лия, двете, които съградиха израилевия дом; а ти да придобиеш сила в Ефрат и да оставиш име във Витлеем!</verse>
        <verse osisID='Ruth.4.12'>И нека домът ти бъде като дома на Фарес, когото Тамар роди на Юда, чрез потомството, което ГОСПОД ще ти даде от тази млада жена!</verse>
        <verse osisID='Ruth.4.13'>Така Вооз взе Рут и тя му стана жена, и той влезе при нея; и ГОСПОД й даде да забременее и тя роди син.</verse>
        <verse osisID='Ruth.4.14'>Тогава жените казаха на Ноемин: Благословен да е ГОСПОД, който днес не те остави без сродник; нека името му стане известно в Израил.</verse>
        <verse osisID='Ruth.4.15'>И нека ти бъде обновител на живота и хранител в старините ти, защото го роди снаха ти, която те обича, която е по-добра за теб от седем сина!</verse>
        <verse osisID='Ruth.4.16'>Тогава Ноемин взе детето и го сложи на пазвата си, и му стана бавачка.</verse>
        <verse osisID='Ruth.4.17'>И съседките му дадоха име, като казаха: Син се роди на Ноемин! И го нарекоха Овид. Той е баща на Есей, бащата на Давид.</verse>
        <verse osisID='Ruth.4.18'>И ето родословието на Фарес: Фарес роди Есрон,</verse>
        <verse osisID='Ruth.4.19'>Есрон роди Арам, а Арам роди Аминадав,</verse>
        <verse osisID='Ruth.4.20'>Аминадав роди Наасон, а Наасон роди Салмон,</verse>
        <verse osisID='Ruth.4.21'>Салмон роди Вооз, а Вооз роди Овид,</verse>
        <verse osisID='Ruth.4.22'>Овид роди Есей, а Есей роди Давид.</verse>
      </chapter>
    </div></osisText>
</osis>
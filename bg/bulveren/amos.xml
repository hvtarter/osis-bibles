<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Amos'>
      <chapter osisID='Amos.1'>
        <verse osisID='Amos.1.1'>Думите на Амос, който беше от говедарите на Текое, които чу във видение за Израил в дните на юдовия цар Озия и в дните на израилевия цар Еровоам, сина на Йоас, две години преди земетресението.</verse>
        <verse osisID='Amos.1.2'>И каза: ГОСПОД ще изреве от Сион и ще нададе гласа Си от Ерусалим; и ще скърбят пасбищата на овчарите и ще изсъхне върхът на Кармил.</verse>
        <verse osisID='Amos.1.3'>Така казва ГОСПОД: Заради три престъпления на Дамаск, да, заради четири няма да върна наказанието му — защото вършаха Галаад с железни вършачки.</verse>
        <verse osisID='Amos.1.4'>И Аз ще пратя огън в дома на Азаил и той ще пояде дворците на Венадад.</verse>
        <verse osisID='Amos.1.5'>Аз ще строша резето на Дамаск и ще изтребя жителя на низината Авен и държащия скиптър — от Ветеден, и народът на Арам ще бъде откаран в плен в Кир, казва ГОСПОД.</verse>
        <verse osisID='Amos.1.6'>Така казва ГОСПОД: Заради три престъпления на Газа, да, заради четири няма да върна наказанието й — защото плениха всички, за да ги предадат на Едом.</verse>
        <verse osisID='Amos.1.7'>И Аз ще пратя огън върху стената на Газа и той ще пояде дворците й.</verse>
        <verse osisID='Amos.1.8'>И ще изтребя жителя на Азот и държащия скиптър — от Аскалон; ще обърна ръката Си против Акарон и остатъкът на филистимците ще погине, казва Господ БОГ.</verse>
        <verse osisID='Amos.1.9'>Така казва ГОСПОД: Заради три престъпления на Тир, да, заради четири, няма да върна наказанието му — защото предадоха всички в плен на Едом и не си спомниха братския завет.</verse>
        <verse osisID='Amos.1.10'>И Аз ще пратя огън върху стената на Тир и той ще пояде дворците му.</verse>
        <verse osisID='Amos.1.11'>Така казва ГОСПОД: Заради три престъпления на Едом, да, заради четири, няма да върна наказанието му — защото преследва брат си с меч и задуши милостта си, гневът му разкъсва вечно и той пази постоянно яростта си.</verse>
        <verse osisID='Amos.1.12'>И Аз ще пратя огън върху Теман и той ще пояде дворците на Восора.</verse>
        <verse osisID='Amos.1.13'>Така казва ГОСПОД: Заради три престъпления на синовете на Амон, да, заради четири няма да върна наказанието им — защото разпориха бременните жени на Галаад, за да разширят пределите си.</verse>
        <verse osisID='Amos.1.14'>И Аз ще запаля огън в стената на Рава и той ще пояде дворците му, сред боен вик в деня на битката, сред вихрушка в деня на бурята.</verse>
        <verse osisID='Amos.1.15'>И царят им ще отиде в плен, той и първенците му заедно, казва ГОСПОД.</verse>
      </chapter>
      <chapter osisID='Amos.2'>
        <verse osisID='Amos.2.1'>Така казва ГОСПОД: Заради три престъпления на Моав, да, заради четири няма да върна наказанието му — защото изгори костите на едомския цар, докато станаха на вар.</verse>
        <verse osisID='Amos.2.2'>И Аз ще пратя огън върху Моав и той ще пояде дворците на Кариот, и Моав ще умре сред размирица, сред боен вик, сред глас на тръба.</verse>
        <verse osisID='Amos.2.3'>И ще отсека съдията отсред него и с него ще убия всичките му първенци, казва ГОСПОД.</verse>
        <verse osisID='Amos.2.4'>Така казва ГОСПОД: Заради три престъпления на Юда, да, заради четири няма да върна наказанието му — защото отхвърлиха закона на ГОСПОДА и не опазиха правилата Му, и лъжите им, след които ходиха бащите им, ги отклониха.</verse>
        <verse osisID='Amos.2.5'>И Аз ще пратя огън върху Юда и той ще пояде дворците на Ерусалим.</verse>
        <verse osisID='Amos.2.6'>Така казва ГОСПОД: Заради три престъпления на Израил, да, заради четири няма да върна наказанието му — защото продадоха праведния за пари и бедния — за чифт сандали.</verse>
        <verse osisID='Amos.2.7'>Те желаят земния прах на главата на сиромасите и отклоняват пътя на кротките. И син, и баща му ходят при същото момиче, за да оскверняват святото Ми Име.</verse>
        <verse osisID='Amos.2.8'>И на заложени дрехи се изтягат при всеки жертвеник и вино от глоби пият в дома на своя Бог.</verse>
        <verse osisID='Amos.2.9'>А Аз изтребих пред тях аморееца, чиято височина беше като височината на кедрите, и който беше силен като дъбовете. И аз унищожих плода му отгоре и корените му отдолу.</verse>
        <verse osisID='Amos.2.10'>И Аз ви изведох от египетската земя и ви водих четиридесет години в пустинята, за да наследите земята на аморееца.</verse>
        <verse osisID='Amos.2.11'>И ви издигнах от синовете ви пророци и от юношите ви — назиреи. Не е ли така, синове израилеви? — заявява ГОСПОД.</verse>
        <verse osisID='Amos.2.12'>А вие напихте назиреите с вино и на пророците заповядвахте и казахте: Не пророкувайте!</verse>
        <verse osisID='Amos.2.13'>Ето, Аз ще ви натисна, както е натисната кола, пълна със снопи.</verse>
        <verse osisID='Amos.2.14'>И бързината ще се изгуби от бързия, и силният няма да укрепи силата си, и силният мъж няма да избави живота си.</verse>
        <verse osisID='Amos.2.15'>И държащият лък няма да устои, и бързоходецът няма да се избави, и яздещият на кон няма да избави живота си.</verse>
        <verse osisID='Amos.2.16'>И най-смелият между храбрите мъже ще побегне гол в онзи ден, заявява ГОСПОД.</verse>
      </chapter>
      <chapter osisID='Amos.3'>
        <verse osisID='Amos.3.1'>Слушайте това слово, което ГОСПОД говори против вас, синове израилеви; против целия род, който изведох от египетската земя, като казах:</verse>
        <verse osisID='Amos.3.2'>Само вас познах от всички родове на земята, затова ще ви накажа за всичките ви беззакония.</verse>
        <verse osisID='Amos.3.3'>Ще ходят ли двама заедно, ако не се съгласят?</verse>
        <verse osisID='Amos.3.4'>Ще реве ли лъвът в гората, ако няма лов? Ще нададе ли гласа си младият лъв от леговището си, ако не е хванал нещо?</verse>
        <verse osisID='Amos.3.5'>Ще падне ли птица в примка на земята, ако няма клопка за нея? Ще скочи ли примката от земята, ако не е уловила нищо?</verse>
        <verse osisID='Amos.3.6'>Ако засвири тръба в града, народът няма ли да се уплаши? Ако беда сполети града, не я ли е направил ГОСПОД?</verse>
        <verse osisID='Amos.3.7'>Наистина Господ БОГ няма да направи нищо, без да открие тайната си на слугите Си, пророците.</verse>
        <verse osisID='Amos.3.8'>Лъвът изрева — кой няма да се уплаши? Господ БОГ говори — кой няма да пророкува?</verse>
        <verse osisID='Amos.3.9'>Прогласете над дворците на Азот и над дворците на египетската земя и кажете: Съберете се по планините на Самария и вижте големите смутове сред нея и насилията вътре в нея!</verse>
        <verse osisID='Amos.3.10'>И не знаят да вършат правилното, заявява ГОСПОД, те, които трупат насилие и опустошение в дворците си.</verse>
        <verse osisID='Amos.3.11'>Затова, така казва Господ БОГ: Неприятел ще обкръжи земята и ще свали от теб силата ти, и дворците ти ще бъдат разграбени.</verse>
        <verse osisID='Amos.3.12'>Така казва ГОСПОД: Както овчарят спасява от устата на лъва два крака или парченце от ухо, така ще се спасят израилевите синове, които седят в Самария в ъгъл на креват и на дамаска на легло.</verse>
        <verse osisID='Amos.3.13'>Слушайте и свидетелствайте на якововия дом, заявява Господ БОГ, Бог на Войнствата!</verse>
        <verse osisID='Amos.3.14'>В деня, когато нанеса наказанието върху Израил за престъплението му, ще накажа и жертвениците на Ветил и роговете на жертвеника ще бъдат отсечени и ще паднат на земята.</verse>
        <verse osisID='Amos.3.15'>И ще поразя зимната къща заедно с лятната къща и ще се изгубят къщите от слонова кост, и многото къщи ще изчезнат, заявява ГОСПОД.</verse>
      </chapter>
      <chapter osisID='Amos.4'>
        <verse osisID='Amos.4.1'>Слушайте това слово, васански юници, които сте на хълма Самария, които потискате бедните, които насилвате сиромасите, които казвате на господарите си: Донесете и да пием!</verse>
        <verse osisID='Amos.4.2'>Господ БОГ се закле в светостта Си: Ето, идват върху вас дни, когато ще ви вземат с куки, а остатъка от вас — с въдици.</verse>
        <verse osisID='Amos.4.3'>И ще излезете през проломите, всяка право пред себе си, и ще бъдете хвърлени в Хармон, заявява ГОСПОД.</verse>
        <verse osisID='Amos.4.4'>Елате във Ветил и вършете престъпления; в Галгал, и умножете престъплението! И носете всяка сутрин жертвите си, на всеки три дни — десятъците си!</verse>
        <verse osisID='Amos.4.5'>И принесете благодарствена жертва от квасния хляб и прогласете, известете доброволни приноси, защото така обичате, израилеви синове, заявява Господ БОГ.</verse>
        <verse osisID='Amos.4.6'>И Аз също ви дадох чистота на зъбите по всичките ви градове и липса на хляб по всичките ви места. Но пак не се обърнахте към Мен, заявява ГОСПОД.</verse>
        <verse osisID='Amos.4.7'>И Аз също задържах от вас дъжда, а имаше още три месеца до жетва. Давах дъжд на един град, а на друг град не давах дъжд; на едно парче земя наваля, а парчето земя, на което не наваля, изсъхна.</verse>
        <verse osisID='Amos.4.8'>Така жителите на два-три града се стекоха в един град да пият вода, но не се наситиха. Но пак не се обърнахте към Мен, заявява ГОСПОД.</verse>
        <verse osisID='Amos.4.9'>Поразих ви с главня и мана; скакалецът изпояде големите ви градини и лозята ви, и смокините ви, и маслините ви. Но пак не се обърнахте към Мен, заявява ГОСПОД.</verse>
        <verse osisID='Amos.4.10'>Пратих върху вас мор, както в Египет, убих с меч юношите ви заедно с пленените ви коне и издигнах смрадта на становете ви до носа ви. Но пак не се обърнахте към Мен, заявява ГОСПОД.</verse>
        <verse osisID='Amos.4.11'>Разорих градове между вас, както Бог разори Содом и Гомора, и вие станахте като главня, изтръгната от огън. Но пак не се обърнахте към Мен, заявява ГОСПОД.</verse>
        <verse osisID='Amos.4.12'>Затова, така ще ти направя, Израилю. И понеже ще ти направя това, приготви се да посрещнеш своя Бог, Израилю!</verse>
        <verse osisID='Amos.4.13'>Защото, ето Онзи, който образува планините и създава вятъра, и явява на човека каква е мисълта му, който прави зората на тъмнина и който стъпва по височините на земята; ГОСПОД, Бог на Войнствата е Името Му.</verse>
      </chapter>
      <chapter osisID='Amos.5'>
        <verse osisID='Amos.5.1'>Слушайте това слово, това оплакване, което надигам за вас, доме израилев!</verse>
        <verse osisID='Amos.5.2'>Падна, няма повече да стане девицата израилева, захвърлена е на земята си, няма кой да я вдигне!</verse>
        <verse osisID='Amos.5.3'>Защото така казва Господ БОГ: Градът, който излиза с хиляда, ще остане със сто, а който излиза със сто, ще остане с десет за израилевия дом.</verse>
        <verse osisID='Amos.5.4'>Защото така казва ГОСПОД на израилевия дом: Потърсете Ме, и ще живеете!</verse>
        <verse osisID='Amos.5.5'>Но не търсете Ветил и не влизайте в Галгал, и не преминавайте във Вирсавее, защото Галгал непременно ще бъде отведен в плен, а Ветил ще стане на нищо.</verse>
        <verse osisID='Amos.5.6'>Потърсете ГОСПОДА и ще живеете, да не би да се устреми като огън върху йосифовия дом и да го пояде, без да има кой да гаси Ветил.</verse>
        <verse osisID='Amos.5.7'>Горко на тези, които обръщат правосъдието в пелин и захвърлят правдата на земята!</verse>
        <verse osisID='Amos.5.8'>Този, който прави Плеядите и Орион, който обръща смъртната сянка в зора и деня затъмнява на нощ, който вика морските води и ги излива по лицето на земята, ГОСПОД е Името Му;</verse>
        <verse osisID='Amos.5.9'>който нанася внезапно опустошение върху силните и опустошение идва върху крепостите.</verse>
        <verse osisID='Amos.5.10'>Те мразят изобличителя в портата и се гнусят от онзи, който говори с правота.</verse>
        <verse osisID='Amos.5.11'>Затова, понеже тъпчете сиромаха и взимате от него данък жито, построихте къщи от дялани камъни но няма да живеете в тях, насадихте желани лозя, но няма да пиете виното им.</verse>
        <verse osisID='Amos.5.12'>Защото зная многото ви престъпления и тежките ви грехове; притеснявате праведния, взимате подкуп и онеправдавате бедните в портата.</verse>
        <verse osisID='Amos.5.13'>Затова разумният ще мълчи в такова време, защото е зло време.</verse>
        <verse osisID='Amos.5.14'>Търсете доброто, а не злото, за да живеете; и ГОСПОД, Бог на Войнствата, ще бъде с вас, както казвате.</verse>
        <verse osisID='Amos.5.15'>Мразете злото и обичайте доброто и установете правосъдие в портата; може би ГОСПОД, Бог на Войнствата, ще се смили за остатъка от Йосиф.</verse>
        <verse osisID='Amos.5.16'>Затова, така казва ГОСПОД, Бог на Войнствата, Господ: По всички площади ще има ридание и по всички улици ще казват: Горко! Горко! И ще повикат земеделеца за жалеене, и изкусните оплаквателки за ридание.</verse>
        <verse osisID='Amos.5.17'>И по всичките лозя ще има ридание, защото Аз ще мина посред теб, казва ГОСПОД.</verse>
        <verse osisID='Amos.5.18'>Горко на онези, които копнеят за Деня на ГОСПОДА! За какво ви е той? Денят на ГОСПОДА е тъмнина, а не светлина —</verse>
        <verse osisID='Amos.5.19'>както ако човек бяга от лъв и го срещне мечка, и като влезе в къщи и опре ръката си на стената и го ухапе змия.</verse>
        <verse osisID='Amos.5.20'>Няма ли да бъде Денят на ГОСПОДА тъмнина, а не светлина; и мрак, а не сияние?</verse>
        <verse osisID='Amos.5.21'>Мразя, отвращавам се от празниците ви и няма да благоволя в тържествените ви събрания.</verse>
        <verse osisID='Amos.5.22'>Защото, ако ми принесете всеизгарянията и приносите си, няма да ги приема, и примирителните ви жертви от угоен добитък няма да погледна.</verse>
        <verse osisID='Amos.5.23'>Махни от мен шума на песните си и свиренето на арфите ти няма да слушам.</verse>
        <verse osisID='Amos.5.24'>А нека правосъдието тече като вода и правдата — като непресъхващ поток.</verse>
        <verse osisID='Amos.5.25'>Принасяхте ли ми жертви и приноси в пустинята четиридесет години, доме израилев?</verse>
        <verse osisID='Amos.5.26'>Носехте Сикут, царя си, и Хиун, идолите си, звездата на боговете си, които си направихте.</verse>
        <verse osisID='Amos.5.27'>Затова ще ви откарам в плен отвъд Дамаск, казва ГОСПОД, Бог на Войнствата е Името Му.</verse>
      </chapter>
      <chapter osisID='Amos.6'>
        <verse osisID='Amos.6.1'>Горко на безгрижните в Сион и на сигурните на хълма Самария, на първенците на първия от народите, при които идва израилевият дом!</verse>
        <verse osisID='Amos.6.2'>Преминете в Халне и вижте; и идете оттам в големия Емат и слезте в Гет филистимски — те по-добри ли са от тези царства? Или областта им е по-голяма от вашата област?</verse>
        <verse osisID='Amos.6.3'>Вие, които отдалечавате злия ден и доближавате седалището на насилието,</verse>
        <verse osisID='Amos.6.4'>които лежите на кревати от слонова кост и се изтягате на леглата си, и ядете угоените от стадото и телетата отсред обора,</verse>
        <verse osisID='Amos.6.5'>които фантазирате под звука на арфата и като Давид си измисляте музикални инструменти,</verse>
        <verse osisID='Amos.6.6'>които пиете вино с паници и се мажете с най-добрите масла, а не скърбите за бедствието на Йосиф —</verse>
        <verse osisID='Amos.6.7'>и затова сега ще отидат в плен с първите пленени и шумните празненства на изтягащите се ще се прекратят.</verse>
        <verse osisID='Amos.6.8'>Господ БОГ се закле в Себе Си, заявява ГОСПОД, Бог на Войнствата: Аз се отвращавам от надменността на Яков и мразя дворците му и ще предам града и всичко, което го изпълва.</verse>
        <verse osisID='Amos.6.9'>И десет души ако останат в една къща, ще умрат.</verse>
        <verse osisID='Amos.6.10'>И когато чичото на умрелия и онзи, който ще го гори, го вдигне да изнесе костите от къщата, ако каже на онзи, който е по-навътре в къщата: Има ли още някой с теб? — и той отговори: Няма. — тогава ще каже: Мълчи, за да не се споменава Името на ГОСПОДА!</verse>
        <verse osisID='Amos.6.11'>Защото, ето, ГОСПОД заповядва, и голямата къща ще бъде разбита на парчета, а малката къща — на трески.</verse>
        <verse osisID='Amos.6.12'>Ще тичат ли коне по скала? Ще оре ли някой там с волове? А вие обърнахте правосъдието в жлъчка и плода на правдата — в пелин,</verse>
        <verse osisID='Amos.6.13'>вие, които се радвате на нищожното, които казвате: Не си ли придобихме могъщество със силата си?</verse>
        <verse osisID='Amos.6.14'>Защото, ето, Аз ще надигна против вас народ, доме израилев, заявява ГОСПОД, Бог на Войнствата, и те ще ви притиснат от прохода на Емат до потока на равнината.</verse>
      </chapter>
      <chapter osisID='Amos.7'>
        <verse osisID='Amos.7.1'>Така ми показа Господ БОГ: Ето, Той образува скакалци, когато започна да никне късната трева, и ето, беше късната трева след царската коситба.</verse>
        <verse osisID='Amos.7.2'>И когато изядоха докрай тревата на земята, тогава казах: Господи БОЖЕ, моля Те, прости! Как ще устои Яков? Та той е малък!</verse>
        <verse osisID='Amos.7.3'>Разкая се ГОСПОД за това. Няма да бъде, каза ГОСПОД.</verse>
        <verse osisID='Amos.7.4'>Така ми показа Господ БОГ: Ето, Господ БОГ извика да съди чрез огън и огънят пояде голямата бездна и щеше да пояде и израилевия дял.</verse>
        <verse osisID='Amos.7.5'>Тогава казах: Господи БОЖЕ, моля Те, престани! Как ще устои Яков? Та той е малък!</verse>
        <verse osisID='Amos.7.6'>Разкая се ГОСПОД за това. И това също няма да бъде, каза Господ БОГ.</verse>
        <verse osisID='Amos.7.7'>Така ми показа: Ето, Господ стоеше на отвесна стена и в ръката Си имаше отвес.</verse>
        <verse osisID='Amos.7.8'>И ГОСПОД ми каза: Какво виждаш, Амос? И казах: Отвес. И Господ каза: Ето, Аз слагам отвес сред народа Си Израил, няма повече да го щадя.</verse>
        <verse osisID='Amos.7.9'>И високите места на Исаак ще бъдат опустошени, и светилищата на Израил ще бъдат разрушени, и Аз ще стана с меч против дома на Еровоам.</verse>
        <verse osisID='Amos.7.10'>Тогава Амасия, свещеникът на Ветил, изпрати до израилевия цар Еровоам да кажат: Амос заговорничи против теб сред израилевия дом; земята не може да търпи всичките му думи!</verse>
        <verse osisID='Amos.7.11'>Защото така казва Амос: Еровоам ще умре от меч, а Израил със сигурност ще бъде откаран в плен от земята си.</verse>
        <verse osisID='Amos.7.12'>И Амасия каза на Амос: Гледачо, иди, бягай в юдовата земя и там яж хляб, и там пророкувай!</verse>
        <verse osisID='Amos.7.13'>А във Ветил да не продължаваш да пророкуваш, защото е царско светилище и царски двор.</verse>
        <verse osisID='Amos.7.14'>А Амос отговори и каза на Амасия: Аз не съм пророк нито син на пророк, а съм говедар и берях черници.</verse>
        <verse osisID='Amos.7.15'>Но ГОСПОД ме взе отслед стадото и ГОСПОД ми каза: Иди, пророкувай на народа Ми Израил!</verse>
        <verse osisID='Amos.7.16'>И сега, слушай словото на ГОСПОДА: Ти казваш: Не пророкувай против Израил и не говори против дома на Исаак.</verse>
        <verse osisID='Amos.7.17'>Затова, така казва ГОСПОД: Жена ти ще бъде блудница в града и синовете ти и дъщерите ти ще паднат от меч, и земята ти ще се раздели с мерителна връв, а ти ще умреш в нечиста земя; и Израил със сигурност ще бъде откаран в плен от земята си.</verse>
      </chapter>
      <chapter osisID='Amos.8'>
        <verse osisID='Amos.8.1'>Така ми показа Господ БОГ: Ето, кошница със зрели плодове.</verse>
        <verse osisID='Amos.8.2'>И каза: Какво виждаш, Амос? И казах: Кошница със зрели плодове. И ГОСПОД ми каза: Дойде краят на народа Ми Израил. Няма повече да го щадя.</verse>
        <verse osisID='Amos.8.3'>И песните на двореца ще бъдат вой в онзи ден, заявява Господ БОГ. Много трупове — на всяко място ще ги изхвърлят мълчешком.</verse>
        <verse osisID='Amos.8.4'>Слушайте това, вие, които жадувате да погълнете бедните и да погубите сиромасите на земята,</verse>
        <verse osisID='Amos.8.5'>казвайки: Кога ще мине новолунието, за да продадем жито, и съботата, за да отворим житниците, да намалим ефата, да увеличим сикъла и да мамим с лъжливи везни;</verse>
        <verse osisID='Amos.8.6'>да купим сиромасите с пари и бедния — за чифт сандали и да продадем отсевките на пшеницата?</verse>
        <verse osisID='Amos.8.7'>ГОСПОД се закле в гордостта на Яков: Наистина, никога няма да забравя всичките им дела.</verse>
        <verse osisID='Amos.8.8'>Няма ли от това да се потресе земята и всеки живеещ по нея да жалее? И тя цялата ще се надига като реката Нил, ще приижда и ще спада като египетската река.</verse>
        <verse osisID='Amos.8.9'>И в онзи ден, заявява Господ БОГ, ще направя да залезе слънцето по пладне и ще помрача земята посред бял ден.</verse>
        <verse osisID='Amos.8.10'>Ще обърна празниците ви в жалеене и всичките ви песни в оплакване, и ще сложа вретище на всички слабини и плешивост на всяка глава; и ще причиня жалеене като за единороден син и краят му ще бъде като ден на горест.</verse>
        <verse osisID='Amos.8.11'>Ето, идват дни, заявява Господ БОГ, когато ще изпратя глад на земята — не глад, за хляб нито жажда за вода, а за слушане на словата на ГОСПОДА.</verse>
        <verse osisID='Amos.8.12'>Ще се скитат от море до море и от север до изток; ще обикалят да търсят словото на ГОСПОДА, но няма да го намерят.</verse>
        <verse osisID='Amos.8.13'>В онзи ден красивите девици и юношите ще припадат от жажда,</verse>
        <verse osisID='Amos.8.14'>които се кълнат във вината на Самария и казват: Жив е твоят бог, Дане! — и: Жив е пътят за Вирсавее! Те ще паднат и няма вече да станат.</verse>
      </chapter>
      <chapter osisID='Amos.9'>
        <verse osisID='Amos.9.1'>Видях Господа да стои при олтара и каза: Удари капитела да се потресат праговете и ги разбий върху главата на всички тях, а Аз ще избия остатъка им с меч, бежанец от тях няма да избегне и оцелял от тях няма да оцелее.</verse>
        <verse osisID='Amos.9.2'>Ако подкопаят до Шеол, и оттам ръката Ми ще ги вземе; и ако се изкачат на небето, и оттам ще ги сваля.</verse>
        <verse osisID='Amos.9.3'>Ако се скрият на върха на Кармил, оттам ще ги издиря и ще ги взема; и ако се скрият от очите Ми в дълбините на морето, оттам ще заповядам на змията, и ще ги ухапе.</verse>
        <verse osisID='Amos.9.4'>И ако отидат в плен пред враговете си, оттам ще заповядам на меча, и ще ги убие. И ще насоча върху тях окото Си за зло, а не за добро.</verse>
        <verse osisID='Amos.9.5'>Защото Господ, БОГ на Войнствата е, който се докосва до земята и тя се топи, и всеки живеещ по нея жалее; и тя цялата се надига като реката Нил и спада като египетската река.</verse>
        <verse osisID='Amos.9.6'>Той е, който гради горните Си стаи на небето и основава свода Си на земята, който извиква морските води и ги излива по лицето на земята; ГОСПОД е Името Му.</verse>
        <verse osisID='Amos.9.7'>Не сте ли за Мен като етиопските синове, синове израилеви? — заявява ГОСПОД. Не изведох ли Израил от египетската земя, а филистимците — от Кафтор и Арам — от Кир?</verse>
        <verse osisID='Amos.9.8'>Ето, очите на Господ БОГ са против грешното царство, и Аз ще го погубя от лицето на земята; само че няма да погубя напълно якововия дом, заявява ГОСПОД.</verse>
        <verse osisID='Amos.9.9'>Защото, ето, Аз заповядвам, и ще пресея израилевия дом между всичките народи, както се пресява в сито, но и зрънце няма да падне на земята.</verse>
        <verse osisID='Amos.9.10'>От меч ще умрат всички грешници от народа Ми, които казват: Злото няма да ни стигне и няма да ни срещне.</verse>
        <verse osisID='Amos.9.11'>В онзи ден ще издигна падналата скиния на Давид и ще зазидам проломите й и ще издигна развалините й, и ще я съградя както в древните дни,</verse>
        <verse osisID='Amos.9.12'>за да завладеят остатъка от Едом и всичките народи, които се наричат с Името Ми, заявява ГОСПОД, който прави това.</verse>
        <verse osisID='Amos.9.13'>Ето, идват дни, заявява ГОСПОД, когато орачът ще се доближи до жетваря и тъпкачът на лин — до сеяча; от планините ще капе младо вино и всички хълмове ще се стопят.</verse>
        <verse osisID='Amos.9.14'>И Аз ще върна от плен народа Си Израил; и те ще съградят запустелите градове и ще ги населят, и ще насадят лозя, и ще пият виното им, и ще направят градини, и ще ядат плода им.</verse>
        <verse osisID='Amos.9.15'>И няма вече да бъдат изтръгнати от земята, която Аз им дадох, казва ГОСПОД, твоят Бог.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Jonah'>
      <chapter osisID='Jonah.1'>
        <verse osisID='Jonah.1.1'>ГОСПОДНОТО слово беше към Йона, сина на Аматий, и каза:</verse>
        <verse osisID='Jonah.1.2'>Стани, иди в големия град Ниневия и прогласявай против него, защото злината му се изкачи пред Мен.</verse>
        <verse osisID='Jonah.1.3'>А Йона стана да побегне в Тарсис от лицето на ГОСПОДА. И слезе в Йопия и намери кораб, който отиваше в Тарсис, и плати за пътуването си и влезе в него, за да отиде с тях в Тарсис от лицето на ГОСПОДА.</verse>
        <verse osisID='Jonah.1.4'>А ГОСПОД надигна силен вятър в морето и стана голяма буря в морето, и изглеждаше, че корабът ще се разбие.</verse>
        <verse osisID='Jonah.1.5'>И моряците се уплашиха и извикаха всеки към своя бог, и хвърлиха в морето вещите, които бяха в кораба, за да олекне от тях. А Йона беше слязъл и легнал на дъното на кораба и спеше дълбоко.</verse>
        <verse osisID='Jonah.1.6'>И капитанът на кораба се приближи до него и каза: Какво спиш? Стани, призови Бога си — може би Бог ще си спомни за нас и няма да загинем!</verse>
        <verse osisID='Jonah.1.7'>И си казаха един на друг: Елате да хвърлим жребий, за да разберем заради кого ни е това зло. И хвърлиха жребий и той падна на Йона.</verse>
        <verse osisID='Jonah.1.8'>И му казаха: Кажи ни, молим те, заради кого ни е това зло! Каква ти е работата и откъде идваш? Коя е страната ти и от кой народ си?</verse>
        <verse osisID='Jonah.1.9'>А той им каза: Аз съм евреин и се боя от ГОСПОДА, небесния Бог, който е направил морето и сушата.</verse>
        <verse osisID='Jonah.1.10'>И мъжете твърде много се уплашиха и му казаха: Какво си сторил? Защото мъжете бяха разбрали, че той бяга от лицето на ГОСПОДА, понеже им беше казал.</verse>
        <verse osisID='Jonah.1.11'>И му казаха: Какво да ти направим, за да утихне за нас морето? Защото морето ставаше все по-бурно.</verse>
        <verse osisID='Jonah.1.12'>И им каза: Вземете ме и ме хвърлете в морето и морето ще утихне за вас; защото зная, че заради мен ви постигна тази голяма буря.</verse>
        <verse osisID='Jonah.1.13'>А мъжете гребяха силно, за да върнат кораба към сушата, но не можеха, защото морето ставаше все по-бурно против тях.</verse>
        <verse osisID='Jonah.1.14'>И извикаха към ГОСПОДА и казаха: Молим Те, ГОСПОДИ, молим Те да не загинем заради душата на този човек! И не налагай върху нас невинна кръв, защото Ти, ГОСПОДИ, си извършил, каквото си искал.</verse>
        <verse osisID='Jonah.1.15'>И взеха Йона и го хвърлиха в морето, и яростта на морето утихна.</verse>
        <verse osisID='Jonah.1.16'>И мъжете се убояха твърде много от ГОСПОДА и принесоха жертва на ГОСПОДА и направиха обреци.</verse>
        <verse osisID='Jonah.1.17'>А ГОСПОД определи една голяма риба да погълне Йона. И Йона беше в корема на рибата три дни и три нощи.</verse>
      </chapter>
      <chapter osisID='Jonah.2'>
        <verse osisID='Jonah.2.1'>И Йона се помоли на ГОСПОДА, своя Бог, от корема на рибата.</verse>
        <verse osisID='Jonah.2.2'>И каза: В скръбта си извиках към ГОСПОДА и Той ми отговори; от утробата на Шеол извиках и Ти чу гласа ми.</verse>
        <verse osisID='Jonah.2.3'>Защото Ти ме хвърли в дълбините, в сърцето на морето, и течението ме обви; всички Твои вълни и талази преминаха над мен.</verse>
        <verse osisID='Jonah.2.4'>И аз казах: Отхвърлен съм отпред очите Ти! Но отново ще погледна към светия Ти храм.</verse>
        <verse osisID='Jonah.2.5'>Водите обгърнаха душата ми, бездната ме обкръжи, водорасли се обвиха около главата ми.</verse>
        <verse osisID='Jonah.2.6'>Слязох до дъното на планините, резетата на земята се затвориха зад мен навеки. Но Ти изведе живота ми от рова, ГОСПОДИ, Боже мой!</verse>
        <verse osisID='Jonah.2.7'>Когато душата ми чезнеше в мен, си спомних за ГОСПОДА и молитвата ми дойде при Теб в светия Ти храм.</verse>
        <verse osisID='Jonah.2.8'>Онези, които почитат нищожните идоли, оставят милостта, пазена за тях.</verse>
        <verse osisID='Jonah.2.9'>Но аз ще ти принеса жертва с глас на хваление; ще отдам това, което съм обрекъл. Спасението е при ГОСПОДА.</verse>
        <verse osisID='Jonah.2.10'>И ГОСПОД заповяда на рибата и тя изплю Йона на сушата.</verse>
      </chapter>
      <chapter osisID='Jonah.3'>
        <verse osisID='Jonah.3.1'>И ГОСПОДНОТО слово беше втори път към Йона и каза:</verse>
        <verse osisID='Jonah.3.2'>Стани, иди в големия град Ниневия и му прогласявай проповедта, която ти говоря.</verse>
        <verse osisID='Jonah.3.3'>И Йона стана и отиде в Ниневия според словото на ГОСПОДА. А Ниневия беше изключително голям град, който изискваше три дни, за да се обходи.</verse>
        <verse osisID='Jonah.3.4'>И Йона започна да ходи в града, на един ден път, и прогласяваше, и казваше: Още четиридесет дни и Ниневия ще бъде разорена!</verse>
        <verse osisID='Jonah.3.5'>И жителите на Ниневия повярваха на Бога и прогласиха пост, и се облякоха с вретище, от най-големия им до най-малкия им.</verse>
        <verse osisID='Jonah.3.6'>И словото стигна до царя на Ниневия и той стана от престола си и свали одеждата си, и се покри с вретище и седна в праха.</verse>
        <verse osisID='Jonah.3.7'>И разгласи и заяви из Ниневия с указ от царя и от големците му, казвайки: Хора и животни, говеда и дребен добитък да не вкусят нищо и да не пасат, и да не пият вода!</verse>
        <verse osisID='Jonah.3.8'>И човек, и животно да се покрият с вретище и да викат силно към Бога; и да се върнат всеки от злия си път и от неправдата, която е в ръцете им.</verse>
        <verse osisID='Jonah.3.9'>Кой знае, може Бог да се обърне и да се разкае, и да се отвърне от пламтящия Си гняв, и да не погинем?</verse>
        <verse osisID='Jonah.3.10'>И Бог видя делата им, че се обърнаха от злия си път, и Бог се разкая за злото, което беше говорил, че ще им направи, и не го направи.</verse>
      </chapter>
      <chapter osisID='Jonah.4'>
        <verse osisID='Jonah.4.1'>А това раздразни Йона много лошо и той се разсърди.</verse>
        <verse osisID='Jonah.4.2'>И се помоли на ГОСПОДА и каза: О, ГОСПОДИ, не беше ли това думата ми още когато бях в страната си? Затова побързах да бягам в Тарсис, защото знаех, че Ти си Бог милостив и състрадателен, дълготърпелив и многомилостив, и се разкайваш за злото.</verse>
        <verse osisID='Jonah.4.3'>И сега, ГОСПОДИ, моля Ти се, вземи душата ми от мен, защото е по-добре да умра, отколкото да живея!</verse>
        <verse osisID='Jonah.4.4'>А ГОСПОД каза: Добро ли е да се сърдиш?</verse>
        <verse osisID='Jonah.4.5'>И Йона излезе от града и седна на изток от града, и си направи там колиба, и седеше под нея на сянка, докато види какво ще стане с града.</verse>
        <verse osisID='Jonah.4.6'>И ГОСПОД Бог определи едно растение, което се издигна над Йона, за да бъде сянка над главата му и да го избави от раздразнението му. И Йона се зарадва твърде много за растението.</verse>
        <verse osisID='Jonah.4.7'>Но Бог определи един червей на зазоряване на следващия ден, и той изгриза растението и то изсъхна.</verse>
        <verse osisID='Jonah.4.8'>И когато изгря слънцето, Бог определи горещ източен вятър и слънцето хапеше главата на Йона, и той изнемогваше и поиска за себе си да умре, и каза: По-добре е да умра, отколкото да живея!</verse>
        <verse osisID='Jonah.4.9'>А Бог каза на Йона: Добро ли е да се сърдиш за растението? И той каза: Добро е да се сърдя, даже до смърт.</verse>
        <verse osisID='Jonah.4.10'>И ГОСПОД каза: Ти пожали растението, за което нито си се трудил, нито си го отгледал, което се роди за една нощ и за една нощ загина.</verse>
        <verse osisID='Jonah.4.11'>А Аз не трябваше ли да пожаля Ниневия, големия град, в който има повече от сто и двадесет хиляди души, които не могат да различават десницата си от левицата си, и много добитък?</verse>
      </chapter>
    </div></osisText>
</osis>
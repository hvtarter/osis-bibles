<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Pet'>
      <chapter osisID='2Pet.1'>
        <verse osisID='2Pet.1.1'>Симон Петър, слуга и апостол на Иисус Христос, до онези, които чрез правдата на нашия Бог и Спасител Иисус Христос са получили еднаква с нас скъпоценна вяра:</verse>
        <verse osisID='2Pet.1.2'>Благодат и мир да ви се умножи в познаването на Бога и на Иисус, нашия Господ!</verse>
        <verse osisID='2Pet.1.3'>Понеже Неговата божествена сила ни е подарила всичко потребно за живота и за благочестието чрез познаването на Този, който ни е призовал чрез Своята слава и съвършенство,</verse>
        <verse osisID='2Pet.1.4'>чрез които ни се подариха най-големи и скъпоценни обещания, за да станете чрез тях участници на божественото естество, като сте избягали от произлязлата от страстите поквара в света —</verse>
        <verse osisID='2Pet.1.5'>точно затова, като положите всяко старание, прибавете на вярата си добродетел, на добродетелта – познание,</verse>
        <verse osisID='2Pet.1.6'>на познанието – себеобуздание, на себеобузданието – търпение, на търпението – благочестие,</verse>
        <verse osisID='2Pet.1.7'>на благочестието – братолюбие и на братолюбието – любов.</verse>
        <verse osisID='2Pet.1.8'>Защото, ако тези добродетели се намират у вас и се умножават, те ви правят да не сте безделни, нито безплодни в познаването на нашия Господ Иисус Христос.</verse>
        <verse osisID='2Pet.1.9'>Защото онзи, у когото те не се намират, е сляп, късоглед и е забравил, че е бил очистен от старите си грехове.</verse>
        <verse osisID='2Pet.1.10'>Затова, братя, постарайте се още повече да затвърдявате вашето призвание и избиране, защото, като вършите тези неща, никога няма да се спънете.</verse>
        <verse osisID='2Pet.1.11'>Понеже така изобилно ще ви се даде достъп във вечното царство на нашия Господ и Спасител Иисус Христос.</verse>
        <verse osisID='2Pet.1.12'>Затова винаги ще бъда готов да ви напомням за тези работи, ако и да ги знаете и да сте утвърдени в истината, която сега имате пред вас.</verse>
        <verse osisID='2Pet.1.13'>Мисля, че е правилно, докато съм в тази телесна хижа, да ви подтиквам чрез напомняне,</verse>
        <verse osisID='2Pet.1.14'>понеже зная, че скоро ще напусна хижата си, както и ми извести нашият Господ Иисус Христос.</verse>
        <verse osisID='2Pet.1.15'>Даже ще се постарая, така че вие и след смъртта ми да можете винаги да си припомняте тези работи.</verse>
        <verse osisID='2Pet.1.16'>Защото, когато ви обявихме силата и пришествието на нашия Господ Иисус Христос, ние не следвахме хитро измислени басни, а бяхме очевидци на Неговото величие.</verse>
        <verse osisID='2Pet.1.17'>Защото Той прие от Бог Отец почест и слава, когато от великолепната Слава дойде до Него такъв глас: „Този е Моят възлюбен Син, в когото благоволих.“</verse>
        <verse osisID='2Pet.1.18'>И ние чухме този глас да идва от небето, когато бяхме с Него на святата планина.</verse>
        <verse osisID='2Pet.1.19'>И така, ние държим пророческото слово още по-твърдо и вие добре правите, че внимавате на него като на светило, което свети в тъмно място, докато се зазори и зорницата изгрее в сърцата ви.</verse>
        <verse osisID='2Pet.1.20'>И това да знаете преди всичко, че никое пророчество в Писанието не става от собствено разяснение,</verse>
        <verse osisID='2Pet.1.21'>защото никога не е идвало пророчество по волята на човека, а (светите) Божии хора са говорили, движени от Светия Дух.</verse>
      </chapter>
      <chapter osisID='2Pet.2'>
        <verse osisID='2Pet.2.1'>Но е имало също и лъжливи пророци между народа, както и между вас ще има лъжливи учители, които ще въведат тайно гибелни ереси, като се отричат даже от Господаря, който ги е купил, и ще навлекат на себе си бърза погибел.</verse>
        <verse osisID='2Pet.2.2'>И мнозина ще последват техните безчинства и заради тях пътят на истината ще се похули.</verse>
        <verse osisID='2Pet.2.3'>От алчност те ще ви използуват с престорени думи; но тяхната присъда, отдавна приготвена, не се забавя и тяхната погибел не дреме.</verse>
        <verse osisID='2Pet.2.4'>Защото, ако Бог не пощади и ангели, когато съгрешиха, а ги хвърли в мрачните ровове на ада и предаде да бъдат пазени за съд;</verse>
        <verse osisID='2Pet.2.5'>и ако не пощади стария свят, но запази с още седем души Ной, проповедника на правдата, като докара потоп върху света на безбожните;</verse>
        <verse osisID='2Pet.2.6'>така също, ако Той осъди на разорение градовете Содом и Гомора, като ги обърна на пепел и ги постави за пример на онези, които след това щяха да вършат нечестие,</verse>
        <verse osisID='2Pet.2.7'>но избави праведния Лот, който се измъчваше поради развратния живот на безбожните –</verse>
        <verse osisID='2Pet.2.8'>защото този праведник, като живееше между тях, от ден на ден измъчваше праведната си душа, като гледаше и слушаше беззаконните им дела –</verse>
        <verse osisID='2Pet.2.9'>то знае Господ как да избави благочестивите от изкушения, а неправедните да държи под наказание за съдния ден,</verse>
        <verse osisID='2Pet.2.10'>а особено тези, които следват плътта в нечисти похоти и презират властта. Дръзки и самонадеяни, те не се страхуват да хулят славните същества;</verse>
        <verse osisID='2Pet.2.11'>докато ангелите, които са по-големи по мощ и сила, не представят против тях хулителна присъда пред Господа.</verse>
        <verse osisID='2Pet.2.12'>Тези обаче като диви животни, по природа създадени, за да бъдат хващани и изтребвани, хулят за неща, които не разбират, и ще погинат изцяло в своята поквара,</verse>
        <verse osisID='2Pet.2.13'>като получат заплатата на неправдата. Те считат за удоволствие да разкошестват денем, те са петна и позор, които се наслаждават на измамите си, докато се гощават с вас,</verse>
        <verse osisID='2Pet.2.14'>като очите им са пълни с прелюбодейство и с непрестанен грях, като подмамват неутвърдени души. Сърцето им е научено на алчност, те са деца на проклятие,</verse>
        <verse osisID='2Pet.2.15'>които оставиха правия път и се отклониха, като последваха пътя на Валаам Веоров, който обикна заплатата на неправдата,</verse>
        <verse osisID='2Pet.2.16'>но беше изобличен за своето беззаконие, когато нямо магаре проговори с човешки глас и възпря безумието на пророка.</verse>
        <verse osisID='2Pet.2.17'>Те са безводни кладенци, мъгли, тласкани от буря, за които е запазена тъмнината на мрака (до века).</verse>
        <verse osisID='2Pet.2.18'>Защото, като говорят с надуто празнословие, те подмамват чрез плътски страсти и безнравственост онези, които едвам са избягали от живеещите в заблуда.</verse>
        <verse osisID='2Pet.2.19'>Обещават им свобода, докато те сами са роби на покварата; защото, от когото е победен някой, от него бива и поробен.</verse>
        <verse osisID='2Pet.2.20'>Защото, ако след като са избягали от мръсотиите на света чрез познаването на Господа и Спасителя Иисус Христос, те пак се заплитат в тях и са победени, то последното състояние е по-лошо за тях от първото.</verse>
        <verse osisID='2Pet.2.21'>Понеже за тях щеше да бъде по-добре да не бяха познали пътя на правдата, отколкото, след като са го познали, да се отвърнат от предадената им свята заповед.</verse>
        <verse osisID='2Pet.2.22'>С тях се е случило според истинската пословица: „Псето се върна на бълвоча си и окъпаната свиня се върна да се валя в тинята.“</verse>
      </chapter>
      <chapter osisID='2Pet.3'>
        <verse osisID='2Pet.3.1'>Ето, възлюбени, пиша ви това второ писмо; и в тези двете събуждам чрез напомняне вашия чист разум,</verse>
        <verse osisID='2Pet.3.2'>за да помните думите, изговорени по-напред от светите пророци, и заповедта на Господа и Спасителя, дадена чрез изпратените при вас апостоли.</verse>
        <verse osisID='2Pet.3.3'>Преди всичко знайте това, че в последните дни ще дойдат подиграватели с подигравки, които ще ходят по своите собствени страсти и ще казват:</verse>
        <verse osisID='2Pet.3.4'>Къде е обещаното Му пришествие? Защото, откакто са се поминали бащите ни, всичко си стои така, както е било от началото на създанието.</verse>
        <verse osisID='2Pet.3.5'>Защото те своеволно не признават това, че чрез Божието слово от началото е имало небеса и земя, сплотена от водата и сред водата,</verse>
        <verse osisID='2Pet.3.6'>но пак посредством нея тогавашният свят, потопен от водата, загина.</verse>
        <verse osisID='2Pet.3.7'>Така, със същото слово, са съхранени и днешните небе и земя, пазени за огън до деня на съда и погибелта на нечестивите хора.</verse>
        <verse osisID='2Pet.3.8'>Но това да не бъде скрито от вас, възлюбени, че за Господа един ден е като хиляда години и хиляда години – като един ден.</verse>
        <verse osisID='2Pet.3.9'>Господ не забавя това, което е обещал, както някои смятат това за забавяне, а дълго ни търпи; понеже не иска да погинат някои, а всички да дойдат на покаяние.</verse>
        <verse osisID='2Pet.3.10'>Но Господният Ден ще дойде като крадец, когато небето ще отмине с бучене и елементите нажежени ще се разпаднат, и земята и делата по нея ще изгорят.</verse>
        <verse osisID='2Pet.3.11'>И така, понеже всичко това ще се разпадне, какви трябва да сте вие в своя свят живот и благочестие,</verse>
        <verse osisID='2Pet.3.12'>като очаквате и ускорявате идването на Божия Ден, за който небето възпламенено ще се разпадне и нажежените елементи ще се стопят?</verse>
        <verse osisID='2Pet.3.13'>Но ние според обещанието Му очакваме нови небеса и нова земя, в които обитава правда.</verse>
        <verse osisID='2Pet.3.14'>Затова, възлюбени, като очаквате тези неща, старайте се да се намерите от Него в мир, чисти и непорочни.</verse>
        <verse osisID='2Pet.3.15'>И считайте дълготърпението на нашия Господ за спасение, както ви е писал и възлюбеният ни брат Павел според дадената му мъдрост,</verse>
        <verse osisID='2Pet.3.16'>както пише и във всичките си писма, когато говори в тях за тези работи — в които има някои неща, мъчни за разбиране, които невежите и неутвърдените изопачават, както и другите Писания, за своя собствена гибел.</verse>
        <verse osisID='2Pet.3.17'>И така, вие, възлюбени, като знаете това предварително, се пазете, да не би да се завлечете от заблуждението на беззаконните и да отпаднете от твърдостта си.</verse>
        <verse osisID='2Pet.3.18'>Но растете в благодатта и познанието на нашия Господ и Спасител Иисус Христос. На Него да бъде слава и сега, и в деня на вечността. Амин.</verse>
      </chapter>
    </div></osisText>
</osis>
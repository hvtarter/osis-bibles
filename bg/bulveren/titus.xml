<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Titus'>
      <chapter osisID='Titus.1'>
        <verse osisID='Titus.1.1'>Павел, слуга на Бога и апостол на Иисус Христос според вярата на Божиите избрани и познаването на истината, която е според благочестието,</verse>
        <verse osisID='Titus.1.2'>в надежда за вечен живот, който Бог, който не лъже, е обещал преди вечни времена,</verse>
        <verse osisID='Titus.1.3'>но в определеното време яви словото Си чрез посланието, поверено на мен по заповед на Бога, нашия Спасител,</verse>
        <verse osisID='Titus.1.4'>до Тит, моето истинско по общата ни вяра дете: Благодат и мир от Бог Отец и Господ Иисус Христос, нашия Спасител!</verse>
        <verse osisID='Titus.1.5'>Оставих те в Крит по тази причина – да сложиш в ред недовършеното и да поставиш старейшини във всеки град, както ти поръчах:</verse>
        <verse osisID='Titus.1.6'>ако някой е непорочен, мъж на една жена и има верни деца, които не са обвинени в разпуснат живот или непокорство.</verse>
        <verse osisID='Titus.1.7'>Защото надзорникът трябва да е безупречен, като Божи управител, не своеволен, нито сприхав, нито да се заседява при виното, нито побойник, нито да е лаком за пагубна печалба,</verse>
        <verse osisID='Titus.1.8'>а гостолюбив, обичащ доброто, разбран, справедлив, благочестив, самообладан,</verse>
        <verse osisID='Titus.1.9'>който здраво държи вярното слово така, както е бил научен, за да може и да увещава със здравото учение, и да изобличава онези, които противоречат.</verse>
        <verse osisID='Titus.1.10'>Защото има много непокорни, празнословци и измамници, особено от обрязаните,</verse>
        <verse osisID='Titus.1.11'>чиито уста трябва да се запушат, които съсипват цели домове, като поучават заради гнусна печалба това, което не трябва.</verse>
        <verse osisID='Titus.1.12'>Един от тях, техен собствен пророк, е казал: Критяните са винаги лъжци, зли зверове, лениви търбуси.</verse>
        <verse osisID='Titus.1.13'>Това свидетелство е вярно. По тази причина ги изобличавай строго, за да бъдат здрави във вярата,</verse>
        <verse osisID='Titus.1.14'>като не обръщат внимание на юдейски басни и на заповеди от хора, които се отвръщат от истината.</verse>
        <verse osisID='Titus.1.15'>За чистите всичко е чисто, а за осквернените и невярващите няма нищо чисто, а даже и умът им и съвестта им са осквернени.</verse>
        <verse osisID='Titus.1.16'>Твърдят, че познават Бога, но с делата си Го отричат, като са отвратителни и непокорни, и негодни за никакво добро дело.</verse>
      </chapter>
      <chapter osisID='Titus.2'>
        <verse osisID='Titus.2.1'>Но ти говори това, което приляга на здравото учение:</verse>
        <verse osisID='Titus.2.2'>старите мъже да бъдат трезви, сериозни, разбрани, здрави във вярата, в любовта, в търпението.</verse>
        <verse osisID='Titus.2.3'>Така също и старите жени да имат поведение съответно на светостта, да не са клеветници, нито отдадени много на вино, да поучават това, което е добро,</verse>
        <verse osisID='Titus.2.4'>за да учат младите жени да обичат мъжете си и децата си,</verse>
        <verse osisID='Titus.2.5'>да са разбрани, целомъдрени, да работят по домовете си, да са благи, подчинени на мъжете си, за да не се хули Божието слово.</verse>
        <verse osisID='Titus.2.6'>Така също увещавай и младите мъже да бъдат разбрани,</verse>
        <verse osisID='Titus.2.7'>като във всичко показваш себе си пример за добри дела – в поучението си показвай непоквареност, сериозност,</verse>
        <verse osisID='Titus.2.8'>здраво и безукорно говорене, за да се засрами този, който се противопоставя, като няма какво лошо да каже за нас.</verse>
        <verse osisID='Titus.2.9'>Увещавай слугите да се подчиняват на господарите си, да им угаждат във всичко, като не им противоречат,</verse>
        <verse osisID='Titus.2.10'>да не присвояват чуждо, а да показват винаги съвършена вярност, за да украсяват във всичко учението на Бога, нашия Спасител.</verse>
        <verse osisID='Titus.2.11'>Защото се яви Божията благодат, която носи спасение за всичките хора,</verse>
        <verse osisID='Titus.2.12'>като ни учи да се отречем от нечестието и светските страсти и да живеем разбрано, праведно и благочестиво в настоящия свят,</verse>
        <verse osisID='Titus.2.13'>като очакваме блажената надежда и явяването на славата на нашия велик Бог и Спасител Иисус Христос,</verse>
        <verse osisID='Titus.2.14'>който даде Себе Си заради нас, за да ни изкупи от всяко беззаконие и да очисти за Себе Си народ за Свое притежание, ревностен за добри дела.</verse>
        <verse osisID='Titus.2.15'>Така говори, увещавай и изобличавай с абсолютна настойчивост! Никой да не те презира!</verse>
      </chapter>
      <chapter osisID='Titus.3'>
        <verse osisID='Titus.3.1'>Напомняй им да се покоряват на държавните началства и власти, да се подчиняват и да бъдат готови за всяко добро дело,</verse>
        <verse osisID='Titus.3.2'>да не хулят никого, да не бъдат свадливи, а тихи и да показват съвършена кротост към всички хора.</verse>
        <verse osisID='Titus.3.3'>Защото и ние някога бяхме неразумни, непокорни, заблудени, робуващи на разни желания и страсти, живеещи в злоба и завист, мразени и мразещи се един друг.</verse>
        <verse osisID='Titus.3.4'>Но когато се яви благостта и човеколюбието на Бога, нашия Спасител,</verse>
        <verse osisID='Titus.3.5'>Той ни спаси не чрез праведни дела, които сме извършили, а по Своята милост, чрез окъпването на новорождението и обновяването на Светия Дух,</verse>
        <verse osisID='Titus.3.6'>когото изля изобилно върху нас чрез Иисус Христос, нашия Спасител,</verse>
        <verse osisID='Titus.3.7'>така че, като сме оправдани чрез Неговата благодат, да станем наследници според надеждата на вечния живот.</verse>
        <verse osisID='Titus.3.8'>Вярно е това слово. И желая да държиш твърдо на това, с цел онези, които са повярвали в Бога, да бъдат старателни да вършат добри дела. Това е добро и полезно за хората.</verse>
        <verse osisID='Titus.3.9'>И избягвай глупавите разисквания, родословия, спорове и караници върху закона, защото те са безполезни и суетни.</verse>
        <verse osisID='Titus.3.10'>След като напътстваш един и два пъти човек, който е еретик, го отстрани,</verse>
        <verse osisID='Titus.3.11'>като знаеш, че този, който е такъв, се е извратил и съгрешава, като от само себе си е осъден.</verse>
        <verse osisID='Titus.3.12'>Когато изпратя при теб Артема или Тихик, побързай да дойдеш при мен в Никопол, защото съм решил там да презимувам.</verse>
        <verse osisID='Titus.3.13'>Погрижи се да изпратиш на път законника Зина и Аполос, така че да не им липсва нищо.</verse>
        <verse osisID='Titus.3.14'>Нека и нашите се учат да се стараят в добри дела за посрещане на необходимите потребности, за да не бъдат безплодни.</verse>
        <verse osisID='Titus.3.15'>Поздравяват те всички, които са с мен. Поздрави онези, които ни обичат във вярата. Благодат да бъде с всички вас. (Амин.)</verse>
      </chapter>
    </div></osisText>
</osis>
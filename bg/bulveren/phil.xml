<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Phil'>
      <chapter osisID='Phil.1'>
        <verse osisID='Phil.1.1'>Павел и Тимотей, слуги на Иисус Христос, до всичките светии в Христос Иисус, които са във Филипи, заедно с надзорниците и служителите:</verse>
        <verse osisID='Phil.1.2'>Благодат и мир да бъде на вас от Бога, нашия Отец, и от Господ Иисус Христос.</verse>
        <verse osisID='Phil.1.3'>Благодаря на моя Бог всеки път, когато си спомням за вас,</verse>
        <verse osisID='Phil.1.4'>винаги, във всяка моя молитва, като се моля за всички вас с радост,</verse>
        <verse osisID='Phil.1.5'>за вашето участие в делото на благовестието от първия ден досега,</verse>
        <verse osisID='Phil.1.6'>като съм уверен точно в това, че Онзи, който е започнал едно добро дело във вас, ще го завърши докрай до Деня на Иисус Христос.</verse>
        <verse osisID='Phil.1.7'>И за мен е добре да мисля това за всички вас, понеже ви имам в сърцето си, тъй като вие всички участвате заедно с мен в благодатта – както в оковите ми, така и в защитата и утвърждаването на благовестието.</verse>
        <verse osisID='Phil.1.8'>Защото Бог ми е свидетел как копнея за всички вас със сърдечната любов на Иисус Христос.</verse>
        <verse osisID='Phil.1.9'>И за това се моля: любовта ви да изобилства все повече и повече с познаване и всякакво разбиране,</verse>
        <verse osisID='Phil.1.10'>за да разпознавате най-доброто и да бъдете искрени и без препънка за Деня на Христос,</verse>
        <verse osisID='Phil.1.11'>изпълнени с плода на правдата, който е чрез Иисус Христос, за слава и хвала на Бога.</verse>
        <verse osisID='Phil.1.12'>А желая да знаете, братя, че това, което се случи с мен, спомогна още повече за успеха на благовестието,</verse>
        <verse osisID='Phil.1.13'>така че моите окови за Христос станаха известни на цялата претория и на всички други;</verse>
        <verse osisID='Phil.1.14'>и повечето от братята, доверявайки се на Господа благодарение на моите окови, станаха много по-смели да говорят Божието слово без страх.</verse>
        <verse osisID='Phil.1.15'>Някои наистина проповядват Христос дори от завист и от желание за препирни, а някои и от добра воля.</verse>
        <verse osisID='Phil.1.16'>Едните правят това от любов, като знаят, че съм поставен да защитавам благовестието,</verse>
        <verse osisID='Phil.1.17'>но другите възвестяват Христос от партизанщина, неискрено, като мислят да прибавят тъга на моите окови.</verse>
        <verse osisID='Phil.1.18'>Тогава какво? Само това, че по всякакъв начин – било престорено, или истинно – се проповядва Христос; и затова аз се радвам, и ще се радвам.</verse>
        <verse osisID='Phil.1.19'>Защото зная, че това ще послужи за моето спасение чрез вашата молитва и чрез подкрепата на Духа на Иисус Христос</verse>
        <verse osisID='Phil.1.20'>според усърдното ми очакване и надежда, че няма в нищо да се посрамя, а както винаги, така и сега, с пълно дръзновение ще бъде възвеличен Христос в тялото ми – било чрез живот или чрез смърт.</verse>
        <verse osisID='Phil.1.21'>Защото животът за мен е Христос, а смъртта – придобивка.</verse>
        <verse osisID='Phil.1.22'>Но ако живея в плътта, това означава плод от моя труд. И не зная какво да избера,</verse>
        <verse osisID='Phil.1.23'>защото съм притиснат между двете; понеже имам желание да си отида и да бъда с Христос, което е много по-добре,</verse>
        <verse osisID='Phil.1.24'>но да остана в плътта е по-нужно за вас.</verse>
        <verse osisID='Phil.1.25'>И като имам тази увереност, зная, че ще остана и ще продължа с всички вас за вашето напредване и радост във вярата,</verse>
        <verse osisID='Phil.1.26'>така че вашата похвала в Иисус Христос да бъде още по-изобилна чрез мен, когато дойда пак при вас.</verse>
        <verse osisID='Phil.1.27'>Само се дръжте достойно за Христовото благовестие, така че – независимо дали идвам да ви видя, или отсъствам от вас – да чуя за вас, че стоите твърдо в един дух и че се борите единодушно за вярата на благовестието,</verse>
        <verse osisID='Phil.1.28'>и че в нищо не се плашите от противниците; което за тях е доказателство за тяхната гибел, а за вас – за спасение, и то от Бога.</verse>
        <verse osisID='Phil.1.29'>Защото на вас ви е дадено относно Христос не само да вярвате в Него, но и да страдате заради Него,</verse>
        <verse osisID='Phil.1.30'>като имате същата борба, която сте видели в мен и сега чувате за мен.</verse>
      </chapter>
      <chapter osisID='Phil.2'>
        <verse osisID='Phil.2.1'>И така, ако има някоя утеха в Христос или някое успокоение от любов, или някое общение на Духа, или някое милосърдие и състрадание,</verse>
        <verse osisID='Phil.2.2'>направете радостта ми пълна, като имате един и същ ум и една и съща любов, като бъдете единодушни и единомислени.</verse>
        <verse osisID='Phil.2.3'>Не правете нищо от партизанство или от тщеславие, но със смирение нека всеки счита другия за по-горен от себе си.</verse>
        <verse osisID='Phil.2.4'>Не гледайте всеки само за своето, а всеки и за чуждото.</verse>
        <verse osisID='Phil.2.5'>Имайте в себе си същия стремеж на ума, който беше и в Христос Иисус;</verse>
        <verse osisID='Phil.2.6'>който, като беше в Божия образ, пак не счете, че трябва да държи като плячка равенството с Бога,</verse>
        <verse osisID='Phil.2.7'>а ограби Себе Си, като взе образа на слуга и стана подобен на хората,</verse>
        <verse osisID='Phil.2.8'>и като се намери в човешки образ, смири Себе Си и стана послушен до смърт, даже смърт на кръст.</verse>
        <verse osisID='Phil.2.9'>Затова и Бог Го възвиси най-високо и Му даде Името, което е над всяко друго име;</verse>
        <verse osisID='Phil.2.10'>така че в Името на Иисус да се поклони всяко коляно от небесните и земните, и подземните същества</verse>
        <verse osisID='Phil.2.11'>и всеки език да изповяда, че Иисус Христос е Господ, за слава на Бог Отец.</verse>
        <verse osisID='Phil.2.12'>Затова, възлюбени мои, както сте били винаги послушни – не само в моето присъствие, но сега много повече в моето отсъствие – изработвайте спасението си със страх и трепет,</verse>
        <verse osisID='Phil.2.13'>защото Бог е Този, който действа във вас, за да желаете и да постъпвате според Неговото благоволение.</verse>
        <verse osisID='Phil.2.14'>Вършете всичко без ропот и без съмнение,</verse>
        <verse osisID='Phil.2.15'>за да бъдете непорочни и чисти, безукорни Божии деца сред опако и извратено поколение, между които блестите като светила на света,</verse>
        <verse osisID='Phil.2.16'>като държите словото на живота, за да имам с какво да се хваля в Деня на Христос – че не съм тичал напразно, нито съм се трудил напразно.</verse>
        <verse osisID='Phil.2.17'>Но макар и да се принасям като възлияние върху жертвата и служението на вашата вяра, радвам се, и се радвам заедно с всички вас.</verse>
        <verse osisID='Phil.2.18'>Подобно и вие се радвайте, и се радвайте заедно с мен.</verse>
        <verse osisID='Phil.2.19'>А надявам се на Господ Иисус да ви изпратя скоро Тимотей, така че и аз да се утеша, като узная вашето състояние.</verse>
        <verse osisID='Phil.2.20'>Защото нямам никой друг единомислен, който да се погрижи искрено за вас.</verse>
        <verse osisID='Phil.2.21'>Понеже всички търсят своето си, а не онова, което е на Иисус Христос.</verse>
        <verse osisID='Phil.2.22'>А вие знаете неговата изпитана вярност – че той е служил заедно с мен на благовестието така, както дете – на баща си.</verse>
        <verse osisID='Phil.2.23'>Затова се надявам да го изпратя веднага, щом разбера какво ще стане с мен.</verse>
        <verse osisID='Phil.2.24'>Но съм уверен в Господа, че и аз самият скоро ще дойда.</verse>
        <verse osisID='Phil.2.25'>Счетох обаче за нужно да ви изпратя брат Епафродит, моя съработник и сподвижник, изпратен от вас да ми послужи в моите нужди,</verse>
        <verse osisID='Phil.2.26'>понеже копнееше за всички вас и беше обезпокоен, защото бяхте чули, че бил болен.</verse>
        <verse osisID='Phil.2.27'>И наистина, той боледува почти до смърт, но Бог се смили над него; и не само над него, но и над мен, за да нямам скръб върху скръб.</verse>
        <verse osisID='Phil.2.28'>Затова и по-скоро го изпратих, така че като го видите, да се зарадвате, а и аз да бъда по-малко тъжен.</verse>
        <verse osisID='Phil.2.29'>И така, приемете го в Господа с пълна радост и имайте почит към такива братя,</verse>
        <verse osisID='Phil.2.30'>понеже заради делото на Христос той дойде близо до смърт, като рискува живота си, за да запълни недостига на вашето служение за мен.</verse>
      </chapter>
      <chapter osisID='Phil.3'>
        <verse osisID='Phil.3.1'>И така, братя мои, радвайте се в Господа. За мен не е досадно да ви пиша едно и също, а за вас е за предпазване.</verse>
        <verse osisID='Phil.3.2'>Пазете се от псетата, пазете се от злите работници, пазете се от лъжливото обрязване.</verse>
        <verse osisID='Phil.3.3'>Защото ние сме обрязаните, които служим в Божия Дух и се хвалим с Христос Иисус, и не се уповаваме на плътта.</verse>
        <verse osisID='Phil.3.4'>Макар че аз бих могъл и на плътта да се уповавам. Ако някой друг мисли, че може да се уповава на плътта, то аз повече:</verse>
        <verse osisID='Phil.3.5'>обрязан съм бил на осмия ден, от израилевия род съм, от вениаминовото племе, евреин от евреи, според закона – фарисей,</verse>
        <verse osisID='Phil.3.6'>според ревностното ми желание – гонител на църквата, според правдата на закона – непорочен.</verse>
        <verse osisID='Phil.3.7'>Но това, което беше за мен придобивка, го счетох като загуба заради Христос.</verse>
        <verse osisID='Phil.3.8'>А освен това всичко считам като загуба заради това превъзходно нещо – познаването на моя Господ Христос Иисус, заради когото изгубих всичко и считам всичко за измет, за да придобия Христос</verse>
        <verse osisID='Phil.3.9'>и да се намеря в Него, като нямам моята правда, която е от закона, а тази, която е чрез вярата в Христос – правдата, която е от Бога въз основа на вяра,</verse>
        <verse osisID='Phil.3.10'>за да позная Него и силата на Неговото възкресение, и общението в Неговите страдания, като стана съобразен с Неговата смърт,</verse>
        <verse osisID='Phil.3.11'>за да мога някак да достигна до възкресението на мъртвите.</verse>
        <verse osisID='Phil.3.12'>Не че съм уловил вече, нито съм станал вече съвършен, но гоня, дано и аз да уловя, защото и аз бях уловен от Христос Иисус.</verse>
        <verse osisID='Phil.3.13'>Братя, аз не считам, че съм уловил, но едно правя – като забравям задното и се простирам към предното,</verse>
        <verse osisID='Phil.3.14'>гоня целта за наградата на горното призвание от Бога в Христос Иисус.</verse>
        <verse osisID='Phil.3.15'>И така, нека ние, колкото от нас са съвършени, да мислим така; и ако вие мислите за нещо по друг начин, Бог и това ще ви открие.</verse>
        <verse osisID='Phil.3.16'>И така, дотам, докъдето сме достигнали, нека ходим (според това правило, като мислим същото).</verse>
        <verse osisID='Phil.3.17'>Братя, бъдете всички мои подражатели и внимавайте на тези, които живеят според примера, който ние ви дадохме.</verse>
        <verse osisID='Phil.3.18'>Защото мнозина живеят, за които много пъти съм ви казвал, а сега и с плач ви казвам, че са враговете на Христовия кръст,</verse>
        <verse osisID='Phil.3.19'>чийто край е погибел, чийто бог е коремът, чиято слава е в техния позор, които отдават ума си на земните неща.</verse>
        <verse osisID='Phil.3.20'>Защото нашето гражданство е на небето, откъдето и очакваме Спасител – Господ Иисус Христос,</verse>
        <verse osisID='Phil.3.21'>който ще преобрази нашето унижено тяло, за да стане съобразно с Неговото славно тяло според действието на Неговата сила, с която Той може да покори всичко на Себе Си.</verse>
      </chapter>
      <chapter osisID='Phil.4'>
        <verse osisID='Phil.4.1'>И така, възлюбени и много желани мои братя, моя радост и мой венец, стойте така твърдо в Господа, възлюбени!</verse>
        <verse osisID='Phil.4.2'>Напътствам Еводия, напътствам и Синтихия да бъдат единомислени в Господа.</verse>
        <verse osisID='Phil.4.3'>Също и теб умолявам, искрени ми съработнико, помагай на тези жени, които се бориха заедно с мен за благовестието заедно с Климент и с други мои съработници, чиито имена са в книгата на живота.</verse>
        <verse osisID='Phil.4.4'>Винаги се радвайте в Господа! Пак казвам: Радвайте се!</verse>
        <verse osisID='Phil.4.5'>Нека вашата кротост да бъде позната на всички хора. Господ е близо.</verse>
        <verse osisID='Phil.4.6'>Не се безпокойте за нищо, но във всяко нещо с молитва и молба изказвайте молбите си на Бога с благодарение;</verse>
        <verse osisID='Phil.4.7'>и Божият мир, който превъзхожда всеки разум, ще пази сърцата ви и мислите ви в Христос Иисус.</verse>
        <verse osisID='Phil.4.8'>Най-накрая, братя, всичко, което е истинно, което е честно, което е праведно, което е чисто, което е достойно за обич, което е благодатно, ако има нещо добродетелно и ако има нещо похвално, това зачитайте.</verse>
        <verse osisID='Phil.4.9'>Това, което сте и научили, и приели, и чули, и видели в мен, него вършете; и Бог на мира ще бъде с вас.</verse>
        <verse osisID='Phil.4.10'>Но аз много се радвах в Господа, че сега най-после направихте отново да се прояви вашата грижа към мен; за което наистина сте се грижили, но не сте имали благоприятна възможност.</verse>
        <verse osisID='Phil.4.11'>Не казвам това поради оскъдност, защото се научих да съм доволен в каквото и състояние да съм.</verse>
        <verse osisID='Phil.4.12'>Зная и в оскъдност да живея, зная и в изобилие да живея; навсякъде и във всичко съм посветен в тайната да мога да живея и сит, и гладен, и в изобилие, и в оскъдност.</verse>
        <verse osisID='Phil.4.13'>Всичко мога чрез Онзи, който ме укрепва.</verse>
        <verse osisID='Phil.4.14'>Но въпреки това направихте добре, като взехте участие в скръбта ми.</verse>
        <verse osisID='Phil.4.15'>А и вие, филипяни, знаете, че в началото на делото на благовестието, когато излязох от Македония, нито еда църква не влезе във връзка с мен за даване и взимане, освен единствено вие.</verse>
        <verse osisID='Phil.4.16'>Защото и в Солун един и два пъти ми пращахте за нуждата ми.</verse>
        <verse osisID='Phil.4.17'>Не че търся подаръка, но искам плода, който се умножава за ваша сметка.</verse>
        <verse osisID='Phil.4.18'>Но получих всичко и имам изобилно. Наситих се, като получих от Епафродит изпратеното от вас, благоуханна миризма, жертва приятна, благоугодна на Бога.</verse>
        <verse osisID='Phil.4.19'>И моят Бог ще снабди всяка ваша нужда според Своите богатства в слава в Христос Иисус.</verse>
        <verse osisID='Phil.4.20'>А на нашия Бог и Отец да бъде слава за вечни векове. Амин.</verse>
        <verse osisID='Phil.4.21'>Поздравете всеки светия в Христос Иисус. Поздравяват ви братята, които са с мен.</verse>
        <verse osisID='Phil.4.22'>Поздравяват ви всичките светии, а особено тези, които са от императорския дом.</verse>
        <verse osisID='Phil.4.23'>Благодатта на нашия Господ Иисус Христос да бъде с вашия дух. (Амин.)</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Ps'>
      <chapter osisID='Ps.1'>
        <verse osisID='Ps.1.1'>Блажен човекът, който не ходи по съвета на безбожните, нито стои в пътя на грешните, нито седи на седалището на присмивачите,</verse>
        <verse osisID='Ps.1.2'>а насладата му е в закона на ГОСПОДА и върху Неговия закон размишлява ден и нощ!</verse>
        <verse osisID='Ps.1.3'>Той ще бъде като дърво, посадено при водни потоци, което дава плода си на времето си и чийто лист не повяхва; и всичко, което върши, ще преуспява.</verse>
        <verse osisID='Ps.1.4'>С безбожните не е така, а те са като плявата, която вятърът отвява.</verse>
        <verse osisID='Ps.1.5'>Затова безбожни няма да устоят в съда, нито грешни — в събранието на праведните.</verse>
        <verse osisID='Ps.1.6'>Защото ГОСПОД познава пътя на праведните, а пътят на безбожните ще ги отведе към гибел.</verse>
      </chapter>
      <chapter osisID='Ps.2'>
        <verse osisID='Ps.2.1'>Защо се разяряват езичниците и народите замислят суета?</verse>
        <verse osisID='Ps.2.2'>Земните царе застават и управниците се съветват заедно против ГОСПОДА и против Неговия Помазаник,</verse>
        <verse osisID='Ps.2.3'>и казват: Нека разкъсаме връзките Им и въжетата Им нека отхвърлим от себе си!</verse>
        <verse osisID='Ps.2.4'>Този, който седи в небесата, ще се смее, Господ ще им се подиграе.</verse>
        <verse osisID='Ps.2.5'>Тогава ще им говори в гнева Си и ще ги ужаси в яростта Си.</verse>
        <verse osisID='Ps.2.6'>Ще каже: Я Аз помазах Своя Цар на Сион, светия Си хълм!</verse>
        <verse osisID='Ps.2.7'>Аз ще възвестя наредбата на ГОСПОДА. Той Ми каза: Ти си Мой Син, Аз днес Те родих.</verse>
        <verse osisID='Ps.2.8'>Поискай от Мен и Аз ще Ти дам за наследство народите, и за притежание — земните краища.</verse>
        <verse osisID='Ps.2.9'>Ще ги управляваш с желязна тояга, ще ги строшиш като грънчарски съд.</verse>
        <verse osisID='Ps.2.10'>Затова сега, вразумете се, царе, поучете се, земни съдии.</verse>
        <verse osisID='Ps.2.11'>Слугувайте на ГОСПОДА със страх и радвайте се с трепет.</verse>
        <verse osisID='Ps.2.12'>Целувайте Сина, за да не се разгневи и да погинете на пътя, когато след малко пламне Неговият гняв. Блажени всички, които се уповават на Него.</verse>
      </chapter>
      <chapter osisID='Ps.3'>
        <verse osisID='Ps.3.1'>Псалм на Давид, когато бягаше от сина си Авесалом. ГОСПОДИ, колко се умножиха притеснителите ми! Мнозина се надигат против мен.</verse>
        <verse osisID='Ps.3.2'>Мнозина казват за душата ми: Няма за него спасение в Бога. (Села.)</verse>
        <verse osisID='Ps.3.3'>Но Ти, ГОСПОДИ, си щит около мен, моя слава и който възвишаваш главата ми.</verse>
        <verse osisID='Ps.3.4'>Викнах към ГОСПОДА с гласа си и Той ме послуша от светия Си хълм. (Села.)</verse>
        <verse osisID='Ps.3.5'>Легнах и спах, събудих се, защото ГОСПОД ме поддържа.</verse>
        <verse osisID='Ps.3.6'>Няма да се уплаша от многохиляден народ, който се е опълчил против мен отвсякъде.</verse>
        <verse osisID='Ps.3.7'>Стани, ГОСПОДИ! Спаси ме, Боже мой, защото Ти си поразил в челюстта всичките ми врагове, строшил си зъбите на безбожните.</verse>
        <verse osisID='Ps.3.8'>От ГОСПОДА е спасението, благословението Ти — върху Твоя народ. (Села.)</verse>
      </chapter>
      <chapter osisID='Ps.4'>
        <verse osisID='Ps.4.1'>За първия певец. На струнни инструменти. Псалм на Давид. Послушай ме, когато викам, Боже на правдата ми! В притеснение Ти ми даде простор — смили се за мен и чуй молитвата ми!</verse>
        <verse osisID='Ps.4.2'>Човешки синове, докога ще обръщате славата ми в безчестие? Докога ще обичате суета и ще търсите лъжа? (Села.)</verse>
        <verse osisID='Ps.4.3'>Но знайте, че ГОСПОД си е отделил преподобния Си! ГОСПОД ще чуе, когато викам към Него.</verse>
        <verse osisID='Ps.4.4'>Треперете и не съгрешавайте, размишлявайте в сърцето си на леглото си и мълчете! (Села.)</verse>
        <verse osisID='Ps.4.5'>Принасяйте жертви на правда и се уповавайте на ГОСПОДА!</verse>
        <verse osisID='Ps.4.6'>Мнозина казват: Кой ще ни покаже добро? Издигни над нас светлината на лицето Си, ГОСПОДИ!</verse>
        <verse osisID='Ps.4.7'>Сложил си в сърцето ми радост, повече от тяхната, когато им се умножава житото и виното.</verse>
        <verse osisID='Ps.4.8'>В мир и ще легна, и ще спя, защото само Ти, ГОСПОДИ, ме правиш да живея в безопасност.</verse>
      </chapter>
      <chapter osisID='Ps.5'>
        <verse osisID='Ps.5.1'>За първия певец. На флейти. Псалм на Давид. Послушай думите ми, ГОСПОДИ, обърни внимание на стона ми!</verse>
        <verse osisID='Ps.5.2'>Вслушай се в гласа на викането ми, Царю мой и Боже мой, защото на Теб се моля.</verse>
        <verse osisID='Ps.5.3'>ГОСПОДИ, в зори ще чуеш гласа ми, в зори ще заставам пред Теб и ще чакам.</verse>
        <verse osisID='Ps.5.4'>Защото Ти не си Бог, който се радва на безбожието, никой зъл не живее със Теб.</verse>
        <verse osisID='Ps.5.5'>Горделивите няма да устоят пред очите Ти, Ти мразиш всички, които вършат грях.</verse>
        <verse osisID='Ps.5.6'>Ще погубиш онези, които говорят лъжа. ГОСПОД се гнуси от човек кръвожаден и измамен.</verse>
        <verse osisID='Ps.5.7'>Аз обаче с Твоята изобилна милост ще вляза в дома Ти, със страхопочитание към Теб ще се поклоня към светия Ти храм.</verse>
        <verse osisID='Ps.5.8'>ГОСПОДИ, води ме в правдата Си заради враговете ми, изравни пред мене Своя път.</verse>
        <verse osisID='Ps.5.9'>Защото нищо сигурно няма в устата им, сърцето им е лукавство, гроб отворен е гърлото им, с езика си ласкаят.</verse>
        <verse osisID='Ps.5.10'>Осъди ги, Боже! Нека паднат заради кроежите си! Изхвърли ги заради множеството на престъпленията им, защото са се разбунтували против Теб.</verse>
        <verse osisID='Ps.5.11'>Но нека се радват всички, които се уповават на Теб, нека пеят от радост до века, защото Ти ги закриляш, и нека ликуват в Теб онези, които обичат Твоето Име.</verse>
        <verse osisID='Ps.5.12'>Защото праведния ще благословиш Ти, ГОСПОДИ, ще го обградиш с благоволение като със щит.</verse>
      </chapter>
      <chapter osisID='Ps.6'>
        <verse osisID='Ps.6.1'>За първия певец. На струнни инструменти. На шеминит. Псалм на Давид. ГОСПОДИ, не ме обвинявай в гнева Си и не ме наказвай в яростта Си!</verse>
        <verse osisID='Ps.6.2'>Смили се за мен, ГОСПОДИ, защото съм немощен; изцели ме, ГОСПОДИ, защото костите ми са смутени.</verse>
        <verse osisID='Ps.6.3'>Душата ми е много ужасена, но Ти, ГОСПОДИ — докога?</verse>
        <verse osisID='Ps.6.4'>Върни се, ГОСПОДИ, избави душата ми, спаси ме заради Своята милост!</verse>
        <verse osisID='Ps.6.5'>Защото в смъртта няма възпоменание за Теб, кой ще Те слави в Шеол?</verse>
        <verse osisID='Ps.6.6'>Уморих се от стенанието си, всяка нощ обливам леглото си, със сълзите си измокрям постелката си.</verse>
        <verse osisID='Ps.6.7'>Окото ми повехна от скръб, остаря заради всичките ми врагове.</verse>
        <verse osisID='Ps.6.8'>Махнете се от мен, всички вие, които вършите беззаконие, защото ГОСПОД е чул гласа на плача ми.</verse>
        <verse osisID='Ps.6.9'>ГОСПОД е чул молбата ми, ГОСПОД ще приеме молитвата ми.</verse>
        <verse osisID='Ps.6.10'>Да се посрамят и много да се ужасят всичките ми врагове, да се върнат назад, да се посрамят внезапно!</verse>
      </chapter>
      <chapter osisID='Ps.7'>
        <verse osisID='Ps.7.1'>Шигайон на Давид, който той изпя на ГОСПОДА поради думите на вениаминеца Хус. ГОСПОДИ, Боже мой, на Теб се уповавам: спаси ме от всичките ми преследвачи и ме избави,</verse>
        <verse osisID='Ps.7.2'>да не би да грабне като лъв душата ми, да я разкъса и да няма избавител!</verse>
        <verse osisID='Ps.7.3'>ГОСПОДИ, Боже мой, ако съм сторил това, ако има в ръцете ми беззаконие,</verse>
        <verse osisID='Ps.7.4'>ако съм въздал зло на онзи, който е бил в мир с мен, или съм ограбил онзи, който без причина ме е притеснявал,</verse>
        <verse osisID='Ps.7.5'>нека врагът преследва душата ми и я стигне, нека стъпче в земята живота ми и свали славата ми във пръстта. (Села.)</verse>
        <verse osisID='Ps.7.6'>Стани, ГОСПОДИ, в гнева Си! Надигни се срещу яростта на враговете ми, заради мен се събуди — Ти съд си заповядал!</verse>
        <verse osisID='Ps.7.7'>И нека Те обиколи множеството на народите, и Ти се върни над тях нависоко.</verse>
        <verse osisID='Ps.7.8'>ГОСПОД съди народите. Съди ме, ГОСПОДИ, според правдата ми и според чистотата ми във мен.</verse>
        <verse osisID='Ps.7.9'>Нека свърши злината на безбожните, а праведния утвърди, Ти, Боже праведни, който изпитваш сърцата и вътрешностите!</verse>
        <verse osisID='Ps.7.10'>Моят щит е у Бога, който спасява правите по сърце.</verse>
        <verse osisID='Ps.7.11'>Бог е праведен съдия и Бог, който се гневи всеки ден.</verse>
        <verse osisID='Ps.7.12'>Ако безбожният не се обърне — Той меча Си наостри, огъна Своя лък и го приготви.</verse>
        <verse osisID='Ps.7.13'>Приготвил е за него и смъртоносни оръжия, прави стрелите Си огнени.</verse>
        <verse osisID='Ps.7.14'>Ето, безбожният е в мъки да роди грях, зачева зло и ражда лъжа.</verse>
        <verse osisID='Ps.7.15'>Изкопал е ров и го е направил дълбок, и е паднал в ямата, която е направил.</verse>
        <verse osisID='Ps.7.16'>Злото му ще се върне на главата му и насилието му ще слезе върху темето му.</verse>
        <verse osisID='Ps.7.17'>Аз ще хваля ГОСПОДА според правдата Му и ще възпявам Името на ГОСПОДА, Всевишния.</verse>
      </chapter>
      <chapter osisID='Ps.8'>
        <verse osisID='Ps.8.1'>За първия певец. По Гитит. Псалм на Давид. Господи, БОЖЕ наш, колко е величествено Името Ти по цялата земя — Ти, който си положил славата Си над небесата!</verse>
        <verse osisID='Ps.8.2'>От устата на деца и кърмачета си приготвил хвала заради противниците Си, за да накараш врага и отмъстителя да замълчи.</verse>
        <verse osisID='Ps.8.3'>Когато гледам Твоите небеса, делото на Твоите пръсти, луната и звездите, които Ти си поставил, си мисля:</verse>
        <verse osisID='Ps.8.4'>Какво е човек, че да го помниш, и човешки син, че да го посещаваш?</verse>
        <verse osisID='Ps.8.5'>А Ти си го направил малко по-долен от ангели, със слава и великолепие си го увенчал.</verse>
        <verse osisID='Ps.8.6'>Направил си го владетел над делата на ръцете Си, положил си всичко под краката му:</verse>
        <verse osisID='Ps.8.7'>всичките овце и говеда, също и полските животни,</verse>
        <verse osisID='Ps.8.8'>небесните птици и морските риби — всичко, което минава по морските пътеки.</verse>
        <verse osisID='Ps.8.9'>Господи, БОЖЕ наш, колко е величествено Името Ти по цялата земя!</verse>
      </chapter>
      <chapter osisID='Ps.9'>
        <verse osisID='Ps.9.1'>За първия певец. По музиката на Мут Лабен. Псалм на Давид. Ще Те славословя, ГОСПОДИ, от все сърце, ще разказвам за всичките Твои чудни дела.</verse>
        <verse osisID='Ps.9.2'>Ще се радвам и ликувам в Теб, ще възпявам Името Ти, Всевишни,</verse>
        <verse osisID='Ps.9.3'>когато враговете ми се върнат назад, паднат и погинат пред Твоето присъствие.</verse>
        <verse osisID='Ps.9.4'>Защото Ти защити правото ми и делото ми, Ти си седнал на престола и съдиш справедливо.</verse>
        <verse osisID='Ps.9.5'>Порицал си народите, погубил си безбожния, името им изличил си за вечни векове.</verse>
        <verse osisID='Ps.9.6'>Врагът е унищожен, в развалини навеки; и унищожил си градове и споменът за тях загина.</verse>
        <verse osisID='Ps.9.7'>Но ГОСПОД седи на Своя трон до века, приготвил е престола Си за съд,</verse>
        <verse osisID='Ps.9.8'>и Той ще съди света в справедливост, ще отсъди право за народите.</verse>
        <verse osisID='Ps.9.9'>И ГОСПОД ще бъде прибежище на угнетените, прибежище във времена на скръб.</verse>
        <verse osisID='Ps.9.10'>Които познават Твоето Име, ще се уповават на Теб, защото Ти, ГОСПОДИ, не си изоставил тези, които Те търсят.</verse>
        <verse osisID='Ps.9.11'>Пейте псалми на ГОСПОДА, който обитава в Сион, възвестете делата Му между народите!</verse>
        <verse osisID='Ps.9.12'>Защото Той търси сметка за кръв, помни загиналите, викЁ на страдащите не забравя.</verse>
        <verse osisID='Ps.9.13'>Смили се над мен, ГОСПОДИ! Виж скръбта ми, причинена от онези, които ме мразят, Ти, който ме повдигаш от портите на смъртта,</verse>
        <verse osisID='Ps.9.14'>за да разкажа за всички Твои хваления в портите на сионската дъщеря, да ликувам заради спасението Ти.</verse>
        <verse osisID='Ps.9.15'>Народите затънаха в ямата, която направиха, кракът им се хвана в мрежата, която скриха.</verse>
        <verse osisID='Ps.9.16'>ГОСПОД се е изявил, Той извършва съд. Безбожният се впримчва в делото на ръцете си. (Игаион . Села.)</verse>
        <verse osisID='Ps.9.17'>Безбожните ще се обърнат към Шеол, всички народи, които забравят Бога.</verse>
        <verse osisID='Ps.9.18'>Защото сиромахът няма да бъде вечно забравен, нито надеждата на смирените ще загине навеки.</verse>
        <verse osisID='Ps.9.19'>Стани, ГОСПОДИ, нека не надделява човек, нека бъдат съдени народите пред Теб.</verse>
        <verse osisID='Ps.9.20'>Докарай върху тях страх, ГОСПОДИ, нека знаят народите, че са само хора! (Села.)</verse>
      </chapter>
      <chapter osisID='Ps.10'>
        <verse osisID='Ps.10.1'>(По славянската номерация част от девети.) ГОСПОДИ, защо стоиш далеч? Защо се криеш в скръбни времена?</verse>
        <verse osisID='Ps.10.2'>Безбожният с гордост преследва сиромаха. Нека се хванат в кроежите, които те сами измислиха!</verse>
        <verse osisID='Ps.10.3'>Защото безбожният се хвали с желанието на душата си — алчният се благославя и презира ГОСПОДА.</verse>
        <verse osisID='Ps.10.4'>Безбожният казва в гордостта на лицето си: Господ няма да изследва. Всичките му мисли са, че няма Бог.</verse>
        <verse osisID='Ps.10.5'>Пътищата му са криви винаги, Твоите присъди са високо, много далеч от него. На всичките си врагове гледа с презрение,</verse>
        <verse osisID='Ps.10.6'>казва в сърцето си: Няма да се поклатя, през всички поколения няма да бъда в беда.</verse>
        <verse osisID='Ps.10.7'>Устата му е пълна с проклятие и измама, и потисничество, под езика му е съсипия и суета.</verse>
        <verse osisID='Ps.10.8'>Седи в засада в двора, в тайните места, за да убие невинния, очите му дебнат сиромаха.</verse>
        <verse osisID='Ps.10.9'>Причаква скришно като лъв в леговището си, причаква, за да хване бедния, хваща бедния, като го влачи в мрежата си.</verse>
        <verse osisID='Ps.10.10'>Навежда се, снишава се и падат сиромасите във силните му нокти.</verse>
        <verse osisID='Ps.10.11'>Казва в сърцето си: Бог е забравил, скрил е лицето Си, никога няма да види.</verse>
        <verse osisID='Ps.10.12'>Стани, ГОСПОДИ! Боже, издигни ръката Си! Не забравяй сиромасите.</verse>
        <verse osisID='Ps.10.13'>Защо безбожният презира Бога, казва в сърцето си: Ти няма да изследваш?</verse>
        <verse osisID='Ps.10.14'>Ти си видял, защото гледаш неправдата и притеснението, за да отплатиш с ръката Си. На Теб се предава сиромахът, на сирачето Ти си помощник.</verse>
        <verse osisID='Ps.10.15'>Строши ръката на безбожния и злия, изискай безбожието му, докато не намериш вече.</verse>
        <verse osisID='Ps.10.16'>ГОСПОД е Цар за вечни векове, езичниците погинаха от земята Му.</verse>
        <verse osisID='Ps.10.17'>ГОСПОДИ, Ти чу желанието на смирените, сърцето им ще утвърдиш; ще направиш внимателно ухото Си,</verse>
        <verse osisID='Ps.10.18'>за да отдадеш правото на сирачето и угнетения, така че земен човек да не потиска вече.</verse>
      </chapter>
      <chapter osisID='Ps.11'>
        <verse osisID='Ps.11.1'>(По слав. 10) За първия певец. Псалм на Давид. На ГОСПОДА се уповавам, как казвате на душата ми: Бягай като птица във вашите планини?</verse>
        <verse osisID='Ps.11.2'>Понеже ето, безбожните запъват лък, приготвят стрелата си на тетивата, за да устрелят в мрака правите по сърце.</verse>
        <verse osisID='Ps.11.3'>Когато основите се разрушават, какво може да направи праведният?</verse>
        <verse osisID='Ps.11.4'>ГОСПОД е в светия Си храм, ГОСПОДНИЯТ престол е в небесата, очите Му гледат, утринните Му лъчи изпитват човешките синове.</verse>
        <verse osisID='Ps.11.5'>ГОСПОД изпитва праведния, а душата Му мрази безбожния и онзи, който обича насилие.</verse>
        <verse osisID='Ps.11.6'>Ще навали примки над безбожните, огън и сяра, и изгарящ вятър е делът на чашата им.</verse>
        <verse osisID='Ps.11.7'>Защото ГОСПОД е праведен, Той обича праведни дела, лицето Му гледа праведните.</verse>
      </chapter>
      <chapter osisID='Ps.12'>
        <verse osisID='Ps.12.1'>(По слав. 11) За първия певец. На шеминит. Псалм на Давид. Спаси, ГОСПОДИ, защото не остана вече благочестив, защото се изгубиха верните измежду човешките синове.</verse>
        <verse osisID='Ps.12.2'>Говорят лъжа всеки с ближния си, говорят с ласкателни устни и двулично сърце.</verse>
        <verse osisID='Ps.12.3'>ГОСПОД да изтреби всички ласкателни устни, езика, който говори високопарно,</verse>
        <verse osisID='Ps.12.4'>всички които са казали: Ще надвием с езика си, устните ни са с нас — кой е господар над нас?</verse>
        <verse osisID='Ps.12.5'>Заради насилието над страдащите, заради стенанието на сиромасите сега ще стана, казва ГОСПОД, ще поставя в безопасност онзи, който за това копнее.</verse>
        <verse osisID='Ps.12.6'>Думите на ГОСПОДА са чисти думи, като сребро, претопено в пещ от пръст, пречистено седем пъти.</verse>
        <verse osisID='Ps.12.7'>Ти, ГОСПОДИ, ще ги съхраниш, ще го запазиш от това поколение до века.</verse>
        <verse osisID='Ps.12.8'>Безбожните обикалят наоколо, когато подлостта се възвишава сред човешките синове.</verse>
      </chapter>
      <chapter osisID='Ps.13'>
        <verse osisID='Ps.13.1'>(По слав. 12) За първия певец. Псалм на Давид. Докога, ГОСПОДИ? Навеки ли ще ме забравиш? Докога ще криеш лицето Си от мен?</verse>
        <verse osisID='Ps.13.2'>Докога ще имам грижи в душата си, скръб в сърцето си всеки ден? Докога врагът ми ще се издига над мен?</verse>
        <verse osisID='Ps.13.3'>Погледни и ме послушай, ГОСПОДИ, Боже мой, просветли очите ми, да не заспя в смъртта.</verse>
        <verse osisID='Ps.13.4'>Да не каже врагът ми: Надвих го! — и да ликуват притеснителите ми, когато се поклатя.</verse>
        <verse osisID='Ps.13.5'>Но аз се уповах на Твоята милост, сърцето ми ще ликува в Твоето спасение.</verse>
        <verse osisID='Ps.13.6'>Ще пея на ГОСПОДА, защото се отнесе благо с мен.</verse>
      </chapter>
      <chapter osisID='Ps.14'>
        <verse osisID='Ps.14.1'>(По слав. 13) За първия певец. Псалм на Давид. Безумният каза в сърцето си: Няма Бог. Поквариха се, извършиха гнусни дела; няма никой, който да върши добро.</verse>
        <verse osisID='Ps.14.2'>ГОСПОД погледна от небето над човешките синове, за да види има ли някой разумен, някой, който търси Бога.</verse>
        <verse osisID='Ps.14.3'>Всички се отклониха, заедно станаха негодни, няма кой да върши добро, няма ни един.</verse>
        <verse osisID='Ps.14.4'>Нямат ли разум всички, които вършат зло, които изпояждат народа ми, както ядат хляб, и не призовават ГОСПОДА?</verse>
        <verse osisID='Ps.14.5'>Тогава ги връхлетя голям ужас, защото Бог е сред рода на праведните.</verse>
        <verse osisID='Ps.14.6'>Подигравате се с намерението на бедния, но ГОСПОД е негово прибежище.</verse>
        <verse osisID='Ps.14.7'>Дано дойде от Сион спасение на Израил! Когато ГОСПОД върне народа Си от плен, Яков ще ликува, ще се радва Израил.</verse>
      </chapter>
      <chapter osisID='Ps.15'>
        <verse osisID='Ps.15.1'>(По слав. 14) Псалм на Давид. ГОСПОДИ, кой ще обитава в Твоята скиния? Кой ще живее на святата Ти планина?</verse>
        <verse osisID='Ps.15.2'>Онзи, който ходи непорочно и върши правда, и истина говори от сърцето си,</verse>
        <verse osisID='Ps.15.3'>с езика си не клевети, нито прави зло на приятеля си, нито хвърля позор върху ближния си.</verse>
        <verse osisID='Ps.15.4'>В очите му подлецът е презрян, но почита онези, които се боят от ГОСПОДА. Ако се е заклел в своя вреда, не се отмята,</verse>
        <verse osisID='Ps.15.5'>не дава парите си с лихва, нито приема подкуп против невинния. Който прави това, няма да се поклати до века.</verse>
      </chapter>
      <chapter osisID='Ps.16'>
        <verse osisID='Ps.16.1'>(По слав. 15) Миктам на Давид. Запази ме, Боже, защото на Теб се уповавам!</verse>
        <verse osisID='Ps.16.2'>Ти каза на ГОСПОДА, душо моя: Ти си мой Господ, вън от Теб няма добро за мен.</verse>
        <verse osisID='Ps.16.3'>В светиите на земята, в славните е цялото ми благоволение.</verse>
        <verse osisID='Ps.16.4'>Скърбите на онези, които тичат след други богове, ще се умножат. Аз няма да принеса техните възлияния от кръв и имената им на устните си няма да приема.</verse>
        <verse osisID='Ps.16.5'>ГОСПОД е делът на наследството ми и чашата ми, Ти съхраняваш моя жребий.</verse>
        <verse osisID='Ps.16.6'>Делът ми падна на приятни места, да, имам прекрасно наследство!</verse>
        <verse osisID='Ps.16.7'>Ще благославям ГОСПОДА, който ме съветва. Дори и нощно време сърцето  ми ме наставлява.</verse>
        <verse osisID='Ps.16.8'>Винаги слагам ГОСПОДА пред себе си, понеже е отдясно ми, няма да се поклатя.</verse>
        <verse osisID='Ps.16.9'>Затова сърцето ми се радва и душата ми ликува, и плътта ми също ще почива в увереност,</verse>
        <verse osisID='Ps.16.10'>защото няма да оставиш душата ми в Шеол, нито ще позволиш Светия Твой да види изтление.</verse>
        <verse osisID='Ps.16.11'>Ще ми изявиш пътя на живота, в Твоето присъствие има пълнота от радости, отдясно на Теб — веселия навеки.</verse>
      </chapter>
      <chapter osisID='Ps.17'>
        <verse osisID='Ps.17.1'>(По слав. 16) Молитва на Давид. Чуй, ГОСПОДИ, правото дело, обърни внимание на вика ми, дай ухо на молитвата ми, която не идва от измамни устни.</verse>
        <verse osisID='Ps.17.2'>Нека правото ми излезе от лицето Ти, нека очите Ти видят правдата.</verse>
        <verse osisID='Ps.17.3'>Ти си изпитал сърцето ми, посетил си ме през нощта, изпитал си ме и не си намерил нищо. Мисълта ми не надхвърля устата ми.</verse>
        <verse osisID='Ps.17.4'>Колкото до човешките дела, чрез словото на устата Ти аз се опазих от пътеките на насилниците.</verse>
        <verse osisID='Ps.17.5'>Стъпките ми се придържаха към Твоите пътеки, краката ми не се подхлъзнаха.</verse>
        <verse osisID='Ps.17.6'>Боже, аз Те призовах, защото Ти ще ме послушаш. Приклони към мен ухото Си, послушай думите ми!</verse>
        <verse osisID='Ps.17.7'>Чудните си милости яви, Ти, който с десницата Си спасяваш от въставащите онези, които се уповават на Теб.</verse>
        <verse osisID='Ps.17.8'>Пази ме като зеница на око, скрий ме под сянката на крилете Си</verse>
        <verse osisID='Ps.17.9'>от безбожните, които ме съсипват, от смъртните ми врагове, които ме обкръжават.</verse>
        <verse osisID='Ps.17.10'>Те затварят своето затлъстяло сърце, устата им говори с гордост.</verse>
        <verse osisID='Ps.17.11'>Сега обиколиха стъпките ни, насочиха очите си, за да ни повалят на земята —</verse>
        <verse osisID='Ps.17.12'>като лъв, алчен да разкъса, и като лъвче, спотайващо се в скришни места.</verse>
        <verse osisID='Ps.17.13'>Стани, ГОСПОДИ, застани срещу него, повали го, с меча Си избави душата ми от безбожния,</verse>
        <verse osisID='Ps.17.14'>от хора, ГОСПОДИ, с ръката Си, от хората на света, чийто дял е в този живот и чийто корем пълниш със скритото Си съкровище. Синовете им се насищат и остатъка оставят на децата си.</verse>
        <verse osisID='Ps.17.15'>Колкото до мен, аз ще видя лицето Ти в правда, ще се наситя от Твоя изглед, когато се събудя.</verse>
      </chapter>
      <chapter osisID='Ps.18'>
        <verse osisID='Ps.18.1'>(По слав. 17) За първия певец. Псалм на ГОСПОДНИЯ слуга Давид, който говори на ГОСПОДА думите на тази песен в деня, когато ГОСПОД го избави от ръката на всичките му врагове и от ръката на Саул. И той каза: Любя Те, ГОСПОДИ, сила моя!</verse>
        <verse osisID='Ps.18.2'>ГОСПОД е скала моя, крепост моя и избавител мой, Бог мой, канара моя, на когото се уповавам, щит мой и рогът на спасението ми, висока моя кула.</verse>
        <verse osisID='Ps.18.3'>Ще призова ГОСПОДА, който е достоен за хвала, и ще бъда спасен от враговете си.</verse>
        <verse osisID='Ps.18.4'>Връзките на смъртта ме обвиха, пороите на злото ме ужасиха.</verse>
        <verse osisID='Ps.18.5'>Връзките на Шеол ме обвиха; примките на смъртта ме стигнаха.</verse>
        <verse osisID='Ps.18.6'>В притеснението си призовах ГОСПОДА и извиках към своя Бог. От храма Си Той чу гласа ми и викът ми пред Него стигна в ушите Му.</verse>
        <verse osisID='Ps.18.7'>Тогава земята се поклати и потресе и основите на планините се разлюляха и поклатиха, защото Той се разгневи.</verse>
        <verse osisID='Ps.18.8'>Дим се издигаше от ноздрите Му и огън от устата Му пояждаше, въглени се разпалиха от Него.</verse>
        <verse osisID='Ps.18.9'>Той сведе и небесата и слезе и мрак беше под краката Му.</verse>
        <verse osisID='Ps.18.10'>Възседна на херувим и долетя, и летя на крилете на вятъра.</verse>
        <verse osisID='Ps.18.11'>Направи мрака Свое скривалище, шатри около Себе Си — тъмните води, гъсти небесни облаци.</verse>
        <verse osisID='Ps.18.12'>От блясъка пред Него преминаха гъстите Му облаци, град и огнени въглени.</verse>
        <verse osisID='Ps.18.13'>И ГОСПОД прогърмя от небето и Всевишният издаде гласа Си, град и огнени въглени.</verse>
        <verse osisID='Ps.18.14'>И изпрати стрелите Си и ги разпръсна, изстреля светкавици и ги обърка.</verse>
        <verse osisID='Ps.18.15'>Тогава се видяха коритата на водите, основите на света се откриха от Твоето смъмряне, ГОСПОДИ, от духането на дъха на ноздрите Ти.</verse>
        <verse osisID='Ps.18.16'>Посегна от горе, взе ме, извлече ме от големи води.</verse>
        <verse osisID='Ps.18.17'>Избави ме от силния ми враг, от онези, които ме мразеха, защото бяха по-силни от мен.</verse>
        <verse osisID='Ps.18.18'>Те ме стигнаха в деня на бедствието ми, но ГОСПОД ми стана подкрепа.</verse>
        <verse osisID='Ps.18.19'>И Той ме изведе на широко, освободи ме, защото благоволи в мен.</verse>
        <verse osisID='Ps.18.20'>ГОСПОД ми отдаде според правдата ми, според чистотата на ръцете ми ми отплати,</verse>
        <verse osisID='Ps.18.21'>защото пазих пътищата на ГОСПОДА и не се отклоних от моя Бог в безбожие.</verse>
        <verse osisID='Ps.18.22'>Защото всичките Му правила бяха пред мен и наредбите Му не отдалечих от себе си.</verse>
        <verse osisID='Ps.18.23'>И непорочен бях пред Него и се опазих от беззаконието си.</verse>
        <verse osisID='Ps.18.24'>И ГОСПОД ми отплати според правдата ми, според чистотата на ръцете ми пред очите Му.</verse>
        <verse osisID='Ps.18.25'>Към милостивия милостив ще се покажеш, към непорочния непорочен ще се покажеш,</verse>
        <verse osisID='Ps.18.26'>към чистия чист ще се покажеш, а към кривия противен ще се покажеш.</verse>
        <verse osisID='Ps.18.27'>Защото потиснат народ Ти ще спасиш, а гордите очи ще унижиш.</verse>
        <verse osisID='Ps.18.28'>Защото Ти правиш светилото ми да свети; ГОСПОД, Бог мой, озарява тъмнината ми.</verse>
        <verse osisID='Ps.18.29'>Защото с Теб разбивам полк, с моя Бог прескачам стена.</verse>
        <verse osisID='Ps.18.30'>Бог — пътят Му е съвършен, словото на ГОСПОДА е изпитано, Той е щит за всички, които се уповават на Него.</verse>
        <verse osisID='Ps.18.31'>Защото кой е Бог освен ГОСПОД? И кой е канара освен само нашият Бог?</verse>
        <verse osisID='Ps.18.32'>Бог ме препасва със сила и прави пътя ми съвършен.</verse>
        <verse osisID='Ps.18.33'>Прави краката ми като на елените и ме поставя на височините ми.</verse>
        <verse osisID='Ps.18.34'>Учи ръцете ми да воюват, ръцете ми огъват бронзов лък.</verse>
        <verse osisID='Ps.18.35'>И Ти ми даде щита на спасението Си и десницата Ти ме укрепи, и снизхождението Ти ме възвеличи.</verse>
        <verse osisID='Ps.18.36'>Ти разшири стъпките ми под мен и краката ми не се подхлъзнаха.</verse>
        <verse osisID='Ps.18.37'>Гоних враговете си и ги стигнах, и не се върнах, докато не се довършиха.</verse>
        <verse osisID='Ps.18.38'>Разбих ги и не можаха да се вдигнат, паднаха под краката ми.</verse>
        <verse osisID='Ps.18.39'>И Ти ме препаса със сила за бой, повали под мен онези, които се надигат против мен.</verse>
        <verse osisID='Ps.18.40'>Обърна към мен гърба на враговете ми, унищожих онези, които ме мразеха.</verse>
        <verse osisID='Ps.18.41'>Извикаха, но нямаше кой да ги спаси, към ГОСПОДА, но не им отговори.</verse>
        <verse osisID='Ps.18.42'>И аз ги стрих като прах пред вятъра; изхвърлих ги като уличната кал.</verse>
        <verse osisID='Ps.18.43'>Ти ме избави от разприте на народа, постави ме за глава на народите, народ, който не познавах, ми слугува.</verse>
        <verse osisID='Ps.18.44'>Щом чуха, ми се подчиниха; чужденци ми се покориха лицемерно.</verse>
        <verse osisID='Ps.18.45'>Чужденци отслабват и излизат разтреперени от крепостите си.</verse>
        <verse osisID='Ps.18.46'>Жив е ГОСПОД и благословена канарата ми! И да се възвиси Бог на спасението ми,</verse>
        <verse osisID='Ps.18.47'>Бог, който отмъсти за мен и покори под мен народите,</verse>
        <verse osisID='Ps.18.48'>и ме избави от враговете ми. Да, Ти ме извиси над онези, които се надигнаха против мен, избави ме от насилника.</verse>
        <verse osisID='Ps.18.49'>Затова, ГОСПОДИ, ще Те славя сред народите, и Името Ти ще възпея.</verse>
        <verse osisID='Ps.18.50'>Ти правиш велики спасенията на царя Си и оказваш милост на помазаника Си, на Давид и на потомството му до века.</verse>
      </chapter>
      <chapter osisID='Ps.19'>
        <verse osisID='Ps.19.1'>(По слав. 18) За първия певец. Псалм на Давид. Небесата разказват Божията слава и небесният свод възвестява делото на ръцете Му.</verse>
        <verse osisID='Ps.19.2'>Ден на ден блика слово и нощ на нощ изявява знание —</verse>
        <verse osisID='Ps.19.3'>без говорене, без думи, без да се чуе гласът им.</verse>
        <verse osisID='Ps.19.4'>Вестта  им е излязла по цялата земя и думите им — до краищата на вселената. В тях е поставил шатър за слънцето;</verse>
        <verse osisID='Ps.19.5'>то като младоженец излиза от стаята си, като силен мъж се радва да тича във пътя.</verse>
        <verse osisID='Ps.19.6'>Излиза от края на небесата и обикаля до краищата им, и от топлината му нищо не се скрива.</verse>
        <verse osisID='Ps.19.7'>Законът на ГОСПОДА е съвършен, освежава душата; свидетелството на ГОСПОДА е вярно, прави невежия мъдър;</verse>
        <verse osisID='Ps.19.8'>наредбите на ГОСПОДА са прави, веселят сърцето; заповедта на ГОСПОДА е светла, просветлява очите;</verse>
        <verse osisID='Ps.19.9'>страхът от ГОСПОДА е чист, пребъдва вечно; присъдите на ГОСПОДА са истинни и всички до една справедливи.</verse>
        <verse osisID='Ps.19.10'>Желателни са повече от злато, от изобилие от чисто злато; и по-сладки са от мед и от капките на медена пита.</verse>
        <verse osisID='Ps.19.11'>Освен това слугата Ти се предупреждава чрез тях; в пазенето им има голяма награда.</verse>
        <verse osisID='Ps.19.12'>Кой осъзнава прегрешения? Очисти ме от тайните грехове.</verse>
        <verse osisID='Ps.19.13'>Също и от греховете на гордостта предпази слугата Си — да не ме владеят. Тогава ще бъда безукорен и ще бъда чист от голямо престъпление.</verse>
        <verse osisID='Ps.19.14'>Нека думите на устата ми и размишленията на сърцето ми бъдат угодни пред Теб, ГОСПОДИ, канара моя и мой Изкупител!</verse>
      </chapter>
      <chapter osisID='Ps.20'>
        <verse osisID='Ps.20.1'>(По слав. 19) За първия певец. Псалм на Давид. ГОСПОД да те послуша в ден на скръб! Името на Бога на Яков да те постави нависоко!</verse>
        <verse osisID='Ps.20.2'>Да ти изпрати помощ от светилището и да те подкрепи от Сион!</verse>
        <verse osisID='Ps.20.3'>Да си спомни всички твои хлебни приноси и да приеме всеизгарянето ти! (Села.)</verse>
        <verse osisID='Ps.20.4'>Да ти даде според желанието на сърцето ти и да изпълни всички твои намерения!</verse>
        <verse osisID='Ps.20.5'>В спасението Ти ще се зарадваме и в Името на своя Бог ще развеем знаме. ГОСПОД да изпълни всички твои молби!</verse>
        <verse osisID='Ps.20.6'>Сега зная, че ГОСПОД избавя помазаника Си; ще го послуша от светите Си небеса със спасителната сила на десницата Си.</verse>
        <verse osisID='Ps.20.7'>Едни споменават колесници, а други — коне; но ние ще споменем Името на ГОСПОДА, своя Бог.</verse>
        <verse osisID='Ps.20.8'>Те са свалени и паднали, а ние стоим и сме прави.</verse>
        <verse osisID='Ps.20.9'>Спаси, ГОСПОДИ! Нека ни послуша Царят в деня, когато Го призовем .</verse>
      </chapter>
      <chapter osisID='Ps.21'>
        <verse osisID='Ps.21.1'>(По слав. 20) За първия певец. Псалм на Давид. ГОСПОДИ, в Твоята сила ще се весели царят и колко много ще ликува в спасението  Ти!</verse>
        <verse osisID='Ps.21.2'>Дал си му желанието на сърцето му и не си му отказал молбата на устните му. (Села.)</verse>
        <verse osisID='Ps.21.3'>Защото си го срещнал с благословения на добро; положил си на главата му корона от чисто злато.</verse>
        <verse osisID='Ps.21.4'>Той поиска от Теб живот, Ти му го даде — дългоденствие за вечни векове.</verse>
        <verse osisID='Ps.21.5'>Голяма е славата му чрез Твоето спасение; величие и великолепие си положил на него.</verse>
        <verse osisID='Ps.21.6'>Защото си го поставил за благословения завинаги, развеселил си го с радост чрез присъствието Си.</verse>
        <verse osisID='Ps.21.7'>Защото царят се уповава на ГОСПОДА и чрез милостта на Всевишния няма да се поклати.</verse>
        <verse osisID='Ps.21.8'>Ръката Ти ще намери всички Твои врагове, десницата Ти ще намери онези, които Те мразят.</verse>
        <verse osisID='Ps.21.9'>Като огнена пещ ще ги направиш във времето на присъствието Си. ГОСПОД ще ги погълне в яростта Си и огън ще ги пояде.</verse>
        <verse osisID='Ps.21.10'>Ще погубиш плода им от земята и потомството им измежду човешките синове,</verse>
        <verse osisID='Ps.21.11'>защото намислиха зло против Теб, замислиха заговор, но няма да успеят,</verse>
        <verse osisID='Ps.21.12'>защото Ти ще ги направиш да обърнат гръб, ще насочиш стрели на тетивата Си към лицата им.</verse>
        <verse osisID='Ps.21.13'>Възвиси се, ГОСПОДИ, в силата Си! Ще пеем, ще пеем псалми за Твоята мощ!</verse>
      </chapter>
      <chapter osisID='Ps.22'>
        <verse osisID='Ps.22.1'>(По слав. 21) За първия певец. По музиката на Кошутата на зората. Псалм на Давид. Боже мой, Боже мой, защо си ме оставил — далеч от избавлението ми, от думите на стона ми?</verse>
        <verse osisID='Ps.22.2'>Боже мой, викам денем, но не отговаряш; и нощем, и нямам покой.</verse>
        <verse osisID='Ps.22.3'>Но Ти си свят, Ти, който обитаваш между хваленията на Израил.</verse>
        <verse osisID='Ps.22.4'>На Теб се уповаваха бащите ни, уповаваха се и Ти ги избави.</verse>
        <verse osisID='Ps.22.5'>Към Теб извикаха и бяха спасени, на Теб се уповаха и не бяха посрамени.</verse>
        <verse osisID='Ps.22.6'>А аз съм червей, а не човек, укор на хората и презрян от народа.</verse>
        <verse osisID='Ps.22.7'>Всички, които ме гледат, ми се присмиват, кривят уста, клатят глава:</verse>
        <verse osisID='Ps.22.8'>Упова се на ГОСПОДА — нека го избави, нека го освободи, понеже има благоволение в него!</verse>
        <verse osisID='Ps.22.9'>Но Ти си Този, който ме извади от утробата, Ти ми даде упование на майчините ми гърди.</verse>
        <verse osisID='Ps.22.10'>На Теб бях оставен от раждането, от утробата на майка ми Ти си мой Бог.</verse>
        <verse osisID='Ps.22.11'>Да не се отдалечиш от мен, защото близо е скръбта, защото няма помощник!</verse>
        <verse osisID='Ps.22.12'>Много бикове ме наобиколиха; силни васански бикове ме обкръжиха.</verse>
        <verse osisID='Ps.22.13'>Раззинаха устата си срещу мен, като лъв, който разкъсва и реве.</verse>
        <verse osisID='Ps.22.14'>Излях се като вода и разглобиха се всичките ми кости; сърцето ми стана като восък, разтопи се сред вътрешностите ми.</verse>
        <verse osisID='Ps.22.15'>Силата ми изсъхна като черепка  и езикът ми залепва за небцето ми; и си ме свел в праха на смъртта.</verse>
        <verse osisID='Ps.22.16'>Защото кучета ме наобиколиха; обкръжи ме глутница злодеи; прободоха ръцете ми и краката ми.</verse>
        <verse osisID='Ps.22.17'>Мога да преброя всичките си кости. Те гледат, взират се в мен.</verse>
        <verse osisID='Ps.22.18'>Разделят дрехите ми помежду си и за одеждата ми хвърлят жребий.</verse>
        <verse osisID='Ps.22.19'>Но Ти, ГОСПОДИ, не се отдалечавай; сило моя, побързай ми на помощ!</verse>
        <verse osisID='Ps.22.20'>Избави душата ми от меча, едничката ми душа от силата на кучето.</verse>
        <verse osisID='Ps.22.21'>Спаси ме от устата на лъва и от рогата на дивите говеда. Ти ме послуша!</verse>
        <verse osisID='Ps.22.22'>Ще възвестявам Името Ти на братята си, сред събранието ще Те хваля.</verse>
        <verse osisID='Ps.22.23'>Вие, които се боите от ГОСПОДА, хвалете Го! Всички вие, потомци на Яков, славете Го! И бойте се от Него, всички вие, потомци на Израил!</verse>
        <verse osisID='Ps.22.24'>Защото не е презрял и не се е отвърнал от скръбта на оскърбения, нито е скрил лицето Си от него; а послуша, когато той извика към Него.</verse>
        <verse osisID='Ps.22.25'>От Теб е моето хваление в голямото събрание: ще изпълня обещанията си пред онези, които Му се боят.</verse>
        <verse osisID='Ps.22.26'>Сиромасите ще ядат и ще се наситят; ще хвалят ГОСПОДА онези, които Го търсят. Сърцето ви ще живее вечно!</verse>
        <verse osisID='Ps.22.27'>Ще си спомнят и ще се обърнат към ГОСПОДА всичките земни краища и ще се поклонят пред Теб всичките племена на народите,</verse>
        <verse osisID='Ps.22.28'>защото царството е на ГОСПОДА и Той владее над народите.</verse>
        <verse osisID='Ps.22.29'>Ще ядат и ще се поклонят всичките богати на земята; ще се наведат пред Него всички, които слизат в пръстта — и никой не може да опази живота си.</verse>
        <verse osisID='Ps.22.30'>Потомство ще Му слугува; ще се разказва за Господа на идещото поколение.</verse>
        <verse osisID='Ps.22.31'>Те ще дойдат, ще възвестяват правдата Му на народ, който ще се роди, защото Той извърши това.</verse>
      </chapter>
      <chapter osisID='Ps.23'>
        <verse osisID='Ps.23.1'>(По слав. 22) Псалм на Давид. ГОСПОД е пастир мой, няма да бъда в лишение.</verse>
        <verse osisID='Ps.23.2'>На зелени пасища ме разполага, при тихи води ме завежда.</verse>
        <verse osisID='Ps.23.3'>Освежава душата ми, води ме в пътеки на правда заради Името Си.</verse>
        <verse osisID='Ps.23.4'>Дори да ходя през долината на смъртната сянка, няма да се уплаша от зло, защото Ти си с мен. Твоят жезъл и Твоята тояга, те ме утешават.</verse>
        <verse osisID='Ps.23.5'>Приготвяш трапеза пред мен пред лицето на враговете ми, помазваш с миро главата ми, чашата ми прелива.</verse>
        <verse osisID='Ps.23.6'>Само благост и милост ще ме следват през всичките дни на живота ми и аз ще живея завинаги в дома ГОСПОДЕН.</verse>
      </chapter>
      <chapter osisID='Ps.24'>
        <verse osisID='Ps.24.1'>(По слав. 23) Псалм на Давид. ГОСПОДНА е земята и всичко, което я изпълва; светът и онези, които живеят в него,</verse>
        <verse osisID='Ps.24.2'>защото Той я е основал върху моретата и я е утвърдил върху реките.</verse>
        <verse osisID='Ps.24.3'>Кой ще се изкачи на ГОСПОДНАТА планина? И кой ще застане в святото Му място?</verse>
        <verse osisID='Ps.24.4'>Който има невинни ръце и чисто сърце, който не е надигнал душата си към суета и не се е клел в измама.</verse>
        <verse osisID='Ps.24.5'>Той ще приеме благословение от ГОСПОДА и правда от Бога на спасението си.</verse>
        <verse osisID='Ps.24.6'>Това е поколението на онези, които Го търсят, които търсят лицето Ти, те са Яков. (Села.)</verse>
        <verse osisID='Ps.24.7'>Издигнете главите си вие, порти, и издигнете се вие, вечни врати, за да влезе Царят на славата.</verse>
        <verse osisID='Ps.24.8'>Кой е Този Цар на славата? ГОСПОД, силният и могъщият, ГОСПОД, могъщият в бой.</verse>
        <verse osisID='Ps.24.9'>Издигнете главите си вие, порти, и издигнете се вие, вечни врати, за да влезе Царят на славата.</verse>
        <verse osisID='Ps.24.10'>Кой е Този Цар на славата? ГОСПОД на Войнствата — Той е Царят на славата. (Села.)</verse>
      </chapter>
      <chapter osisID='Ps.25'>
        <verse osisID='Ps.25.1'>(По слав. 24) Псалм на Давид.Към Теб, ГОСПОДИ, възвисявам душата си.</verse>
        <verse osisID='Ps.25.2'>Боже мой, на Теб се уповавам — да не се посрамя, да не тържествуват враговете ми над мен!</verse>
        <verse osisID='Ps.25.3'>Наистина, всички, които чакат Теб, няма да се посрамят; ще се посрамят онези, които без причина постъпват предателски.</verse>
        <verse osisID='Ps.25.4'>Изяви ми пътищата Си, ГОСПОДИ, научи ме на пътеките Си.</verse>
        <verse osisID='Ps.25.5'>Води ме в истината Си и учи ме, защото Ти си Бог на спасението ми; Теб чакам цял ден.</verse>
        <verse osisID='Ps.25.6'>Помни, ГОСПОДИ, милосърдията Си и милостите Си, защото са от века.</verse>
        <verse osisID='Ps.25.7'>Не помни греховете на младостта ми, нито престъпленията ми; помни ме според милостта Си и заради добрината Си, ГОСПОДИ!</verse>
        <verse osisID='Ps.25.8'>Добър и праведен е ГОСПОД, затова наставлява грешниците в пътя.</verse>
        <verse osisID='Ps.25.9'>Води кротките в правда и учи кротките на пътя Си.</verse>
        <verse osisID='Ps.25.10'>Всичките пътеки на ГОСПОДА са милост и истина за онези, които пазят завета Му и свидетелствата Му.</verse>
        <verse osisID='Ps.25.11'>Заради Името Си, ГОСПОДИ, прости беззаконието ми, защото е голямо.</verse>
        <verse osisID='Ps.25.12'>Кой е човекът, който се бои от ГОСПОДА? Него Той ще настави в пътя, който да избере.</verse>
        <verse osisID='Ps.25.13'>Душата му ще живее в добро и потомството му ще наследи земята.</verse>
        <verse osisID='Ps.25.14'>Довереният съвет на ГОСПОДА е за онези, които Му се боят, и заветът Му ще им се обяви.</verse>
        <verse osisID='Ps.25.15'>Очите ми са винаги към ГОСПОДА, защото Той ще извади краката ми от мрежата.</verse>
        <verse osisID='Ps.25.16'>Обърни се към мен и смили се за мен, защото съм самотен и утнетен.</verse>
        <verse osisID='Ps.25.17'>Скърбите на сърцето ми се умножиха, извади ме от притесненията ми.</verse>
        <verse osisID='Ps.25.18'>Погледни на угнетението ми и трудността ми и прости всичките ми грехове.</verse>
        <verse osisID='Ps.25.19'>Погледни на враговете ми, защото са много и ме мразят с жестока омраза.</verse>
        <verse osisID='Ps.25.20'>Запази душата ми и ме спаси — да не се посрамя, защото на Теб се уповавам.</verse>
        <verse osisID='Ps.25.21'>Непорочност и правота нека ме пазят, защото чакам Теб.</verse>
        <verse osisID='Ps.25.22'>Боже, избави Израил от всичките му беди!</verse>
      </chapter>
      <chapter osisID='Ps.26'>
        <verse osisID='Ps.26.1'>(По слав. 25) Псалм на Давид. Отсъди ми, ГОСПОДИ, защото съм ходил в непорочността си! Уповах се на ГОСПОДА и няма да се поклатя.</verse>
        <verse osisID='Ps.26.2'>Провери ме, ГОСПОДИ, и ме изпитай, очисти вътрешностите ми и сърцето ми.</verse>
        <verse osisID='Ps.26.3'>Защото Твоята милост е пред очите ми и ходя в истината Ти.</verse>
        <verse osisID='Ps.26.4'>Не съм седял с лъжливи хора и няма да отида с лицемери.</verse>
        <verse osisID='Ps.26.5'>Мразя събранието на злодеите и няма да седна с безбожните.</verse>
        <verse osisID='Ps.26.6'>Ще измия в невинност ръцете си и ще обиколя олтара Ти, ГОСПОДИ,</verse>
        <verse osisID='Ps.26.7'>за да издигна глас на благодарност и да разкажа за всички Твои чудеса.</verse>
        <verse osisID='Ps.26.8'>ГОСПОДИ, възлюбих жилището на дома Ти и мястото, където славата Ти обитава.</verse>
        <verse osisID='Ps.26.9'>Да не грабнеш душата ми с грешниците, нито живота ми с кръвожадни мъже,</verse>
        <verse osisID='Ps.26.10'>в чиито ръце има злодеяние, и чиято десница е пълна със подкуп!</verse>
        <verse osisID='Ps.26.11'>А аз ще ходя в непорочността си — изкупи ме и ме помилвай!</verse>
        <verse osisID='Ps.26.12'>Кракът ми стои на равно място; в събранията ще прославям ГОСПОДА.</verse>
      </chapter>
      <chapter osisID='Ps.27'>
        <verse osisID='Ps.27.1'>(По слав. 26) Псалм на Давид. ГОСПОД е светлина моя и спасение мое — от кого ще се уплаша? ГОСПОД е крепост на живота ми — от кого ще се ужася?</verse>
        <verse osisID='Ps.27.2'>Когато злодеите се приближиха срещу мен, за да изядат плътта ми — противниците ми и враговете ми — те се спънаха и паднаха.</verse>
        <verse osisID='Ps.27.3'>Дори войска да се разположи на стан срещу мен, сърцето ми няма да се уплаши; дори и война да се надигне против мен, и при това ще имам увереност.</verse>
        <verse osisID='Ps.27.4'>Едно поисках от ГОСПОДА, това ще търся — да живея в дома на ГОСПОДА през всичките дни на живота си, за да съзерцавам прелестта на ГОСПОДА и да размишлявам в Неговия храм.</verse>
        <verse osisID='Ps.27.5'>Защото в злия ден Той ще ме скрие в скинията Си, ще ме прикрие в скривалището на шатъра Си, ще ме издигне на канара.</verse>
        <verse osisID='Ps.27.6'>И сега главата ми ще се издигне над враговете ми, които ме обкръжават. И жертви на тържествуващ вик ще принеса в скинията Му; ще пея, ще пея псалми на ГОСПОДА!</verse>
        <verse osisID='Ps.27.7'>Чуй, ГОСПОДИ, викам с гласа си! Смили се над мен и ме послушай!</verse>
        <verse osisID='Ps.27.8'>Сърцето Ми ти казва: Търсете лицето Ми! Лицето Ти ще търся, ГОСПОДИ.</verse>
        <verse osisID='Ps.27.9'>Не скривай от мен лицето Си, не отхвърляй в гняв слугата Си! Ти си ми бил помощта; не ме напускай и не ме изоставяй, Боже, Спасителю мой!</verse>
        <verse osisID='Ps.27.10'>И ако баща ми и майка ми ме оставят, ГОСПОД ще ме приеме.</verse>
        <verse osisID='Ps.27.11'>Научи ме на пътя Си, ГОСПОДИ, и ме води по равна пътека заради враговете ми.</verse>
        <verse osisID='Ps.27.12'>Не ме предавай на волята на притеснителите ми, защото лъжливи свидетели са се вдигнали против мен и този, които издиша насилие.</verse>
        <verse osisID='Ps.27.13'>Ако не бях повярвал, че ще видя добротата на ГОСПОДА в земята на живите...!</verse>
        <verse osisID='Ps.27.14'>Чакай ГОСПОДА, бъди смел и нека се укрепи сърцето ти! Да! Чакай ГОСПОДА!</verse>
      </chapter>
      <chapter osisID='Ps.28'>
        <verse osisID='Ps.28.1'>(По слав. 27) Псалм на Давид. Към Теб викам, ГОСПОДИ, канара моя. Не се отвръщай от мен с мълчание, да не би, като мълчиш към мен, да стана като слизащите в рова!</verse>
        <verse osisID='Ps.28.2'>Послушай гласа на молбите ми, когато викам към Теб, когато вдигам ръцете си към Твоя свят девир.</verse>
        <verse osisID='Ps.28.3'>Не ме завличай със безбожните и с онези, които вършат грях, които говорят мир с ближните си, а в сърцата им е зло.</verse>
        <verse osisID='Ps.28.4'>Въздай им според делото им и според злото на постъпките им. Според делата на ръцете им им дай; каквото заслужават, отплати им!</verse>
        <verse osisID='Ps.28.5'>Понеже не зачитат делата на ГОСПОДА, нито делото на ръцете Му, Той ще ги събори и няма да ги съгради.</verse>
        <verse osisID='Ps.28.6'>Благословен да е ГОСПОД, защото чу гласа на молбите ми!</verse>
        <verse osisID='Ps.28.7'>ГОСПОД е сила моя и щит мой. На Него се упова сърцето ми и ми се помогна, затова сърцето ми ликува и ще Го прославя с песента си.</verse>
        <verse osisID='Ps.28.8'>ГОСПОД е тяхната сила, Той е спасителната крепост на помазаника Си.</verse>
        <verse osisID='Ps.28.9'>Избави народа Си и благослови наследството Си, паси и носи ги до века!</verse>
      </chapter>
      <chapter osisID='Ps.29'>
        <verse osisID='Ps.29.1'>(По слав. 28) Псалм на Давид. Отдайте на ГОСПОДА, вие, синове на могъщите, отдайте на ГОСПОДА слава и сила!</verse>
        <verse osisID='Ps.29.2'>Отдайте на ГОСПОДА славата на Името Му, поклонете се на ГОСПОДА в свято великолепие!</verse>
        <verse osisID='Ps.29.3'>Гласът на ГОСПОДА е над водите, Бог на славата гърми, ГОСПОД е над много води.</verse>
        <verse osisID='Ps.29.4'>Гласът на ГОСПОДА е мощен, гласът на ГОСПОДА е величествен.</verse>
        <verse osisID='Ps.29.5'>Гласът на ГОСПОДА строшава кедри, да, ГОСПОД строшава ливанските кедри.</verse>
        <verse osisID='Ps.29.6'>Прави ги да скачат като теле, Ливан и Сирион — като младо диво говедо.</verse>
        <verse osisID='Ps.29.7'>Гласът на ГОСПОДА разцепва огнени пламъци.</verse>
        <verse osisID='Ps.29.8'>Гласът на ГОСПОДА разтърсва пустинята, ГОСПОД разтърсва пустинята Кадис.</verse>
        <verse osisID='Ps.29.9'>Гласът на ГОСПОДА прави да раждат кошутите и оголва дъбравите, и в храма Му всеки възвестява: Слава!</verse>
        <verse osisID='Ps.29.10'>ГОСПОД седи над потопа, ГОСПОД седи като Цар до века.</verse>
        <verse osisID='Ps.29.11'>ГОСПОД нека даде сила на народа Си, ГОСПОД нека благослови народа Си с мир!</verse>
      </chapter>
      <chapter osisID='Ps.30'>
        <verse osisID='Ps.30.1'>(По слав. 29) Псалм. Песен при освещението на дома. Псалм на Давид. Ще те превъзнасям, ГОСПОДИ, защото Ти си ме избавил, и не си оставил да тържествуват над мен враговете ми.</verse>
        <verse osisID='Ps.30.2'>ГОСПОДИ, Боже мой, към Теб извиках и Ти ме изцели.</verse>
        <verse osisID='Ps.30.3'>ГОСПОДИ, Ти си извел душата ми от Шеол; опазил си ме жив, за да не сляза в рова.</verse>
        <verse osisID='Ps.30.4'>Пейте псалми на ГОСПОДА, вие, Негови светии, и възхвалявайте паметта на Неговата святост!</verse>
        <verse osisID='Ps.30.5'>Защото гневът Му е за миг, а благоволението Му е за живот; вечер пренощува плач, а сутринта е радост.</verse>
        <verse osisID='Ps.30.6'>А в благополучието си аз казвах: Няма да се поклатя до века!</verse>
        <verse osisID='Ps.30.7'>ГОСПОДИ, с благоволението Си Ти беше укрепил планината ми. Ти скри лицето Си и аз се ужасих.</verse>
        <verse osisID='Ps.30.8'>Към Теб, ГОСПОДИ, извиках и на Господа се помолих:</verse>
        <verse osisID='Ps.30.9'>Каква полза от кръвта ми, ако сляза в рова? Прахът ще Те слави ли? Ще възвестява ли Твоята истина?</verse>
        <verse osisID='Ps.30.10'>Послушай, ГОСПОДИ, и се смили над мен; ГОСПОДИ, бъди ми помощник!</verse>
        <verse osisID='Ps.30.11'>Обърнал си плача ми в радост за мен; съблякъл си ми вретището и си ме препасал с радост,</verse>
        <verse osisID='Ps.30.12'>за да Те възпява душата ми и да не млъква. ГОСПОДИ, мой Боже, вечно ще Те славя!</verse>
      </chapter>
      <chapter osisID='Ps.31'>
        <verse osisID='Ps.31.1'>(По слав. 30) За първия певец. Псалм на Давид. ГОСПОДИ, на Теб се уповавам, нека не се посрамя до века; спаси ме в правдата Си!</verse>
        <verse osisID='Ps.31.2'>Приклони към мен ухото Си, избави ме бързо; бъди ми канара на прибежище, дом укрепен, за да ме спасиш!</verse>
        <verse osisID='Ps.31.3'>Защото Ти си моя канара и моя крепост и заради Името Си води ме и ме направлявай.</verse>
        <verse osisID='Ps.31.4'>Извади ме от мрежата, която ми поставиха скрито, защото Ти си ми защита.</verse>
        <verse osisID='Ps.31.5'>В Твоята ръка поверявам духа си; Ти си ме изкупил, ГОСПОДИ, Боже на истината!</verse>
        <verse osisID='Ps.31.6'>Намразих онези, които се държат за суетните идоли, а аз се уповавам на ГОСПОДА.</verse>
        <verse osisID='Ps.31.7'>Ще се веселя и ще се радвам в Твоята милост, защото Ти видя неволята ми, позна притесненията на душата ми;</verse>
        <verse osisID='Ps.31.8'>и не ме предаде в ръката на врага, постави краката ми на широко място.</verse>
        <verse osisID='Ps.31.9'>Бъди милостив към мен, ГОСПОДИ, защото съм в беда, от скръб чезне окото ми, душата ми, и тялото ми.</verse>
        <verse osisID='Ps.31.10'>Защото животът ми се топи в тъга и годините ми — в стенание; поради беззаконието ми отпадна силата ми и костите ми чезнат.</verse>
        <verse osisID='Ps.31.11'>Станах за укор на всичките си притеснители и особено на ближните си, и за ужас на познатите си; които ме видят на улиците, бягат от мен.</verse>
        <verse osisID='Ps.31.12'>Забравен съм като мъртвец, вън от сърцата; станах като счупен съд.</verse>
        <verse osisID='Ps.31.13'>Защото чувам злословието на мнозина, ужас отвред, докато се наговарят против мен, намислят да отнемат живота ми.</verse>
        <verse osisID='Ps.31.14'>Но аз, ГОСПОДИ, на Теб се уповах, казах: Ти си мой Бог!</verse>
        <verse osisID='Ps.31.15'>В Твоята ръка са времената ми; избави ме от ръката на враговете ми и от онези, които ме преследват!</verse>
        <verse osisID='Ps.31.16'>Нека лицето Ти осияе над слугата Ти, спаси ме в милостта Си!</verse>
        <verse osisID='Ps.31.17'>ГОСПОДИ, да не се посрамя, защото Теб призовах! Нека се посрамят безбожните, нека онемеят в Шеол!</verse>
        <verse osisID='Ps.31.18'>Нека млъкнат лъжливите устни, които с гордост и презрение говорят нагло против праведния!</verse>
        <verse osisID='Ps.31.19'>Колко голяма е добрината Ти, която си запазил за онези, които Ти се боят, която оказваш на онези, които се уповават на Теб, пред човешките синове!</verse>
        <verse osisID='Ps.31.20'>Ще ги скриеш под покрова на присъствието Си от човешките кроежи; ще ги пазиш тайно в шатър от препирането на езици.</verse>
        <verse osisID='Ps.31.21'>Благословен да е ГОСПОД, защото чудно ми оказа милостта Си в укрепен град.</verse>
        <verse osisID='Ps.31.22'>А аз в уплахата си казах: Отхвърлен съм отпред очите Ти! Но Ти послуша гласа на молбите ми, когато извиках към Теб.</verse>
        <verse osisID='Ps.31.23'>Възлюбете ГОСПОДА, всички Негови светии! ГОСПОД запазва верните, а отплаща изобилно на онзи, който се държи гордо.</verse>
        <verse osisID='Ps.31.24'>Дерзайте и нека сърцето ви се укрепи, всички вие, които се надявате на ГОСПОДА!</verse>
      </chapter>
      <chapter osisID='Ps.32'>
        <verse osisID='Ps.32.1'>(По слав. 31) Псалм на Давид. Маскил. Блажен онзи, чието престъпление е простено, чийто грях е покрит!</verse>
        <verse osisID='Ps.32.2'>Блажен човекът, на когото ГОСПОД не счита беззаконие, и в чийто дух няма измама.</verse>
        <verse osisID='Ps.32.3'>Когато мълчах, се разложиха костите ми от стенанието ми цял ден.</verse>
        <verse osisID='Ps.32.4'>Понеже денем и нощем ръката Ти тежеше върху мен, жизнените ми сокове се обърнаха на лятна суша. (Села.)</verse>
        <verse osisID='Ps.32.5'>Изявих Ти греха си и вината си не скрих. Казах: Ще изповядам престъпленията си на ГОСПОДА. И Ти прости вината на греха ми. (Села.)</verse>
        <verse osisID='Ps.32.6'>Затова нека Ти се моли всеки праведен на време, когато можеш да бъдеш намерен. Наистина, когато големите води преливат, те няма да стигнат до него.</verse>
        <verse osisID='Ps.32.7'>Ти си ми убежище, Ти ме пазиш от беда, с песни на спасение ме обкръжаваш. (Села.)</verse>
        <verse osisID='Ps.32.8'>Аз ще те наставя и ще те науча за пътя, по който трябва да вървиш, ще те съветвам, над теб ще бъде окото Ми.</verse>
        <verse osisID='Ps.32.9'>Не бъдете като кон или като муле, без разум, чиито челюсти трябва да се държат с оглавник и юзда, иначе не се приближават към теб.</verse>
        <verse osisID='Ps.32.10'>Много ще бъдат мъките на безбожния, а който се уповава на ГОСПОДА, милост ще го обкръжи.</verse>
        <verse osisID='Ps.32.11'>Радвайте се в ГОСПОДА и се веселете, вие праведни, и ликувайте, всички вие с право сърце!</verse>
      </chapter>
      <chapter osisID='Ps.33'>
        <verse osisID='Ps.33.1'>(По слав. 32) Ликувайте в ГОСПОДА, вие праведни; хвалението подобава на правите.</verse>
        <verse osisID='Ps.33.2'>Хвалете ГОСПОДА с арфа, пейте Му псалми с десетострунна лира.</verse>
        <verse osisID='Ps.33.3'>Пейте Му нова песен, свирете изкусно с радостно възклицание.</verse>
        <verse osisID='Ps.33.4'>Защото словото на ГОСПОДА е право и цялото Му дело — в истина.</verse>
        <verse osisID='Ps.33.5'>Той обича правда и правосъдие, земята е пълна с ГОСПОДНАТА милост.</verse>
        <verse osisID='Ps.33.6'>Чрез словото на ГОСПОДА бяха направени небесата и цялото им войнство — чрез дъха на устата Му.</verse>
        <verse osisID='Ps.33.7'>Той морските води събира като куп и бездните прибира в съдове.</verse>
        <verse osisID='Ps.33.8'>Нека се бои от ГОСПОДА цялата земя, нека се боят от Него всичките жители на света!</verse>
        <verse osisID='Ps.33.9'>Защото Той каза и стана; Той заповяда и се утвърди.</verse>
        <verse osisID='Ps.33.10'>ГОСПОД събаря съвета на езичниците, осуетява плановете на народите.</verse>
        <verse osisID='Ps.33.11'>Съветът на ГОСПОДА пребъдва до века, мислите на сърцето Му — от поколение в поколение.</verse>
        <verse osisID='Ps.33.12'>Блажена онази нация, чийто Бог е ГОСПОД, народът, който Той е избрал за Свое наследство.</verse>
        <verse osisID='Ps.33.13'>ГОСПОД гледа от небето, вижда всичките човешки синове.</verse>
        <verse osisID='Ps.33.14'>От мястото на обиталището Си Той гледа всички земни жители.</verse>
        <verse osisID='Ps.33.15'>Този, който е създал сърцата на всички тях, внимава на всичките им дела.</verse>
        <verse osisID='Ps.33.16'>Царят не побеждава с много войска, силният не се избавя с голямо юначество.</verse>
        <verse osisID='Ps.33.17'>Конят е напразна надежда за спасение и не отървава с голямата си сила.</verse>
        <verse osisID='Ps.33.18'>Ето, окото на ГОСПОДА е върху онези, които Му се боят, върху онези, които се надяват на Неговата милост,</verse>
        <verse osisID='Ps.33.19'>за да избави душата им от смърт, в глад да ги запази живи.</verse>
        <verse osisID='Ps.33.20'>Душата ни чака ГОСПОДА, Той е наша помощ и наш щит.</verse>
        <verse osisID='Ps.33.21'>Защото в Него ще се радва сърцето ни, понеже се уповавахме на Неговото свято Име.</verse>
        <verse osisID='Ps.33.22'>Милостта Ти, ГОСПОДИ, нека бъде на нас, както на Теб се надявахме.</verse>
      </chapter>
      <chapter osisID='Ps.34'>
        <verse osisID='Ps.34.1'>(По слав. 33) Псалм на Давид, когато се престори на луд пред Авимелех, който го изгони, и той си отиде. Ще благославям ГОСПОДА по всяко време, прославата Му ще бъде винаги в устата ми.</verse>
        <verse osisID='Ps.34.2'>Душата ми ще се хвали в ГОСПОДА; смирените ще чуят и ще се зарадват.</verse>
        <verse osisID='Ps.34.3'>Величайте ГОСПОДА с мен и нека заедно възвишаваме Името Му.</verse>
        <verse osisID='Ps.34.4'>Потърсих ГОСПОДА и Той ме послуша, и от всичките ми страхове ме избави.</verse>
        <verse osisID='Ps.34.5'>Погледнаха към Него и засияха, и лицата им не се посрамиха.</verse>
        <verse osisID='Ps.34.6'>Този сиромах извика и ГОСПОД чу, и от всичките му скърби го избави.</verse>
        <verse osisID='Ps.34.7'>Ангелът ГОСПОДЕН обгражда от всички страни онези, които Му се боят, и ги избавя.</verse>
        <verse osisID='Ps.34.8'>Вкусете и вижте, че ГОСПОД е благ; блажен човекът, който се уповава на Него!</verse>
        <verse osisID='Ps.34.9'>Бойте се от ГОСПОДА, вие, Негови светии, защото за онези, които Му се боят, няма лишение.</verse>
        <verse osisID='Ps.34.10'>Лъвчета търпят нужда и глад, но онези, които търсят ГОСПОДА, няма да бъдат лишени от никое добро.</verse>
        <verse osisID='Ps.34.11'>Елате, вие, синове, послушайте ме; на страх от ГОСПОДА ще ви науча.</verse>
        <verse osisID='Ps.34.12'>Кой е човекът, който желае живот и обича дълги дни, за да види добро?</verse>
        <verse osisID='Ps.34.13'>Пазй езика си от зло и устните си от лъжливо говорене.</verse>
        <verse osisID='Ps.34.14'>Отклонявай се от злото и върши добро, търси мира и го следвай!</verse>
        <verse osisID='Ps.34.15'>Очите на ГОСПОДА са към праведните и ушите Му — към техния вик.</verse>
        <verse osisID='Ps.34.16'>Лицето на ГОСПОДА е против онези, които вършат зло, за да отсече спомена им от земята.</verse>
        <verse osisID='Ps.34.17'>Праведните викат и ГОСПОД чува, и от всичките им беди ги избавя.</verse>
        <verse osisID='Ps.34.18'>ГОСПОД е близо до съкрушените по сърце и спасява сломените по дух.</verse>
        <verse osisID='Ps.34.19'>Много са неволите на праведния, но от всички тях ГОСПОД го избавя.</verse>
        <verse osisID='Ps.34.20'>Той пази всичките му кости, нито една от тях няма да се строши.</verse>
        <verse osisID='Ps.34.21'>Злото ще убие безбожния и които мразят праведния, ще бъдат осъдени.</verse>
        <verse osisID='Ps.34.22'>ГОСПОД изкупва душата на слугите Си; и от онези, които се уповават на Него, никой няма да бъде осъден.</verse>
      </chapter>
      <chapter osisID='Ps.35'>
        <verse osisID='Ps.35.1'>(По слав. 34) Псалм на Давид. Борй се, ГОСПОДИ, с онези, които се борят със мен; бий се против онези, които се бият против мен!</verse>
        <verse osisID='Ps.35.2'>Вземи щит и броня и стани ми на помощ!</verse>
        <verse osisID='Ps.35.3'>Извади и копие и затвори пътя срещу преследвачите ми; кажи на душата ми: Аз съм твоето спасение!</verse>
        <verse osisID='Ps.35.4'>Нека се посрамят и опозорят онези, които търсят живота ми; нека се върнат назад и бъдат посрамени онези, които замислят зло против мен!</verse>
        <verse osisID='Ps.35.5'>Нека бъдат като плява пред вятъра и да ги гони Ангелът ГОСПОДЕН!</verse>
        <verse osisID='Ps.35.6'>Нека пътят им бъде тъмен и хлъзгав и да ги преследва Ангелът ГОСПОДЕН!</verse>
        <verse osisID='Ps.35.7'>Защото без причина скриха за мен мрежата си в яма, без причина копаха ров за душата ми.</verse>
        <verse osisID='Ps.35.8'>Нека гибел неочаквано го връхлети и мрежата му, която скри, да улови самия него; нека падне в гибел!</verse>
        <verse osisID='Ps.35.9'>А моята душа ще ликува в ГОСПОДА, ще се радва в спасението Му.</verse>
        <verse osisID='Ps.35.10'>Всичките ми кости ще кажат: ГОСПОДИ, кой е като Теб, който избавяш сиромаха от по-силния от него, сиромаха и бедния — от грабителя му?</verse>
        <verse osisID='Ps.35.11'>Неправедни свидетели стават, питат ме за неща, които не зная.</verse>
        <verse osisID='Ps.35.12'>Отплащат ми зло за добро, за да осиротее душата ми.</verse>
        <verse osisID='Ps.35.13'>А когато те боледуваха, аз се обличах във вретище, смирявах с пост душата си и молитвата ми се връщаше в пазвата ми.</verse>
        <verse osisID='Ps.35.14'>Отнасях се като с приятел и брат, навеждах се скърбейки, като някой, който жалее за майка си.</verse>
        <verse osisID='Ps.35.15'>Но те се зарадваха на препъването ми и се събраха — побойници, които не познавах, се събраха против мен; разкъсаха ме, без да спрат.</verse>
        <verse osisID='Ps.35.16'>Като безбожни присмехулници на пиршество скърцаха със зъби против мен.</verse>
        <verse osisID='Ps.35.17'>Господи, докога ще гледаш? Избави душата ми от техните опустошения, едничката ми душа — от лъвовете.</verse>
        <verse osisID='Ps.35.18'>Ще Те прославя в голямото събрание, ще Те хваля сред многоброен народ.</verse>
        <verse osisID='Ps.35.19'>Да не тържествуват над мен онези, които без причина са ми врагове; нито с очи да намигат онези, които без повод ме мразят.</verse>
        <verse osisID='Ps.35.20'>Защото не говорят за мир, а против тихите на земята измислят лъжливи думи.</verse>
        <verse osisID='Ps.35.21'>Отварят против мен устата си и казват: Охо, охо, очите ни видяха!</verse>
        <verse osisID='Ps.35.22'>ГОСПОДИ, Ти видя, не мълчи! Господи, не бъди далеч от мен!</verse>
        <verse osisID='Ps.35.23'>Стани и събуди се за правото ми; за делото ми, Боже мой и Господи мой!</verse>
        <verse osisID='Ps.35.24'>Съди ме според правдата Си, ГОСПОДИ, Боже мой, и нека не ликуват над мен!</verse>
        <verse osisID='Ps.35.25'>Нека не кажат в сърцето си: Охо, желанието ни се сбъдна! Нека не кажат: Погълнахме го!</verse>
        <verse osisID='Ps.35.26'>Нека се посрамят и заедно се унижат онези, които се радват на нещастието ми! Нека се облекат със срам и позор онези, които се големеят против мен!</verse>
        <verse osisID='Ps.35.27'>Нека ликуват и се радват онези, които желаят правдата ми, и винаги да казват: Нека ГОСПОД се възвеличи, който желае мира на слугата Си!</verse>
        <verse osisID='Ps.35.28'>И езикът ми ще шепне за Твоята правда и за Твоята хвала всеки ден.</verse>
      </chapter>
      <chapter osisID='Ps.36'>
        <verse osisID='Ps.36.1'>(По слав. 35) За първия певец. Псалм на ГОСПОДНИЯ слуга Давид. Беззаконието на безбожния говори вътре във сърцето ми. Пред очите му няма страх от Бога,</verse>
        <verse osisID='Ps.36.2'>защото той се ласкае в очите си, когато постигне беззаконието си, когато мрази.</verse>
        <verse osisID='Ps.36.3'>Думите на устата му са грях и измама, не иска да бъде разумен, да върши добро.</verse>
        <verse osisID='Ps.36.4'>Замисля грях на леглото си, застава на недобър път, злото не мрази.</verse>
        <verse osisID='Ps.36.5'>ГОСПОДИ, милостта Ти е до небесата, верността Ти — до облаците;</verse>
        <verse osisID='Ps.36.6'>правдата Ти е като величествените планини; присъдите Ти са като голяма бездна; на човек и животно помагаш Ти, ГОСПОДИ!</verse>
        <verse osisID='Ps.36.7'>Колко е скъпоценна милостта Ти, Боже! И човешките синове прибягват под сянката на Твоите криле.</verse>
        <verse osisID='Ps.36.8'>Ще се наситят от тлъстината на дома Ти, ще ги напоиш от реката на Своите сладости.</verse>
        <verse osisID='Ps.36.9'>Защото у Теб е изворът на живота, в Твоята светлина ще видим светлина.</verse>
        <verse osisID='Ps.36.10'>Простри милостта Си към онези, които Те познават, и правдата Си — към правите по сърце.</verse>
        <verse osisID='Ps.36.11'>Нека не ме стигне кракът на гордите и да не ме пропъди ръката на безбожните.</verse>
        <verse osisID='Ps.36.12'>Там паднаха онези, които вършат грях, бяха повалени и не можаха да станат.</verse>
      </chapter>
      <chapter osisID='Ps.37'>
        <verse osisID='Ps.37.1'>(По слав. 36) Псалм на Давид. Не се раздразнявай заради злодеите и не завиждай на онези, които вършат беззаконие,</verse>
        <verse osisID='Ps.37.2'>защото скоро ще се окосят като трева и като зелена трева ще повехнат.</verse>
        <verse osisID='Ps.37.3'>Уповавай се на ГОСПОДА и върши добро, населявай земята и пази истината.</verse>
        <verse osisID='Ps.37.4'>Наслаждавай се в ГОСПОДА и Той ще ти даде желанията на сърцето ти.</verse>
        <verse osisID='Ps.37.5'>Предай на ГОСПОДА пътя си и се уповавай на Него, и Той ще действа.</verse>
        <verse osisID='Ps.37.6'>Ще изведе наяве правдата ти като светлината и правото ти като пладне.</verse>
        <verse osisID='Ps.37.7'>Облегни се на ГОСПОДА и Го чакай. Не се раздразнявай заради онзи, който преуспява в пътя си, заради човека, който осъществява зли замисли.</verse>
        <verse osisID='Ps.37.8'>Престани да се гневиш и остави яростта, не се раздразнявай — това води само към вършене на зло.</verse>
        <verse osisID='Ps.37.9'>Защото злодеите ще бъдат отсечени, а онези, които чакат ГОСПОДА, те ще наследят земята.</verse>
        <verse osisID='Ps.37.10'>Защото още малко, и безбожния няма да го има вече, ще търсиш мястото му, но няма да е там.</verse>
        <verse osisID='Ps.37.11'>А смирените ще наследят земята и ще се наслаждават в изобилен мир.</verse>
        <verse osisID='Ps.37.12'>Безбожният прави заговор против праведния и със зъби скърца против него.</verse>
        <verse osisID='Ps.37.13'>Господ му се смее, защото вижда, че денят му идва.</verse>
        <verse osisID='Ps.37.14'>Безбожните извадиха меча и опънаха лъка си, за да повалят сиромаха и бедния, за да заколят ходещите в правда.</verse>
        <verse osisID='Ps.37.15'>Мечът им ще се забие в собственото им сърце и лъковете им ще се строшат.</verse>
        <verse osisID='Ps.37.16'>По-добре малкото на праведния, отколкото изобилието на мнозина безбожни.</verse>
        <verse osisID='Ps.37.17'>Защото ръцете на безбожните ще се строшат, а ГОСПОД подкрепя праведните.</verse>
        <verse osisID='Ps.37.18'>ГОСПОД знае дните на непорочните и тяхното наследство ще бъде вечно.</verse>
        <verse osisID='Ps.37.19'>Те няма да се посрамят във време на зло и в дни на глад ще бъдат сити.</verse>
        <verse osisID='Ps.37.20'>А безбожните ще се изтребят и враговете на ГОСПОДА ще бъдат като агнешката тлъстина — ще изчезнат, в дим ще изчезнат.</verse>
        <verse osisID='Ps.37.21'>Безбожният взема назаем и не връща, а праведният е милостив и дава.</verse>
        <verse osisID='Ps.37.22'>Защото благословените от Него ще наследят земята, а проклетите от Него ще се изтребят.</verse>
        <verse osisID='Ps.37.23'>Стъпките на човека се утвърждават от ГОСПОДА и неговият път Му е угоден.</verse>
        <verse osisID='Ps.37.24'>Когато падне, няма да бъде повален, защото ГОСПОД подпира ръката му.</verse>
        <verse osisID='Ps.37.25'>Млад бях, ето, остарях, но не видях праведния оставен, нито потомството му да проси хляб.</verse>
        <verse osisID='Ps.37.26'>Цял ден е милостив и дава назаем, и потомството му е за благословение.</verse>
        <verse osisID='Ps.37.27'>Отклонявай се от злото и върши добро, и ще населяваш вечно земята.</verse>
        <verse osisID='Ps.37.28'>Защото ГОСПОД обича правда и няма да остави Своите светии — те ще бъдат опазени до века, а потомството на безбожните ще се изтреби.</verse>
        <verse osisID='Ps.37.29'>Праведните ще наследят земята и ще живеят на нея вечно.</verse>
        <verse osisID='Ps.37.30'>Устата на праведния произнася мъдрост и езикът му говори правда.</verse>
        <verse osisID='Ps.37.31'>Законът на неговия Бог е в сърцето му, стъпките му не ще се подхлъзнат.</verse>
        <verse osisID='Ps.37.32'>Безбожният дебне праведния и търси да го убие.</verse>
        <verse osisID='Ps.37.33'>ГОСПОД няма да го остави в ръката му и няма да го осъди, когато бъде съден.</verse>
        <verse osisID='Ps.37.34'>Чакай ГОСПОДА и пази Неговия път, и Той ще те възвиши да наследиш земята; ще гледаш, когато се изтребват безбожните.</verse>
        <verse osisID='Ps.37.35'>Видях безбожния в голяма мощ да се разпростира като зелено дърво на мястото си;</verse>
        <verse osisID='Ps.37.36'>но премина, и ето, нямаше го; търсих го и не се намери.</verse>
        <verse osisID='Ps.37.37'>Забележи непорочния и гледай праведния, защото човекът на мира ще има бъдеще,</verse>
        <verse osisID='Ps.37.38'>а отстъпилите от Бога ще се изтребят всички, бъдещето на безбожните ще се отсече.</verse>
        <verse osisID='Ps.37.39'>Но спасението на праведните е от ГОСПОДА; Той е тяхната крепост във време на беда.</verse>
        <verse osisID='Ps.37.40'>И ГОСПОД ще им помогне и ще ги избави, ще ги избави от безбожните и ще ги спаси, понеже на Него се уповаха.</verse>
      </chapter>
      <chapter osisID='Ps.38'>
        <verse osisID='Ps.38.1'>(По слав. 37) Псалм на Давид. За възпоменание. ГОСПОДИ, не ме обвинявай в негодуванието Си и не ме наказвай в яростта Си!</verse>
        <verse osisID='Ps.38.2'>Защото стрелите Ти се забиха в мен и ръката Ти тежи върху мен.</verse>
        <verse osisID='Ps.38.3'>Няма здраво място в плътта ми поради Твоя гняв; няма мир в костите ми поради моя грях.</verse>
        <verse osisID='Ps.38.4'>Защото беззаконията ми надвишиха главата ми, като тежко бреме много ми натежаха.</verse>
        <verse osisID='Ps.38.5'>Смърдят, гноясват раните ми заради безумието ми.</verse>
        <verse osisID='Ps.38.6'>Превит съм и съвсем се прегърбих, цял ден ходя скърбейки.</verse>
        <verse osisID='Ps.38.7'>Защото слабините ми са пълни с огън и в плътта ми няма здраво място.</verse>
        <verse osisID='Ps.38.8'>Отпаднал съм и съвсем съкрушен; рева от стона на сърцето си.</verse>
        <verse osisID='Ps.38.9'>Господи, пред Теб е цялото ми желание и въздишането ми не е скрито от Теб.</verse>
        <verse osisID='Ps.38.10'>Сърцето ми тупти, силата ми ме остави, а светлината на очите ми — и тя не е у мен.</verse>
        <verse osisID='Ps.38.11'>Любимите ми и приятелите ми странят от раната ми и роднините ми стоят надалеч.</verse>
        <verse osisID='Ps.38.12'>И онези, които търсят живота ми, залагат примки, онези, които търсят злото ми, говорят за унищожение и цял ден замислят измама.</verse>
        <verse osisID='Ps.38.13'>Но аз съм като глух, не чувам, и като ням, който не отваря устата си.</verse>
        <verse osisID='Ps.38.14'>Да, аз съм като човек, който не чува, и в чиито уста няма оправдание.</verse>
        <verse osisID='Ps.38.15'>Защото на Теб се надявам, ГОСПОДИ, Ти ще отговориш, Господи Боже мой.</verse>
        <verse osisID='Ps.38.16'>Понеже казах: Да не тържествуват над мен! При подхлъзването на крака ми се големеят против мен.</verse>
        <verse osisID='Ps.38.17'>Защото съм близо до падане и болката ми е постоянно пред мен.</verse>
        <verse osisID='Ps.38.18'>Понеже признавам беззаконието си, наскърбен съм заради греха си.</verse>
        <verse osisID='Ps.38.19'>Но враговете ми са живи и многобройни и много са онези, които ме мразят без причина.</verse>
        <verse osisID='Ps.38.20'>И онези, които отплащат зло за добро, ми се противят, понеже следвам доброто.</verse>
        <verse osisID='Ps.38.21'>Не ме оставяй, ГОСПОДИ! Боже мой, от мен не се отдалечавай!</verse>
        <verse osisID='Ps.38.22'>Побързай да ми помогнеш, Господи, спасение мое!</verse>
      </chapter>
      <chapter osisID='Ps.39'>
        <verse osisID='Ps.39.1'>(По слав. 38) За първия певец. За Едутун. Псалм на Давид. Аз казах: Ще внимавам в пътищата си, за да не съгреша с езика си. Ще възпирам устата си като с юзда, докато е пред мен безбожният.</verse>
        <verse osisID='Ps.39.2'>Онемях в мълчание, въздържах се да говоря за доброто и болката ми се възбуди.</verse>
        <verse osisID='Ps.39.3'>Сърцето ми се разпали вътре в мен, в размишлението ми пламна огън. Заговорих с езика си:</verse>
        <verse osisID='Ps.39.4'>Изяви ми, ГОСПОДИ, края ми и каква е мярката на дните ми, за да зная колко съм преходен.</verse>
        <verse osisID='Ps.39.5'>Ето, направил си дните ми като педя и времето на живота ми е като нищо пред Теб; наистина всеки човек, колкото и здраво да стои, е само лъх. (Села.)</verse>
        <verse osisID='Ps.39.6'>Наистина всеки човек ходи като сянка, наистина те вдигат шум за нищо — трупа, а не знае кой ще го събира.</verse>
        <verse osisID='Ps.39.7'>И сега, Господи, какво чакам? Надеждата ми е във Теб!</verse>
        <verse osisID='Ps.39.8'>Избави ме от всичките ми престъпления; не ме правй за присмех на безумния.</verse>
        <verse osisID='Ps.39.9'>Онемях, не отворих устата си, понеже Ти извърши това.</verse>
        <verse osisID='Ps.39.10'>Отдалечи от мен Своя удар! Чезна от поражението на ръката Ти.</verse>
        <verse osisID='Ps.39.11'>Когато с изобличения наказваш човека за беззаконието, разваляш като молец красотата му. Наистина всеки човек е лъх. (Села.)</verse>
        <verse osisID='Ps.39.12'>Чуй молитвата ми, ГОСПОДИ, и дай ухо на вика ми; недей да мълчиш при сълзите ми, защото съм чужденец при Теб и пришълец, като всичките мои бащи.</verse>
        <verse osisID='Ps.39.13'>Отвърни погледа Си от мен, за да се съвзема, преди да си отида и да ме няма вече.</verse>
      </chapter>
      <chapter osisID='Ps.40'>
        <verse osisID='Ps.40.1'>(По слав. 39) За първия певец. Псалм на Давид. Чаках търпеливо ГОСПОДА и Той се приклони към мен и чу вика ми.</verse>
        <verse osisID='Ps.40.2'>Изведе ме от рова на погибелта, от тинята и от калта; на скала постави краката ми и стъпките ми утвърди.</verse>
        <verse osisID='Ps.40.3'>И сложи в устата ми нова песен, възхвала на нашия Бог; мнозина ще видят и ще се убоят, и ще се уповават на ГОСПОДА.</verse>
        <verse osisID='Ps.40.4'>Блажен онзи човек, който е направил ГОСПОДА своя надежда и не се обръща към горделивите, нито към онези, които се отклоняват в лъжи.</verse>
        <verse osisID='Ps.40.5'>ГОСПОДИ, Боже мой, много са чудесата, които си извършил и Твоите мисли за нас не могат да се изредят пред Теб. Ако бих поискал да ги разкажа и за тях да говоря — те са твърде много, за да бъдат изброени.</verse>
        <verse osisID='Ps.40.6'>Жертва и принос Ти не си пожелал; отворил си уши в мен; всеизгаряне и принос за грях не си поискал.</verse>
        <verse osisID='Ps.40.7'>Тогава казах: Ето, идвам; в свитъка на книгата е писано за мен.</verse>
        <verse osisID='Ps.40.8'>Радвам се да върша волята Ти, Боже мой, и Твоят закон е вътре във вътрешностите ми.</verse>
        <verse osisID='Ps.40.9'>Проповядвах правда в голямо събрание; ето, не въздържам устните си — ГОСПОДИ, Ти знаеш!</verse>
        <verse osisID='Ps.40.10'>Не скрих правдата Ти вътре във сърцето си, изявих верността Ти и спасението Ти, не укрих милостта Ти и истината Ти от голямо събрание.</verse>
        <verse osisID='Ps.40.11'>ГОСПОДИ, не задържай благите Си милости от мен; нека Твоята милост и Твоята истина ме пазят винаги!</verse>
        <verse osisID='Ps.40.12'>Защото ме обкръжиха безброй злини, беззаконията ми ме стигнаха, така че не мога да гледам; те са по-многобройни от космите на главата ми и сърцето ми ме оставя.</verse>
        <verse osisID='Ps.40.13'>Благоволи, ГОСПОДИ, да ме избавиш; побързай, ГОСПОДИ, да ми помогнеш!</verse>
        <verse osisID='Ps.40.14'>Нека се посрамят и заедно се унижат онези, които търсят да погубят живота ми; нека се обърнат назад и се опозорят онези, които се радват на злощастието ми.</verse>
        <verse osisID='Ps.40.15'>Нека се ужасят от срама си онези, които ми казват: Охо-хо!</verse>
        <verse osisID='Ps.40.16'>Нека се радват и се веселят в Теб всички, които Те търсят; които обичат Твоето спасение, нека винаги казват: Да се величае ГОСПОД!</verse>
        <verse osisID='Ps.40.17'>А аз съм сиромах и беден, но Господ мисли за мен. Помощ моя и мой спасител си Ти; Боже мой, не се бави!</verse>
      </chapter>
      <chapter osisID='Ps.41'>
        <verse osisID='Ps.41.1'>(По слав. 40) За първия певец. Псалм на Давид. Блажен онзи, който обръща внимание на сиромаха; в зъл ден ще го избави ГОСПОД.</verse>
        <verse osisID='Ps.41.2'>ГОСПОД ще го пази и ще съхрани живота му; той ще бъде блажен на земята и Ти няма да го предадеш на волята на враговете му.</verse>
        <verse osisID='Ps.41.3'>ГОСПОД ще го подкрепя на болничното легло; в болестта му Ти ще преобърнеш за добро цялото му състояние.</verse>
        <verse osisID='Ps.41.4'>Аз казах: ГОСПОДИ, бъди милостив към мен, изцели душата ми, защото съгреших против Теб!</verse>
        <verse osisID='Ps.41.5'>Враговете ми говорят зло за мен: Кога той ще умре и името му ще загине?</verse>
        <verse osisID='Ps.41.6'>И ако дойде някой да ме види, говори лъжа, сърцето му събира в себе си зло, и когато излезе навън, го разказва.</verse>
        <verse osisID='Ps.41.7'>Срещу мен шепнат заедно всички, които ме мразят; зло замислят против мен:</verse>
        <verse osisID='Ps.41.8'>Казват: Нещо лошо го е сполетяло и както е легнал, няма вече да стане.</verse>
        <verse osisID='Ps.41.9'>Дори и близкият ми приятел, на когото имах доверие, който ядеше хляба ми, вдигна пета срещу мен.</verse>
        <verse osisID='Ps.41.10'>Но Ти, ГОСПОДИ, бъди милостив към мен и ме изправи, за да им отплатя.</verse>
        <verse osisID='Ps.41.11'>По това познавам, че съм Ти угоден — понеже врагът ми не тържествува над мен.</verse>
        <verse osisID='Ps.41.12'>А мен Ти поддържаш в непорочността ми и си ме утвърдил пред Своето лице до века.</verse>
        <verse osisID='Ps.41.13'>Благословен да е ГОСПОД, Бог на Израил, до века! Амин и амин.</verse>
      </chapter>
      <chapter osisID='Ps.42'>
        <verse osisID='Ps.42.1'>(По слав. 41) За първия певец. Маскил на Кореевите синове. Както еленът желае водните потоци, така душата ми желае Теб, Боже!</verse>
        <verse osisID='Ps.42.2'>Душата ми жадува за Бога, за живия Бог. Кога ще дойда и ще се явя пред Божието лице?</verse>
        <verse osisID='Ps.42.3'>Моите сълзи ми станаха храна ден и нощ, като цял ден ми говорят: Къде е твоят Бог?</verse>
        <verse osisID='Ps.42.4'>Това си припомням и изливам душата си вътре в себе си — как преминавах с множеството и отивах с тях в Божия дом с глас на радост и хваление, с множество, което празнуваше.</verse>
        <verse osisID='Ps.42.5'>Защо си отпаднала, душо моя? И защо стенеш в мен? Надявай се на Бога, защото аз още ще Го хваля за спасението от лицето Му.</verse>
        <verse osisID='Ps.42.6'>Боже мой, душата ми е отпаднала в мен; затова си спомням за Теб от йорданската земя и от ермонските височини, от планината Мисар.</verse>
        <verse osisID='Ps.42.7'>Бездна огласява бездна при шума на Твоите водопади. Всичките Твои вълни и Твои развълнувани води преминаха над мен.</verse>
        <verse osisID='Ps.42.8'>ГОСПОД ще заповяда милостта Си през деня и песента Му ще бъде с мен през нощта — молитва към Бога на моя живот.</verse>
        <verse osisID='Ps.42.9'>Ще кажа на Бога, моята канара: Защо си ме забравил? Защо ходя опечален от притеснението от врага?</verse>
        <verse osisID='Ps.42.10'>Враговете ми ме подиграват, като че трошат костите ми, като всеки ден ми казват: Къде е Твоят Бог?</verse>
        <verse osisID='Ps.42.11'>Защо си отпаднала, душо моя? И защо стенеш в мен? Надявай се на Бога, защото аз още ще Го хваля; Той е спасение на лицето ми и моят Бог.</verse>
      </chapter>
      <chapter osisID='Ps.43'>
        <verse osisID='Ps.43.1'>(По слав. 42) Съди ме, Боже, и отстоявай делото ми против неблагочестив народ; избави ме от човека на измамата и беззаконието!</verse>
        <verse osisID='Ps.43.2'>Понеже Ти си Бог на силата ми, защо си ме отхвърлил? Защо ходя опечален от притеснението от врага?</verse>
        <verse osisID='Ps.43.3'>Изпрати светлината Си и истината Си — нека те ме водят, нека те ме заведат на святата Ти планина и в Твоите обиталища.</verse>
        <verse osisID='Ps.43.4'>Тогава ще отида при Божия олтар, при Бога на веселието и на радостта ми; и с арфа ще Те славя, Боже, Боже мой!</verse>
        <verse osisID='Ps.43.5'>Защо си отпаднала, душо моя? И защо стенеш в мен? Надявай се на Бога, защото аз още ще Го хваля; Той е спасение на лицето ми и моят Бог.</verse>
      </chapter>
      <chapter osisID='Ps.44'>
        <verse osisID='Ps.44.1'>(По слав. 43) За първия певец. Маскил на Кореевите синове. Боже, с ушите си сме чули, бащите ни са ни разказвали за делото, което си извършил в техните дни, в древните дни.</verse>
        <verse osisID='Ps.44.2'>Ти си изгонил с ръката Си езичниците, а тях си насадил; разбил си племена, а тях си разпрострял.</verse>
        <verse osisID='Ps.44.3'>Защото не чрез своя меч завладяха те земята, нито ги спаси ръката им, а Твоята десница и Твоята ръка, и светлината на лицето Ти — защото Ти благоволи във тях.</verse>
        <verse osisID='Ps.44.4'>Боже, Ти си моят Цар; заповядай и дай спасение за Яков!</verse>
        <verse osisID='Ps.44.5'>Чрез Теб ще повалим враговете си; чрез Твоето Име ще стъпчем онези, които стават против нас.</verse>
        <verse osisID='Ps.44.6'>Защото няма да се уповавам на лъка си, нито мечът ми ще ме спаси.</verse>
        <verse osisID='Ps.44.7'>Защото Ти си ни спасил от притеснителите ни и си посрамил онези, които ни мразят.</verse>
        <verse osisID='Ps.44.8'>С Бога ще се хвалим всеки ден и ще прославяме Твоето Име до века. (Села.)</verse>
        <verse osisID='Ps.44.9'>Но сега Ти си ни отхвърлил и си ни посрамил, и не излизаш с нашите войски.</verse>
        <verse osisID='Ps.44.10'>Пред притеснителя ни връщаш и онези, които ни мразят, грабят за себе си.</verse>
        <verse osisID='Ps.44.11'>Предал си ни като овце за клане и си ни разпръснал между езичниците.</verse>
        <verse osisID='Ps.44.12'>Продал си Своя народ за нищо и не си спечелил от цената му.</verse>
        <verse osisID='Ps.44.13'>Правиш ни за поговорка на съседите ни, за присмех и подигравка на онези, които са около нас.</verse>
        <verse osisID='Ps.44.14'>Правиш ни за поговорка сред езичниците, за посмешище между народите.</verse>
        <verse osisID='Ps.44.15'>Всеки ден позорът ми е пред мен и покри ме срамът на лицето ми —</verse>
        <verse osisID='Ps.44.16'>заради гласа на този, който позори и хули, заради врага и отмъстителя.</verse>
        <verse osisID='Ps.44.17'>Всичко това дойде върху нас, но ние не Те забравихме и не изменихме на Твоя завет.</verse>
        <verse osisID='Ps.44.18'>Сърцето ни не се върна назад и стъпките ни не се отклониха от Твоята пътека,</verse>
        <verse osisID='Ps.44.19'>ако и да си ни съкрушил в място на чакали и със смъртна сянка да си ни покрил.</verse>
        <verse osisID='Ps.44.20'>Ако бяхме забравили Името на своя Бог и към чужд бог ако бяхме прострели ръцете си,</verse>
        <verse osisID='Ps.44.21'>Бог нямаше ли да издири това? Защото Той знае тайните на сърцето.</verse>
        <verse osisID='Ps.44.22'>Да, заради Теб сме убивани цял ден, считани сме като овце за клане.</verse>
        <verse osisID='Ps.44.23'>Събуди се! Защо спиш, Господи? Стани, не ни отхвърляй навеки!</verse>
        <verse osisID='Ps.44.24'>Защо криеш лицето Си и забравяш бедствието ни и угнетението ни?</verse>
        <verse osisID='Ps.44.25'>Защото душата ни е снишена до пръстта, тялото ни прилепва към земята.</verse>
        <verse osisID='Ps.44.26'>Стани да ни помогнеш и ни избави заради милостта Си!</verse>
      </chapter>
      <chapter osisID='Ps.45'>
        <verse osisID='Ps.45.1'>(По слав. 44) За първия певец. По музиката на Кремовете. Маскил на Кореевите синове. Любовна песен. Сърцето ми прелива от благо слово, казвам стиховете си на Царя, езикът ми е перо на бързописец.</verse>
        <verse osisID='Ps.45.2'>Ти си по-красив от човешките синове, на устните Ти е изляна благодат, затова Бог Те е благословил до века.</verse>
        <verse osisID='Ps.45.3'>Препаши меча Си на бедрото Си, Силни, в славата Си и величието Си!</verse>
        <verse osisID='Ps.45.4'>И във величието Си язди победоносно заради истината и кротостта, и правдата; и десницата Ти ще Те учи на страшни неща.</verse>
        <verse osisID='Ps.45.5'>Стрелите Ти са остри — под Теб народи падат — в сърцето на враговете на царя.</verse>
        <verse osisID='Ps.45.6'>Престолът Ти, Боже, е до вечни векове; скиптърът на Твоето царство е скиптър на правота.</verse>
        <verse osisID='Ps.45.7'>Възлюбил си правда и си намразил беззаконие, затова, Боже, Твоят Бог Те е помазал с масло на радост повече от Твоите събратя.</verse>
        <verse osisID='Ps.45.8'>На смирна и алое, и касия ухаят всичките Ти дрехи; от дворци от слонова кост Те радват струнни инструменти.</verse>
        <verse osisID='Ps.45.9'>Царски дъщери са сред Твоите почтени; отдясно Ти стои царицата в офирско злато.</verse>
        <verse osisID='Ps.45.10'>Слушай, дъще, внимавай и приклони ухото си: забрави и народа си, и бащиния си дом.</verse>
        <verse osisID='Ps.45.11'>И Царят ще пожелае красотата ти, защото Той е твоят Господар — и поклони Му се!</verse>
        <verse osisID='Ps.45.12'>И тирската дъщеря с подарък, и богатите сред народа ще търсят твоето благоволение.</verse>
        <verse osisID='Ps.45.13'>Царската дъщеря е всеславна вътре в двореца; облеклото й е златотъкано.</verse>
        <verse osisID='Ps.45.14'>Ще я доведат при Царя с извезани дрехи; нейните дружки, девиците, които я следват, ще бъдат доведени при Тебе.</verse>
        <verse osisID='Ps.45.15'>С веселие и ликуване ще бъдат доведени; ще влязат в двореца на царя.</verse>
        <verse osisID='Ps.45.16'>Вместо бащите ти ще бъдат синовете ти; ще ги поставиш за князе по цялата земя.</verse>
        <verse osisID='Ps.45.17'>Ще направя името ти да се помни във всички поколения, затова народите ще те хвалят за вечни векове.</verse>
      </chapter>
      <chapter osisID='Ps.46'>
        <verse osisID='Ps.46.1'>(По слав. 45) За първия певец. Псалм на Кореевите синове. По аламот. Песен. Бог ни е убежище и сила, винаги готова помощ във беди,</verse>
        <verse osisID='Ps.46.2'>затова няма да се уплашим дори и да се поклати земята, дори и планините да паднат в морето,</verse>
        <verse osisID='Ps.46.3'>дори да бучат и да се вълнуват водите му, дори да се тресат планините от надигането му! (Села.)</verse>
        <verse osisID='Ps.46.4'>Една река — потоците й ще веселят Божия град, святото място на обиталищата на Всевишния.</verse>
        <verse osisID='Ps.46.5'>Бог е сред него — няма да се поклати; ще му помогне Бог на зазоряване.</verse>
        <verse osisID='Ps.46.6'>Развълнуваха се народите, разклатиха се царствата; Той издаде гласа Си — земята се разтопи.</verse>
        <verse osisID='Ps.46.7'>ГОСПОД на Войнствата е с нас, Богът на Яков е нашата висока кула. (Села.)</verse>
        <verse osisID='Ps.46.8'>Елате, вижте делата на ГОСПОДА, който е нанесъл опустошения на земята!</verse>
        <verse osisID='Ps.46.9'>Прави да престанат войните до края на земята, счупва лък и строшава копие, изгаря с огън колесници.</verse>
        <verse osisID='Ps.46.10'>Млъкнете и разберете, че Аз съм Бог — ще се възвиша между народите, ще се възвиша на земята.</verse>
        <verse osisID='Ps.46.11'>ГОСПОД на Войнствата е с нас, Богът на Яков е нашата висока кула. (Села.)</verse>
      </chapter>
      <chapter osisID='Ps.47'>
        <verse osisID='Ps.47.1'>(По слав. 46) За първия певец. Псалм на Кореевите синове. Ръкопляскайте, всички народи, викнете към Бога с глас на тържество!</verse>
        <verse osisID='Ps.47.2'>Защото ГОСПОД, Всевишният, е страшен, велик Цар над цялата земя.</verse>
        <verse osisID='Ps.47.3'>Покори народи под нас и племена — под краката ни.</verse>
        <verse osisID='Ps.47.4'>Избра за нас наследството ни, славата на Яков, когото възлюби. (Села.)</verse>
        <verse osisID='Ps.47.5'>Бог се въздигна сред възклицание; ГОСПОД — сред глас на тръба.</verse>
        <verse osisID='Ps.47.6'>Пейте на Бога псалми, пейте псалми! Пейте на нашия Цар псалми, пейте псалми!</verse>
        <verse osisID='Ps.47.7'>Защото Бог е Цар на цялата земя — пейте псалми с разбиране.</verse>
        <verse osisID='Ps.47.8'>Бог царува над народите; Бог седи на Своя свят престол.</verse>
        <verse osisID='Ps.47.9'>Благородните на народите се събраха с народа на Бога на Авраам, защото земните царе принадлежат на Бога. Той е превъзвишен.</verse>
      </chapter>
      <chapter osisID='Ps.48'>
        <verse osisID='Ps.48.1'>(По слав. 47) Песен. Псалм на Кореевите синове. Велик е ГОСПОД и всеславен в града на нашия Бог, светия Му хълм.</verse>
        <verse osisID='Ps.48.2'>Красиво се издига; радост на цялата земя е хълмът Сион на северните страни, градът на великия Цар.</verse>
        <verse osisID='Ps.48.3'>В дворците му Бог е познат като висока кула.</verse>
        <verse osisID='Ps.48.4'>Защото, ето, царете се събраха; заедно преминаха.</verse>
        <verse osisID='Ps.48.5'>Те видяха и се смаяха, смутиха се, побягнаха.</verse>
        <verse osisID='Ps.48.6'>Трепет ги обзе там, болки като на родилка.</verse>
        <verse osisID='Ps.48.7'>С източния вятър разбиваш тарсийските кораби.</verse>
        <verse osisID='Ps.48.8'>Както бяхме чули, така и видяхме в града на ГОСПОДА на Войнствата, в града на нашия Бог. Бог ще го утвърди до века. (Села.)</verse>
        <verse osisID='Ps.48.9'>Размишлявахме, Боже, за Твоята милост сред храма Ти.</verse>
        <verse osisID='Ps.48.10'>Каквото е Името Ти, Боже, такава е и славата Ти до краищата на земята; десницата Ти е пълна с правда.</verse>
        <verse osisID='Ps.48.11'>Нека се весели хълмът Сион, нека се радват дъщерите на Юда заради Твоите присъди!</verse>
        <verse osisID='Ps.48.12'>Обиколете Сион и го обходете, пребройте кулите му,</verse>
        <verse osisID='Ps.48.13'>обърнете внимание на укрепленията му, разгледайте дворците му, за да разказвате на следващото поколение.</verse>
        <verse osisID='Ps.48.14'>Защото този Бог е нашият Бог за вечни векове; Той ще ни ръководи дори до смърт.</verse>
      </chapter>
      <chapter osisID='Ps.49'>
        <verse osisID='Ps.49.1'>(По слав. 48) За първия певец. Псалм на Кореевите синове. Чуйте това, всички народи; дайте ухо, всички жители на света,</verse>
        <verse osisID='Ps.49.2'>както нископоставени, така и високопоставени, богати и бедни заедно!</verse>
        <verse osisID='Ps.49.3'>Устата ми ще говори мъдрост и размишлението на сърцето ми — разбиране.</verse>
        <verse osisID='Ps.49.4'>Ще приклоня ухото си към притча, ще изложа гатанката си на арфа.</verse>
        <verse osisID='Ps.49.5'>Защо да се боя в дни на бедствие, когато ме обкръжи беззаконието на тези, които са по петите ми,</verse>
        <verse osisID='Ps.49.6'>които се уповават на имота си и се хвалят с изобилието на богатството си!</verse>
        <verse osisID='Ps.49.7'>Никой не може по никакъв начин да изкупи брат си, нито да даде на Бога откуп за него —</verse>
        <verse osisID='Ps.49.8'>защото скъпо е изкупването на душите им и човек трябва да престане завинаги да се опитва —</verse>
        <verse osisID='Ps.49.9'>за да живее вечно и да не види изтление.</verse>
        <verse osisID='Ps.49.10'>Защото вижда, че мъдрите умират, и безумният, и неразумният заедно погиват, и оставят имота си на други.</verse>
        <verse osisID='Ps.49.11'>Тайната им мисъл е, че домовете им ще стоят вечно и жилищата им — от поколение във поколение; наричат с имената си земите си.</verse>
        <verse osisID='Ps.49.12'>Но човекът, който е на почит, не остава; той е като животните, които се изтребват.</verse>
        <verse osisID='Ps.49.13'>Това е пътят на безумните; а идващите след тях одобряват думите им. (Села.)</verse>
        <verse osisID='Ps.49.14'>Като овце ще бъдат сложени в Шеол, ще ги пасе смъртта и праведните ще владеят над тях на сутринта. Силата им ще пояде Шеол, далеч от жилището им.</verse>
        <verse osisID='Ps.49.15'>Но Бог ще изкупи душата ми от силата на Шеол, защото ще ме приеме. (Села.)</verse>
        <verse osisID='Ps.49.16'>Не се бой, когато забогатее човек, когато се умножи славата на дома му,</verse>
        <verse osisID='Ps.49.17'>защото, когато умре, няма да вземе със себе си нищо, славата му няма да слезе след него.</verse>
        <verse osisID='Ps.49.18'>Макар че докато живее, той благославя душата си — защото хората те хвалят, когато правиш добро на себе си —</verse>
        <verse osisID='Ps.49.19'>пак ще отиде при поколението на бащите си, те няма да видят светлина навеки.</verse>
        <verse osisID='Ps.49.20'>Човек, който е на почит, а няма разбиране, е като животните, които се изтребват.</verse>
      </chapter>
      <chapter osisID='Ps.50'>
        <verse osisID='Ps.50.1'>(По слав. 49) Псалм на Асаф. ГОСПОД Бог Всемогъщ е говорил и призовал земята от изгряването на слънцето до залязването му.</verse>
        <verse osisID='Ps.50.2'>От Сион, съвършенството на красотата, Бог е възсиял.</verse>
        <verse osisID='Ps.50.3'>Нашият Бог ще дойде и няма да мълчи; пред Него — огън пояждащ и около Него — силна буря.</verse>
        <verse osisID='Ps.50.4'>Ще призове небесата отгоре и земята, за да съди народа Си:</verse>
        <verse osisID='Ps.50.5'>Съберете при Мен светиите Ми, които направиха с Мен завет чрез жертва.</verse>
        <verse osisID='Ps.50.6'>И небесата известяват правдата Му, защото Бог, Той е съдия. (Села.)</verse>
        <verse osisID='Ps.50.7'>Слушай, народе Мой, и ще говоря, Израилю, и ще свидетелствам против теб: Бог, твоят Бог съм Аз.</verse>
        <verse osisID='Ps.50.8'>Не за жертвите ти те укорявам, и всеизгарянията ти са постоянно пред Мен.</verse>
        <verse osisID='Ps.50.9'>Няма да взема юнец от дома ти, нито козли от стадата ти,</verse>
        <verse osisID='Ps.50.10'>защото мои са всички горски животни и добитъкът по хиляди хълмове.</verse>
        <verse osisID='Ps.50.11'>Познавам всичките планински птици и известни са Ми полските животни.</verse>
        <verse osisID='Ps.50.12'>Ако огладнеех, не бих казал на теб, защото Мой е светът и всичко, което го изпълва.</verse>
        <verse osisID='Ps.50.13'>Ще ям ли Аз месо на бикове и ще пия ли кръв на козли?</verse>
        <verse osisID='Ps.50.14'>Принеси на Бога жертва на благодарност и изпълни обещанията си пред Всевишния.</verse>
        <verse osisID='Ps.50.15'>И призови Ме в ден на скръб, Аз ще те избавя, и ти ще Ме прославиш.</verse>
        <verse osisID='Ps.50.16'>А на безбожния казва Бог: Какво право имаш ти да говориш за Моите наредби и да вземаш в устата си Моя завет?</verse>
        <verse osisID='Ps.50.17'>Защото ти мразиш наставление и хвърляш зад себе си Моите думи.</verse>
        <verse osisID='Ps.50.18'>Когато видиш крадец, тичаш заедно с него и имаш дял с прелюбодейците.</verse>
        <verse osisID='Ps.50.19'>Предаваш устата си на зло и езикът ти сплита коварство.</verse>
        <verse osisID='Ps.50.20'>Седиш и говориш против брат си, клеветиш сина на майка си.</verse>
        <verse osisID='Ps.50.21'>Ти направи това, а Аз премълчах, и ти помисли, че Аз съм съвсем като теб. Но Аз ще те изоблича и ще изредя всичко това пред очите ти.</verse>
        <verse osisID='Ps.50.22'>Да! Помислете за това, вие, които забравяте Бога, да не би да ви разкъсам и да няма кой да ви избави.</verse>
        <verse osisID='Ps.50.23'>Всеки, който принася жертва на благодарност, Ме прославя; и на онзи, който слага в ред пътя си, ще покажа Божието спасение.</verse>
      </chapter>
      <chapter osisID='Ps.51'>
        <verse osisID='Ps.51.1'>(По слав. 50) За първия певец. Псалм на Давид, когато пророк Натан отиде при него, след като той беше влязъл при Витсавее. Смили се над мен, Боже, според милостта Си; според величието на милосърдието Си изличи престъпленията ми!</verse>
        <verse osisID='Ps.51.2'>Измий ме съвършено от беззаконието ми и очисти ме от греха ми!</verse>
        <verse osisID='Ps.51.3'>Защото аз признавам престъпленията си и грехът ми е винаги пред мен.</verse>
        <verse osisID='Ps.51.4'>На Теб, само на Теб съгреших, и извърших това, което е зло в очите Ти — за да бъдеш оправдан, когато говориш, и безукорен, когато съдиш.</verse>
        <verse osisID='Ps.51.5'>Ето, родих се в нечестие и в грях ме зачена майка ми.</verse>
        <verse osisID='Ps.51.6'>Ето, Ти желаеш истина вътре в човека, и в тайното на сърцето ми ще ме научиш на мъдрост.</verse>
        <verse osisID='Ps.51.7'>Очисти ме с исоп, и ще бъда чист; измий ме, и ще бъда по-бял от сняг!</verse>
        <verse osisID='Ps.51.8'>Дай ми да чуя радост и веселие, за да ликуват костите, които си строшил.</verse>
        <verse osisID='Ps.51.9'>Скрий лицето Си от греховете ми и изличи всичките ми беззакония!</verse>
        <verse osisID='Ps.51.10'>Сътвори ми чисто сърце, Боже, и непоклатим дух обновявай вътре в мен!</verse>
        <verse osisID='Ps.51.11'>Не ме отхвърляй от лицето Си и не отнемай Светия Си Дух от мен!</verse>
        <verse osisID='Ps.51.12'>Върни ми радостта на спасението Си и ме поддържай с дух свободен.</verse>
        <verse osisID='Ps.51.13'>Тогава ще науча отстъпници на Твоите пътища и грешници към Теб ще се обърнат.</verse>
        <verse osisID='Ps.51.14'>Избави ме от вината за кръвта, о, Боже, Боже на спасението ми, и езикът ми с радост ще пее за Твоята правда.</verse>
        <verse osisID='Ps.51.15'>Господи, отвори устните ми, и устата ми ще разгласят Твоята възхвала.</verse>
        <verse osisID='Ps.51.16'>Защото не желаеш жертва, иначе бих принесъл; всеизгаряне не Ти е угодно.</verse>
        <verse osisID='Ps.51.17'>Жертви, благоугодни на Бога, са дух съкрушен; съкрушено и разкаяно сърце, Боже, Ти няма да презреш.</verse>
        <verse osisID='Ps.51.18'>Стори добро на Сион според благоволението Си, съгради стените на Ерусалим!</verse>
        <verse osisID='Ps.51.19'>Тогава ще се наслаждаваш в жертви на правда, във всеизгаряния и приноси; тогава ще принасят юнци на олтара Ти.</verse>
      </chapter>
      <chapter osisID='Ps.52'>
        <verse osisID='Ps.52.1'>(По слав. 51) За първия певец. Маскил на Давид, когато едомецът Доик отиде и говори на Саул, и му каза: Давид дойде в къщата на Ахимелех. Защо се хвалиш в злобата, силни? Божията милост трае вечно.</verse>
        <verse osisID='Ps.52.2'>Езикът ти замисля лукавство, като остър бръснач върши измама.</verse>
        <verse osisID='Ps.52.3'>Обичаш злото повече от доброто и лъжа — повече отколкото да говориш правда. (Села.)</verse>
        <verse osisID='Ps.52.4'>Обичаш всички унищожителни думи. Измамен език!</verse>
        <verse osisID='Ps.52.5'>И Бог ще те съкруши навеки, ще те сграбчи и ще те изтръгне от шатрата ти, и ще те изкорени от земята на живите. (Села.)</verse>
        <verse osisID='Ps.52.6'>А праведните ще видят и ще се убоят, и ще му се присмеят:</verse>
        <verse osisID='Ps.52.7'>Ето човека, който не направи Бога свое прибежище, а се уповаваше на многото си богатства и се утвърждаваше в лукавството си.</verse>
        <verse osisID='Ps.52.8'>А аз съм като зелена маслина в Божия дом, уповавам се на Божията милост за вечни векове.</verse>
        <verse osisID='Ps.52.9'>Ще Те прославям до века, защото си направил така; и ще се надявам на Името Ти — защото е добро — пред Твоите светии.</verse>
      </chapter>
      <chapter osisID='Ps.53'>
        <verse osisID='Ps.53.1'>(По слав. 52) За първия певец. По Махалат. Маскил на Давид. Безумният каза в сърцето си: Няма Бог! Поквариха се и извършиха отвратително беззаконие; няма никой, който да върши добро.</verse>
        <verse osisID='Ps.53.2'>Бог погледна от небето над човешките синове, за да види има ли някой да е разумен и да търси Бога.</verse>
        <verse osisID='Ps.53.3'>Всички се отклониха, заедно се поквариха; няма никой, който да върши добро, няма ни един.</verse>
        <verse osisID='Ps.53.4'>Нямат ли разум тези, които вършат грях, които изпояждат народа Ми, като че хляб ядат, и не призовават Бога?</verse>
        <verse osisID='Ps.53.5'>Тогава ги нападна голям ужас, без да има ужас; защото Бог разпръсна костите на онзи, който разполага стан против теб; ти си ги посрамил, защото Бог ги е отхвърлил.</verse>
        <verse osisID='Ps.53.6'>О, дано да дойде спасението на Израил от Сион! Когато Бог върне народа Си от плен, ще ликува Яков, ще се развесели Израил.</verse>
      </chapter>
      <chapter osisID='Ps.54'>
        <verse osisID='Ps.54.1'>(По слав. 53) За първия певец. На струнни инструменти. Маскил на Давид, когато зифците дойдоха и казаха на Саул: Не се ли крие Давид между нас? Боже, спаси ме чрез Името Си и съди ме чрез силата Си!</verse>
        <verse osisID='Ps.54.2'>Чуй молитвата ми, Боже, дай ухо на думите на устата ми!</verse>
        <verse osisID='Ps.54.3'>Защото чужденци се надигнаха против мен и насилници потърсиха душата ми; не поставиха Бога пред себе си. (Села.)</verse>
        <verse osisID='Ps.54.4'>Ето, Бог е мой помощник; Господ е с онези, които подкрепят душата ми.</verse>
        <verse osisID='Ps.54.5'>Той ще обърне злото върху враговете ми; изтребй ги с истината Си!</verse>
        <verse osisID='Ps.54.6'>Доброволно ще Ти принеса жертва; ще възхвалявам Името Ти, ГОСПОДИ, защото е благо,</verse>
        <verse osisID='Ps.54.7'>защото Той ме избави от всяка беда и окото ми видя наказанието на враговете ми.</verse>
      </chapter>
      <chapter osisID='Ps.55'>
        <verse osisID='Ps.55.1'>(По слав. 54) За първия певец. На струнни инструменти. Маскил на Давид. Дай ухо на молитвата ми, Боже, и не се крий от молбата ми!</verse>
        <verse osisID='Ps.55.2'>Чуй ме и отговори ми! Лутам се в тъгата си и стена</verse>
        <verse osisID='Ps.55.3'>от гласа на врага, от притеснението на безбожния; защото хвърлят върху мене грях и в гняв враждуват против мен.</verse>
        <verse osisID='Ps.55.4'>Сърцето ми тъжи във мен, нападнаха ме ужасите на смъртта.</verse>
        <verse osisID='Ps.55.5'>Страх и трепет ме връхлетяха и ужас ме покри.</verse>
        <verse osisID='Ps.55.6'>И казах: Да бих имал криле като гълъб! Щях да отлетя, да си почина.</verse>
        <verse osisID='Ps.55.7'>Ето, щях да избягам далеч, щях да живея в пустинята. (Села.)</verse>
        <verse osisID='Ps.55.8'>Щях да ускоря бягството си от вихъра и от бурята.</verse>
        <verse osisID='Ps.55.9'>Унищожи, Господи, и раздели езика им, защото в града видях насилие и свада.</verse>
        <verse osisID='Ps.55.10'>Ден и нощ те го обикалят по стените му и грях и зло има сред него.</verse>
        <verse osisID='Ps.55.11'>Лукавство има сред него, гнет и измама не се отдалечават от улиците му.</verse>
        <verse osisID='Ps.55.12'>Понеже не враг ми се присмива — тогава бих го понесъл — нито мразещият ме се е възвеличил против мен — тогава бих се скрил от него —</verse>
        <verse osisID='Ps.55.13'>а си ти, човек равен на мен, мой другар и мой близък приятел.</verse>
        <verse osisID='Ps.55.14'>Заедно разговаряхме сладко, с множеството ходехме в Божия дом.</verse>
        <verse osisID='Ps.55.15'>Нека дойде ненадейно смърт върху тях, нека слязат живи в Шеол, защото злини са в жилищата им и между тях.</verse>
        <verse osisID='Ps.55.16'>А аз, аз ще извикам към Бога и ГОСПОД ще ме спаси.</verse>
        <verse osisID='Ps.55.17'>Вечер и сутрин, и по обед ще се оплаквам и ще стена и Той ще чуе моя глас.</verse>
        <verse osisID='Ps.55.18'>Ще избави в мир душата ми от боя против мен; защото мнозина се бият с мен.</verse>
        <verse osisID='Ps.55.19'>Бог, който живее преди вековете, ще чуе и ще ги покори, (Села.) понеже нямат промяна, и не се боят от Бога.</verse>
        <verse osisID='Ps.55.20'>Той протяга ръце против онези, които бяха в мир с него; нарушил е завета си.</verse>
        <verse osisID='Ps.55.21'>Устата му са по-гладки от масло, но в сърцето му има война; думите му са по-меки от маслинено масло, но са голи мечове.</verse>
        <verse osisID='Ps.55.22'>Възложи товара си на ГОСПОДА и Той ще те подпре; не ще допусне до века да се поклати праведният.</verse>
        <verse osisID='Ps.55.23'>Но Ти, Боже, ще ги свалиш долу в рова на погибелта; мъже кръвници и измамни няма да стигнат и до половината на дните си. Но аз на Теб ще се уповавам.</verse>
      </chapter>
      <chapter osisID='Ps.56'>
        <verse osisID='Ps.56.1'>(По слав. 55) За първия певец. По музиката на Гълъбът на далечните дъбове. Миктам на Давид, когато филистимците го хванаха в Гет. Смили се над мен, Боже, защото иска да ме погълне човек; като воюва цял ден, ме притеснява.</verse>
        <verse osisID='Ps.56.2'>Враговете ми цял ден ме преследват; защото много са онези, които с гордост воюват против мен.</verse>
        <verse osisID='Ps.56.3'>Когато съм в страх, на Теб ще се уповавам.</verse>
        <verse osisID='Ps.56.4'>В Бога — ще хваля словото Му — в Бога съм положил упованието си. Няма да се уплаша, какво ще ми стори човек?</verse>
        <verse osisID='Ps.56.5'>Цял ден изкривяват думите ми, всичките им мисли са против мен за зло.</verse>
        <verse osisID='Ps.56.6'>Събират се, спотайват се, наблюдават стъпките ми, защото причакват душата ми.</verse>
        <verse osisID='Ps.56.7'>При греха ще има ли за тях спасение? Боже, повали народите със гняв!</verse>
        <verse osisID='Ps.56.8'>Ти скитанията ми преброил си, сълзите ми си сложил в меха Си, не са ли те в Твоята книга?</verse>
        <verse osisID='Ps.56.9'>Тогава враговете ми ще се върнат назад в деня, когато Те призова. Това зная — че Бог е откъм мен.</verse>
        <verse osisID='Ps.56.10'>В Бога — ще хваля словото Му — в ГОСПОДА — ще хваля словото Му —</verse>
        <verse osisID='Ps.56.11'>в Бога съм положил упованието си. Няма да се уплаша, какво ще ми стори човек?</verse>
        <verse osisID='Ps.56.12'>Обещанията ми към Теб са върху мене, Боже; ще Ти принеса благодарствени жертви,</verse>
        <verse osisID='Ps.56.13'>защото Ти Си избавил душата ми от смърт. Не си ли избавил и краката ми от падане, за да ходя пред Бога в светлината на живите?</verse>
      </chapter>
      <chapter osisID='Ps.57'>
        <verse osisID='Ps.57.1'>(По слав. 56) За първия певец. По музиката на Не унищожавай. Миктам на Давид, когато избяга от Саул в пещерата. Бъди милостив към мен, Боже, бъди милостив към мен! Защото на Теб се уповава душата ми и в сянката на Твоите криле ще намеря убежище, докато преминат бедствията.</verse>
        <verse osisID='Ps.57.2'>Ще викам към Всевишния Бог, към Бога, моя благодетел.</verse>
        <verse osisID='Ps.57.3'>Ще изпрати от небето и ще ме спаси; ще направи за присмех онзи, който иска да ме погълне. (Села.) Бог ще изпрати милостта Си и истината Си.</verse>
        <verse osisID='Ps.57.4'>Душата ми е сред лъвове, лежа между огнедишащи хора, чиито зъби са копия и стрели, а езикът им — остър меч.</verse>
        <verse osisID='Ps.57.5'>Възвиси се, Боже, над небесата; славата Ти да бъде над цялата земя!</verse>
        <verse osisID='Ps.57.6'>Разпростряха мрежа за стъпките ми; душата ми е сведена; изкопаха яма пред мен, но те паднаха в нея. (Села.)</verse>
        <verse osisID='Ps.57.7'>Утвърдено е сърцето ми, Боже, утвърдено е сърцето ми. Ще пея, ще пея псалми!</verse>
        <verse osisID='Ps.57.8'>Събуди се, славо моя, събудете се, лиро и арфо; аз ще се събудя на зазоряване!</verse>
        <verse osisID='Ps.57.9'>Ще те прославям, Господи, между народите; ще Те възпявам между племената.</verse>
        <verse osisID='Ps.57.10'>Защото Твоята милост се възвеличи до небесата и Твоята истина — до облаците.</verse>
        <verse osisID='Ps.57.11'>Възвиси се, Боже, над небесата; славата Ти да бъде над цялата земя!</verse>
      </chapter>
      <chapter osisID='Ps.58'>
        <verse osisID='Ps.58.1'>(По слав. 57) За първия певец. По музиката на Не унищожавай. Миктам на Давид. Наистина ли говорите правда, съдии? Право ли съдите, човешки синове?</verse>
        <verse osisID='Ps.58.2'>Не, в сърцето си вие вършите неправда, за насилието на ръцете си проправяте път по земята.</verse>
        <verse osisID='Ps.58.3'>Безбожните са отстъпили още от майчината утроба; още щом се родят, се отклоняват тези, които говорят лъжи.</verse>
        <verse osisID='Ps.58.4'>Отровата им е като змийска отрова, те са като глухата кобра, която запушва ухото си,</verse>
        <verse osisID='Ps.58.5'>за да не чуе гласа на омайвачите, колкото и изкусно да омайват.</verse>
        <verse osisID='Ps.58.6'>Боже, разбий зъбите им в устата им! ГОСПОДИ, строши зъбите на младите лъвове!</verse>
        <verse osisID='Ps.58.7'>Нека се излеят като води, които изтичат. Когато стрелят стрелите си, нека са като строшени.</verse>
        <verse osisID='Ps.58.8'>Нека бъдат като охлюв, който се разтапя, докато върви; като недоносче на жена, нека слънцето не видят.</verse>
        <verse osisID='Ps.58.9'>Преди да могат котлите ви да усетят огъня от тръните, сурови или обгорели, Той с вихрушка ще ги помете.</verse>
        <verse osisID='Ps.58.10'>Праведният ще ликува, когато види възмездието, ще измие краката си в кръвта на безбожния.</verse>
        <verse osisID='Ps.58.11'>И човек ще каже: Наистина има награда за праведния; наистина има Бог, който съди на земята.</verse>
      </chapter>
      <chapter osisID='Ps.59'>
        <verse osisID='Ps.59.1'>(По слав. 58) За първия певец. По музиката на Не унищожавай. Миктам на Давид, когато Саул изпрати мъже и те пазеха къщата, за да го убият. Избави ме от враговете ми, Боже мой! Защити ме от онези, които се надигат против мен!</verse>
        <verse osisID='Ps.59.2'>Избави ме от злодеите, от мъже кръвници ме спаси!</verse>
        <verse osisID='Ps.59.3'>Защото, ето, те причакват душата ми, силни се събират против мен, не за мое престъпление, нито за мой грях, ГОСПОДИ!</verse>
        <verse osisID='Ps.59.4'>Без да имам вина, те тичат и се готвят. Стани да ме посрещнеш и виж!</verse>
        <verse osisID='Ps.59.5'>Ти, ГОСПОДИ, Боже на Войнствата, Боже на Израил, събуди се, за да накажеш всичките народи! Не бъди милостив към никой от измамните престъпници! (Села.)</verse>
        <verse osisID='Ps.59.6'>Вечер те се връщат, вият като псета и обикалят града.</verse>
        <verse osisID='Ps.59.7'>Ето, те бълват зло от устата си, мечове има в устните им, защото казват: Кой чува?</verse>
        <verse osisID='Ps.59.8'>Но Ти, ГОСПОДИ, ще им се присмееш, ще се подиграеш на всичките народи.</verse>
        <verse osisID='Ps.59.9'>Ще внимавам на Теб, сило моя, защото Бог е моята висока кула.</verse>
        <verse osisID='Ps.59.10'>Моят Бог на милостта ще ме изпревари; Бог ще ми даде да видя повалянето на враговете си.</verse>
        <verse osisID='Ps.59.11'>Не ги убивай, да не би моят народ да забрави; разпръсни ги със силата Си и ги повали, Господи, щите наш!</verse>
        <verse osisID='Ps.59.12'>Заради греха на устата си и думите на устните си нека се уловят в гордостта си, и заради клетвата и лъжата, които говорят!</verse>
        <verse osisID='Ps.59.13'>Довърши ги с гняв, довърши ги, за да ги няма вече, за да се познае, че Бог владее в Яков, до краищата на земята! (Села.)</verse>
        <verse osisID='Ps.59.14'>И вечер се връщат, вият като псета и обикалят града.</verse>
        <verse osisID='Ps.59.15'>Скитат наоколо за храна и ръмжат, ако не се наситят.</verse>
        <verse osisID='Ps.59.16'>Но аз ще пея за Твоята сила, на ранина с ликуване ще прославям Твоята милост, защото Ти си ми бил висока кула и убежище в деня на бедствието ми.</verse>
        <verse osisID='Ps.59.17'>Сило моя, на Теб ще пея псалми, защото Бог е моята висока кула, моят Бог на милостта.</verse>
      </chapter>
      <chapter osisID='Ps.60'>
        <verse osisID='Ps.60.1'>(По слав. 59) За първия певец. По музиката на Кремът. Свидетелство. Миктам на Давид. За поучение. Когато воюваше против арамейците от Месопотамия и арамейците от Сова и Йоав се върна и уби дванадесет хиляди едомци в Солната долина. Боже, отхвърлил си ни, разпръснал си ни, разгневил си се — възвърни ни отново!</verse>
        <verse osisID='Ps.60.2'>Потресъл си земята, разцепил си я — изцели проломите й, защото се клати!</verse>
        <verse osisID='Ps.60.3'>Оставил си народа Си да види мъчителни неща, с омайно вино си ни напоил.</verse>
        <verse osisID='Ps.60.4'>Дал си знаме на онези, които Ти се боят — да се издига заради истината. (Села.)</verse>
        <verse osisID='Ps.60.5'>За да се избавят Твоите възлюбени, спаси с десницата Си и ме послушай!</verse>
        <verse osisID='Ps.60.6'>Бог говори в светилището Си: Аз ще тържествувам, ще разделя Сихем, ще размеря долината Сокхот.</verse>
        <verse osisID='Ps.60.7'>Мой е Галаад, мой е и Манасия, и Ефрем е шлемът на главата Ми, Юда е скиптърът Ми.</verse>
        <verse osisID='Ps.60.8'>Моав е умивалникът Ми, върху Едом ще хвърля сандала Си; приветствай Ме, филистимска земьо!</verse>
        <verse osisID='Ps.60.9'>Кой ще ме въведе в укрепения град? Кой ще ме заведе до Едом?</verse>
        <verse osisID='Ps.60.10'>Не Ти ли, Боже, който си ни отхвърлил и не излизаш, Боже, с войските ни?</verse>
        <verse osisID='Ps.60.11'>Помогни ни срещу притеснителя, защото човешка помощ е суетна.</verse>
        <verse osisID='Ps.60.12'>Чрез Бога ще извършим велики дела и Той, Той ще стъпче притеснителите ни.</verse>
      </chapter>
      <chapter osisID='Ps.61'>
        <verse osisID='Ps.61.1'>(По слав. 60) За първия певец. На струнен инструмент. Псалм на Давид. Чуй вика ми, Боже, обърни внимание на молитвата ми!</verse>
        <verse osisID='Ps.61.2'>От края на земята ще викам към Теб, когато примира сърцето ми; заведи ме на канарата, която е твърде висока за мен —</verse>
        <verse osisID='Ps.61.3'>защото Ти ми стана прибежище, здрава кула пред врага.</verse>
        <verse osisID='Ps.61.4'>Ще живея в Твоя шатър вечно, ще прибягна под защитата на Твоите криле. (Села.)</verse>
        <verse osisID='Ps.61.5'>Защото Ти, Боже, си чул обещанията ми, дал си ми наследството на онези, които се боят от Името Ти.</verse>
        <verse osisID='Ps.61.6'>Ще прибавиш дни към дните на царя, годините му нека бъдат като много поколения.</verse>
        <verse osisID='Ps.61.7'>Нека седи на престола до века пред Божието лице; заповядай милосърдие и истина, за да го запазят.</verse>
        <verse osisID='Ps.61.8'>Така ще пея псалми на Твоето Име навеки, като изпълнявам обещанията си ден след ден.</verse>
      </chapter>
      <chapter osisID='Ps.62'>
        <verse osisID='Ps.62.1'>(По слав. 61) За първия певец. По музиката на Едутун. Псалм на Давид. Душата ми тихо се уповава само на Бога, от Него е спасението ми.</verse>
        <verse osisID='Ps.62.2'>Само Той е моята канара и моето спасение, моята крепост; няма много да се поклатя.</verse>
        <verse osisID='Ps.62.3'>Докога ще нападате човек, за да го убиете, всички вие, като наклонена стена и разклатена ограда?</verse>
        <verse osisID='Ps.62.4'>Съветват се само да го съборят от висотата му; наслаждават се на лъжата; с устата си благославят, а вътрешно кълнат. (Села.)</verse>
        <verse osisID='Ps.62.5'>Душо моя, тихо се уповавай само Бога, защото от Него е очакването ми.</verse>
        <verse osisID='Ps.62.6'>Само Той е моята канара и моето спасение, моята крепост — няма да се поклатя!</verse>
        <verse osisID='Ps.62.7'>В Бога е спасението ми и славата ми; канарата на силата ми и убежището ми е в Бога.</verse>
        <verse osisID='Ps.62.8'>Уповавайте се на Него по всяко време, хора, изливайте сърцето си пред Него! Бог е нашето прибежище. (Села.)</verse>
        <verse osisID='Ps.62.9'>Наистина синове на хора са лъх, и синовете на мъже — лъжа; поставени на везните, те се издигат нагоре; всички заедно са по-леки от лъх.</verse>
        <verse osisID='Ps.62.10'>Не се уповавайте на насилие и не възлагайте на грабителство суетна надежда; ако богатството расте, не прилепвайте сърцето си към него.</verse>
        <verse osisID='Ps.62.11'>Веднъж говори Бог, и два пъти чух това — че силата е Божия.</verse>
        <verse osisID='Ps.62.12'>И Твоя е, Господи, милостта, защото Ти отплащаш на всекиго според делото му.</verse>
      </chapter>
      <chapter osisID='Ps.63'>
        <verse osisID='Ps.63.1'>(По слав. 62) Псалм на Давид, когато беше в юдейската пустиня. Боже, Ти си мой Бог; в ранно утро ще Те търся. Душата ми жадува за Теб, плътта ми копнее за Теб в една суха, изнурена и безводна земя.</verse>
        <verse osisID='Ps.63.2'>Така съм се взирал в Тебе в светилището, за да видя Твоята мощ и Твоята слава.</verse>
        <verse osisID='Ps.63.3'>Понеже Твоето милосърдие е по-добро от живота, устните ми ще Те хвалят.</verse>
        <verse osisID='Ps.63.4'>Така ще Те благославям, докато съм жив, в Твоето Име ще издигам ръцете си.</verse>
        <verse osisID='Ps.63.5'>Като с мас и тлъстина ще се насити душата ми и с радостни устни ще Те възхвалява устата ми,</verse>
        <verse osisID='Ps.63.6'>когато си спомням за Теб на леглото си и размишлявам за Теб в нощните часове,</verse>
        <verse osisID='Ps.63.7'>понеже Ти си бил помощта ми, и аз ще се радвам в сянката на Твоите криле.</verse>
        <verse osisID='Ps.63.8'>Душата ми се прилепва към Теб, десницата Ти ме подкрепя.</verse>
        <verse osisID='Ps.63.9'>А онези, които търсят душата ми, за да я погубят, ще потънат в дълбините на земята.</verse>
        <verse osisID='Ps.63.10'>Ще бъдат предадени на силата на меча, ще бъдат дял на чакали.</verse>
        <verse osisID='Ps.63.11'>А царят ще се зарадва в Бога; ще се хвали всеки, който се кълне в Него, а устата на онези, които говорят лъжи, ще бъдат запушени.</verse>
      </chapter>
      <chapter osisID='Ps.64'>
        <verse osisID='Ps.64.1'>(По слав. 63) За първия певец. Псалм на Давид. Чуй гласа ми, Боже, когато се оплаквам; запази живота ми от ужаса на врага!</verse>
        <verse osisID='Ps.64.2'>Скрий ме от тайния съвет на злодеите, от сганта на вършещите зло,</verse>
        <verse osisID='Ps.64.3'>които острят езика си като меч и прицелват стрелите си — горчиви думи —</verse>
        <verse osisID='Ps.64.4'>за да застрелят тайно безукорния; внезапно го застрелват и не се боят.</verse>
        <verse osisID='Ps.64.5'>Утвърждават се в зло намерение, наговарят се да скрият примки, казват: Кой ще ги види?</verse>
        <verse osisID='Ps.64.6'>Замислят беззакония, казват: Извършихме добре замислен план. И вътрешността, и сърцето на човек са дълбоки.</verse>
        <verse osisID='Ps.64.7'>Но Бог ще изстреля по тях стрела; внезапно ще бъдат ранени.</verse>
        <verse osisID='Ps.64.8'>Злите им намерения ще дойдат върху тях; ще се потресат всички, които ги гледат.</verse>
        <verse osisID='Ps.64.9'>И ще се убоят всички хора и ще възвестяват Божието дело, защото ще разберат това, което е направил.</verse>
        <verse osisID='Ps.64.10'>Праведният ще се радва в ГОСПОДА и ще се уповава на Него, и ще сияят всички, които са с право сърце.</verse>
      </chapter>
      <chapter osisID='Ps.65'>
        <verse osisID='Ps.65.1'>(По слав. 64) За първия певец. Псалм на Давид. Песен. На Теб — мълчание и възхвала, Боже, в Сион, и на Теб ще се отдаде обещаното.</verse>
        <verse osisID='Ps.65.2'>Ти, който чуваш молитва, при Теб ще идва всяка плът.</verse>
        <verse osisID='Ps.65.3'>Беззакония ми надвиха; престъпленията ни — Ти ще ги простиш.</verse>
        <verse osisID='Ps.65.4'>Блажен онзи, когото избираш и му даваш да се приближи, за да живее в Твоите дворове. Ще се наситим с благостта на дома Ти, на светия Ти храм.</verse>
        <verse osisID='Ps.65.5'>С разтърсващи неща Ти ще ни отговаряш в правда, Боже на спасението ни, Ти, упование на всички земни краища и на най-далечните морета,</verse>
        <verse osisID='Ps.65.6'>който със силата Си утвърждаваш планините, препасан с могъщество,</verse>
        <verse osisID='Ps.65.7'>който укротяваш бученето на моретата, бученето на вълните им и брожението на народите.</verse>
        <verse osisID='Ps.65.8'>И обитателите на краищата на земята се боят от Твоите знамения; Ти правиш да ликуват изходите на утрото и вечерта.</verse>
        <verse osisID='Ps.65.9'>Посещаваш земята и я напояваш, изобилно я обогатяваш. Божията река е пълна с вода. Осигуряваш житото им, като така приготвяш земята:</verse>
        <verse osisID='Ps.65.10'>напояваш изобилно браздите й, изглаждаш буците й, размекваш я с дъждове, благославяш поникналото от нея.</verse>
        <verse osisID='Ps.65.11'>Увенчаваш годината с благостта Си и от следите Ти капе тлъстина.</verse>
        <verse osisID='Ps.65.12'>Росят пасбищата на степта и хълмовете се опасват с ликуване.</verse>
        <verse osisID='Ps.65.13'>Ливадите се обличат със стада и долините се покриват с жито; възклицават, да, и пеят!</verse>
      </chapter>
      <chapter osisID='Ps.66'>
        <verse osisID='Ps.66.1'>(По слав. 65) За първия певец. Песен. Псалм. Възкликнете към Бога, цяла земя!</verse>
        <verse osisID='Ps.66.2'>Възпейте славата на Името Му, направете славна възхвалата Му!</verse>
        <verse osisID='Ps.66.3'>Кажете на Бога: Колко са страшни делата Ти! Поради величието на Твоята сила враговете Ти ще Ти се покорят лицемерно.</verse>
        <verse osisID='Ps.66.4'>Цялата земя ще Ти се кланя и ще Те славослови, ще възпява Името Ти. (Села.)</verse>
        <verse osisID='Ps.66.5'>Елате и вижте великите Божии дела — страшен е в делата Си към човешките синове.</verse>
        <verse osisID='Ps.66.6'>Той превърна морето в суша, те преминаха пеша през реката — там се развеселихме в Него.</verse>
        <verse osisID='Ps.66.7'>Той владее с мощта Си до века, очите Му наблюдават народите — бунтовниците да не се издигат. (Села.)</verse>
        <verse osisID='Ps.66.8'>Благославяйте нашия Бог, вие, народи, и направете да се чуе гласът на възхвалата Му —</verse>
        <verse osisID='Ps.66.9'>Той, който съхранява душата ни в живот и не оставя да се поклатят краката ни.</verse>
        <verse osisID='Ps.66.10'>Защото Ти, Боже, си ни изпитал, пречистил си ни, както се пречиства сребро.</verse>
        <verse osisID='Ps.66.11'>Довел си ни в мрежата, сложил си тежък товар на хълбоците ни,</verse>
        <verse osisID='Ps.66.12'>направил си хора да яздят на главите ни. Преминахме през огън и вода, но Ти ни изведе в изобилие.</verse>
        <verse osisID='Ps.66.13'>Ще вляза в дома Ти с всеизгаряния, ще Ти изпълня обещанията си,</verse>
        <verse osisID='Ps.66.14'>които устните ми произнесоха и устата ми изговориха, когато бях в беда.</verse>
        <verse osisID='Ps.66.15'>Ще Ти принеса всеизгаряния от угоени животни с благоуханието на овни, ще принеса говеда и козли. (Села.)</verse>
        <verse osisID='Ps.66.16'>Елате и слушайте всички, които се боите от Бога, и аз ще разкажа какво е сторил за душата ми.</verse>
        <verse osisID='Ps.66.17'>Към Него извиках с устата си и езикът ми Го възвиси.</verse>
        <verse osisID='Ps.66.18'>Ако в сърцето си зачитах нечестието, Господ не би послушал.</verse>
        <verse osisID='Ps.66.19'>Но Бог наистина послуша, обърна внимание на гласа на молитвата ми.</verse>
        <verse osisID='Ps.66.20'>Благословен да е Бог, който не отхвърли молитвата ми и не оттегли от мен милостта Си!</verse>
      </chapter>
      <chapter osisID='Ps.67'>
        <verse osisID='Ps.67.1'>(По слав. 66) За първия певец. На струнни инструменти. Псалм. Песен. Бог да бъде милостив към нас и да ни благослови, да възсияе с лицето Си над нас, (Села.)</verse>
        <verse osisID='Ps.67.2'>за да се познае на земята Твоят път, Твоето спасение — сред всичките народи!</verse>
        <verse osisID='Ps.67.3'>Да Те възпяват народите, Боже, да Те възпяват всичките народи!</verse>
        <verse osisID='Ps.67.4'>Да се радват и ликуват племената, защото ще съдиш в правота народите и ще управляваш племената на земята. (Села).</verse>
        <verse osisID='Ps.67.5'>Да Те възпяват народите, Боже, да Те възпяват всичките народи!</verse>
        <verse osisID='Ps.67.6'>Земята дава плода си, Бог, нашият Бог, ще ни благослови.</verse>
        <verse osisID='Ps.67.7'>Бог ще ни благослови и ще се боят от Него всички земни краища.</verse>
      </chapter>
      <chapter osisID='Ps.68'>
        <verse osisID='Ps.68.1'>(По слав. 47) За първия певец. Псалм на Давид. Песен. Да стане Бог, да се разпръснат враговете Му; да бягат пред лицето Му онези, които Го мразят!</verse>
        <verse osisID='Ps.68.2'>Както се издухва дим, така ще ги издухаш, както восък се топи пред огъня, така ще погинат безбожните от Божието присъствие.</verse>
        <verse osisID='Ps.68.3'>А праведните ще се веселят, ще ликуват пред Божието присъствие и ще ликуват в радост.</verse>
        <verse osisID='Ps.68.4'>Пейте на Бога, пейте псалми на Името Му, направете път за Онзи, който се вози през пустините — ГОСПОД е Името Му — и ликувайте пред Него!</verse>
        <verse osisID='Ps.68.5'>Отец на сираците и съдия на вдовиците е Бог в Своето свято обиталище.</verse>
        <verse osisID='Ps.68.6'>Бог настанява в дом самотните, извежда в изобилие затворените, а бунтовниците живеят в суха земя.</verse>
        <verse osisID='Ps.68.7'>Боже, когато Ти излезе пред народа Си, когато Ти крачеше през пустинята, (Села.)</verse>
        <verse osisID='Ps.68.8'>земята се потресе и небесата закапаха от Божието присъствие, разтресе се самата планина Синай от присъствието на Бога, Израилевия Бог.</verse>
        <verse osisID='Ps.68.9'>Боже, Ти изпрати изобилен дъжд; укрепи наследството Си в слабостта му.</verse>
        <verse osisID='Ps.68.10'>Твоите живи обитаваха в него; Ти, Боже, си се погрижил в благостта Си за бедния.</verse>
        <verse osisID='Ps.68.11'>Господ каза слово: Вестителки на победа — голямо множество!</verse>
        <verse osisID='Ps.68.12'>Царе на войски бягат ли, бягат, а на мястото на дома се дели плячка!</verse>
        <verse osisID='Ps.68.13'>Ще лежите ли сред кошарите, когато крилата на гълъбицата са покрити със сребро и перата й — със жълто злато?</verse>
        <verse osisID='Ps.68.14'>Когато Всемогъщият разпръсваше царе в тази земя, на Салмон валеше сняг.</verse>
        <verse osisID='Ps.68.15'>Божия планина е планината Васан; планина с много върхове е планината Васан.</verse>
        <verse osisID='Ps.68.16'>Защо гледате със завист, вие планини с много върхове, към планината, която Бог е пожелал за Свое обиталище? Да, ГОСПОД ще обитава там вечно.</verse>
        <verse osisID='Ps.68.17'>Божиите колесници са безбройни, Господ е сред тях като в Синай, в светилището.</verse>
        <verse osisID='Ps.68.18'>Ти възлезе нависоко, плени плен, прие в дар хора, дори непокорните, така че ГОСПОД Бог да обитава между тях.</verse>
        <verse osisID='Ps.68.19'>Благословен да е Господ, който всеки ден носи товара ни! Бог е нашето спасение. (Села.)</verse>
        <verse osisID='Ps.68.20'>Бог е за нас Бог на спасителни дела, и при Господ БОГ са изходните пътища от смъртта.</verse>
        <verse osisID='Ps.68.21'>Бог ще разбие главата на враговете Си, косматото теме на онзи, който ходи в престъпленията си.</verse>
        <verse osisID='Ps.68.22'>Господ каза: Ще ги върна от Васан, ще ги върна от морските дълбини,</verse>
        <verse osisID='Ps.68.23'>за да изкъпеш крака си във кръв и езикът на кучетата ти да има дял от враговете ти.</verse>
        <verse osisID='Ps.68.24'>Видяха шествията Ти, Боже, шествията на моя Бог, моя Цар, в светилището.</verse>
        <verse osisID='Ps.68.25'>Отпред вървяха певците, след тях — свирещите с инструменти, сред девойките, биещи тъпанчета.</verse>
        <verse osisID='Ps.68.26'>Благославяйте Бога, Господа, в събранията; вие, които сте от извора на Израил.</verse>
        <verse osisID='Ps.68.27'>Там е Вениамин, най-малкият, техният владетел, първенците на Юда, дружината им, първенците на Завулон, първенците на Нефталим.</verse>
        <verse osisID='Ps.68.28'>Твоят Бог е заповядал силата ти. Укрепи, Боже, това, което си извършил за нас!</verse>
        <verse osisID='Ps.68.29'>За храма Ти в Ерусалим царе ще Ти донасят дарове.</verse>
        <verse osisID='Ps.68.30'>Смъмри зверовете на тръстиката, стадата от бикове с телетата на народите — с покорност да принесат сребърни плочи. Разпръсни народите, които се радват на война.</verse>
        <verse osisID='Ps.68.31'>Ще дойдат големци от Египет, Етиопия бързо ще протегне ръцете си към Бога.</verse>
        <verse osisID='Ps.68.32'>Пейте на Бога, земни царства, пейте псалми на Господа, (Села.)</verse>
        <verse osisID='Ps.68.33'>на Него, който се носи на небето на небесата, което е от вечността, ето, Той издава гласа Си, мощен глас.</verse>
        <verse osisID='Ps.68.34'>Признайте силата на Бога! Превъзходството Му е над Израил и в облаците — силата Му.</verse>
        <verse osisID='Ps.68.35'>Страшен си, Боже, от светилищата Си, Израилевият Бог е, който дава сила и мощ на народа Си. Благословен да е Бог!</verse>
      </chapter>
      <chapter osisID='Ps.69'>
        <verse osisID='Ps.69.1'>(По слав. 68) За първия певец. По музиката на Кремовете. Псалм на Давид. Спаси ме, Боже, защото водите стигнаха до душата ми!</verse>
        <verse osisID='Ps.69.2'>Потънах в дълбока тиня, където няма твърда основа, навлязох в дълбоки води и приливът ме потапя.</verse>
        <verse osisID='Ps.69.3'>Изнемогвам от викането си, гърлото ми е пресъхнало, очите ми чезнат, докато чакам своя Бог.</verse>
        <verse osisID='Ps.69.4'>Тези, които ме мразят без причина, са повече от космите на главата ми; могъщи са тези, които искат да ме погубят, които несправедливо са мои врагове; тогава трябва да върна това, което не съм откраднал.</verse>
        <verse osisID='Ps.69.5'>Боже, Ти знаеш безумието ми и прегрешенията ми не са скрити от Теб.</verse>
        <verse osisID='Ps.69.6'>Нека не се посрамят заради мен онези, които Те чакат, Господи, БОЖЕ на Войнствата! Нека не се опозорят заради мен онези, които Те търсят, Боже на Израил!</verse>
        <verse osisID='Ps.69.7'>Защото заради Теб понесох присмех, срам покри лицето ми.</verse>
        <verse osisID='Ps.69.8'>Отчуждих се от братята си и чужденец станах за синовете на майка си,</verse>
        <verse osisID='Ps.69.9'>защото ревността за Твоя дом ме изяде и укорите на онези, които укоряват Теб, паднаха върху мен.</verse>
        <verse osisID='Ps.69.10'>Плачех и изнурявах душата си с пост, но това ми стана за укор.</verse>
        <verse osisID='Ps.69.11'>Облякох вретище за дреха и станах им за поговорка.</verse>
        <verse osisID='Ps.69.12'>За мен говорят седящите в портата и аз съм в песните на пияниците.</verse>
        <verse osisID='Ps.69.13'>Но аз към Теб отправям молитвата си, ГОСПОДИ, в благоприятно време. Боже, според голямата Си милост ме послушай, според верността на Своето спасение!</verse>
        <verse osisID='Ps.69.14'>Избави ме от тинята, за да не потъна; нека бъда избавен от онези, които ме мразят, и от дълбините на водите!</verse>
        <verse osisID='Ps.69.15'>Да не ме завлече водният поток, нито да ме погълне бездната и да не затвори ровът устата си над мен.</verse>
        <verse osisID='Ps.69.16'>Чуй ме, ГОСПОДИ, защото е блага милостта Ти, обърни се към мен според множеството на Своите милости</verse>
        <verse osisID='Ps.69.17'>и не скривай лицето Си от слугата Си, понеже съм в беда — послушай ме бързо!</verse>
        <verse osisID='Ps.69.18'>Приближи се при душата ми и я изкупи, изкупи ме поради враговете ми!</verse>
        <verse osisID='Ps.69.19'>Ти знаеш моя укор, моя срам и моя позор; всичките мои противници са пред Теб.</verse>
        <verse osisID='Ps.69.20'>Укор съкруши сърцето ми и страдам, чаках да ме пожали някой, но нямаше никой; и чаках утешители, но не намерих никакви.</verse>
        <verse osisID='Ps.69.21'>Дадоха ми и жлъчка за храна и в жаждата ми с оцет ме напоиха.</verse>
        <verse osisID='Ps.69.22'>Трапезата им пред тях нека стане примка и вместо благоденствие — клопка!</verse>
        <verse osisID='Ps.69.23'>Нека се помрачат очите им, за да не виждат, и направи хълбоците им постоянно да треперят!</verse>
        <verse osisID='Ps.69.24'>Излей върху тях яростта Си и нека ги застигне пламъкът на Твоя гняв!</verse>
        <verse osisID='Ps.69.25'>Жилището им нека запустее и в шатрите им нека никой не живее!</verse>
        <verse osisID='Ps.69.26'>Защото те преследват онзи, когото Ти си поразил, и разказват за болката на Твоите ранени.</verse>
        <verse osisID='Ps.69.27'>Прибави вина върху вината им и нека не влязат в Твоята правда!</verse>
        <verse osisID='Ps.69.28'>Нека се заличат от книгата на живота и нека не се запишат с праведните!</verse>
        <verse osisID='Ps.69.29'>А аз съм окаян и наскърбен — нека Твоето спасение, Боже, ме възвиши.</verse>
        <verse osisID='Ps.69.30'>Ще хваля Името на Бога с песен и ще Го възвелича с благодарение.</verse>
        <verse osisID='Ps.69.31'>И това ще се хареса на ГОСПОДА повече от бик или от юнец с рога и раздвоени копита.</verse>
        <verse osisID='Ps.69.32'>Смирените ще видят и ще се зарадват; и вие, които търсите Бога, сърцето ви ще живее,</verse>
        <verse osisID='Ps.69.33'>защото ГОСПОД слуша изпадналите в нужда и не презира затворниците Си.</verse>
        <verse osisID='Ps.69.34'>Нека Го хвалят небето и земята, моретата и всичко, което се движи в тях!</verse>
        <verse osisID='Ps.69.35'>Защото Бог ще спаси Сион и ще съгради градовете на Юда; и ще живеят там, и ще го притежават.</verse>
        <verse osisID='Ps.69.36'>И потомството на слугите Му ще го наследи и онези, които обичат Името Му, ще живеят в него.</verse>
      </chapter>
      <chapter osisID='Ps.70'>
        <verse osisID='Ps.70.1'>(По слав. 69) За първия певец. Псалм на Давид. За възпоменание. Боже, побързай да ме избавиш, ГОСПОДИ — да ми помогнеш!</verse>
        <verse osisID='Ps.70.2'>Нека се посрамят и унижат онези, които търсят живота ми! Нека се обърнат назад и се опозорят онези, които се радват на нещастието ми!</verse>
        <verse osisID='Ps.70.3'>Нека се обърнат назад поради срама си онези, които казват: Охо-хо!</verse>
        <verse osisID='Ps.70.4'>Нека се радват и се веселят в Теб всички, които Те търсят; които обичат Твоето спасение, нека винаги казват: Да се величае Бог!</verse>
        <verse osisID='Ps.70.5'>А аз съм сиромах и беден — Боже, побързай при мен! Помощ моя и мой спасител си Ти, ГОСПОДИ, не се бави!</verse>
      </chapter>
      <chapter osisID='Ps.71'>
        <verse osisID='Ps.71.1'>(По слав. 70) На Теб, ГОСПОДИ, се уповавам, нека не се посрамя до века!</verse>
        <verse osisID='Ps.71.2'>Избави ме в правдата Си и освободи ме; приклони към мен ухото Си и ме спаси.</verse>
        <verse osisID='Ps.71.3'>Бъди ми канара за жилище, където мога винаги да идвам. Ти си заповядал моето спасение, защото Ти си скалата ми и крепостта ми.</verse>
        <verse osisID='Ps.71.4'>Избави ме, Боже мой, от ръката на безбожния, от ръката на неправедния и насилника.</verse>
        <verse osisID='Ps.71.5'>Защото Ти си моята надежда, Господи, БОЖЕ, упованието ми от младостта ми.</verse>
        <verse osisID='Ps.71.6'>На Теб се облегнах от раждането си, откакто Ти ме извади от утробата на майка ми; възхвалата ми е винаги за Теб.</verse>
        <verse osisID='Ps.71.7'>Станал съм чудовищен за мнозина, но Ти си моето здраво убежище.</verse>
        <verse osisID='Ps.71.8'>Устата ми е пълна с Твоята възхвала и с Твоята слава — цял ден.</verse>
        <verse osisID='Ps.71.9'>Не ме отхвърляй във времето на старостта, не ме оставяй, когато силата ми чезне.</verse>
        <verse osisID='Ps.71.10'>Защото враговете ми говорят против мен и онези, които причакват душата ми, се наговарят помежду си.</verse>
        <verse osisID='Ps.71.11'>Казват: Бог го е оставил, гонете го и хванете, защото няма кой да го избави.</verse>
        <verse osisID='Ps.71.12'>Боже, не се отдалечавай от мен! Боже мой, побързай да ми помогнеш!</verse>
        <verse osisID='Ps.71.13'>Нека се посрамят и довършат противниците на душата ми; нека се покрият с укор и позор онези, които търсят злото ми.</verse>
        <verse osisID='Ps.71.14'>Но аз ще се надявам постоянно и ще умножавам цялата Твоя хвала.</verse>
        <verse osisID='Ps.71.15'>Устата ми ще разказва Твоята правда и цял ден — Твоето спасение, защото не зная техния брой.</verse>
        <verse osisID='Ps.71.16'>Ще дойда с мощните дела на Господ БОГ; ще споменавам Твоята правда, само Твоята.</verse>
        <verse osisID='Ps.71.17'>Боже, Ти си ме учил от младостта ми; и досега разгласявам Твоите чудни дела.</verse>
        <verse osisID='Ps.71.18'>И даже до старост и бели коси, Боже, не ме оставяй, докато не разглася силата Ти на идещото поколение, мощта Ти — на всички, които ще дойдат.</verse>
        <verse osisID='Ps.71.19'>И правдата Ти, Боже, е превъзвишена. Ти, който си извършил велики дела — Боже, кой е като Теб?</verse>
        <verse osisID='Ps.71.20'>Ти, който си ни показал големи и тежки беди, пак ще ни съживиш и пак ще ни извадиш от дълбините на земята.</verse>
        <verse osisID='Ps.71.21'>Ще умножиш величието ми и ще се обърнеш да ме утешиш.</verse>
        <verse osisID='Ps.71.22'>И аз ще Те славословя с арфа — Твоята вярност, Боже мой. На Теб, Свети Израилев, ще пея псалми с арфа.</verse>
        <verse osisID='Ps.71.23'>Ще ликуват устните ми, когато Ти пея псалми, и душата ми, която си изкупил.</verse>
        <verse osisID='Ps.71.24'>И езикът ми ще говори за Твоята правда цял ден, защото се посрамиха, защото се унижиха онези, които търсят злото ми.</verse>
      </chapter>
      <chapter osisID='Ps.72'>
        <verse osisID='Ps.72.1'>(По слав. 71) Псалм на Соломон. Боже, дай на царя правосъдието Си и правдата Си — на царския син,</verse>
        <verse osisID='Ps.72.2'>за да съди Твоя народ с правда и страдащите Ти — с правосъдие.</verse>
        <verse osisID='Ps.72.3'>Планините ще донесат мир на народа и хълмовете — мир чрез правда.</verse>
        <verse osisID='Ps.72.4'>Той ще донесе правосъдие на страдащите на народа, ще спаси синовете на сиромасите и ще смаже потисника.</verse>
        <verse osisID='Ps.72.5'>Ще Ти се боят, докато грее слънцето и докато свети луната, през всички поколения.</verse>
        <verse osisID='Ps.72.6'>Той ще слезе като дъжд върху окосената ливада, като дъждове, които напояват земята.</verse>
        <verse osisID='Ps.72.7'>В неговите дни праведният ще процъфтява и ще има изобилие от мир, докато луната престане да съществува.</verse>
        <verse osisID='Ps.72.8'>И той ще владее от море до море, и от реката до краищата на земята.</verse>
        <verse osisID='Ps.72.9'>Пред него ще се поклонят жителите на пустинята и враговете му ще лижат пръстта.</verse>
        <verse osisID='Ps.72.10'>Царете на Тарсис и на островите ще донесат подаръци, царете на Сава и Сева ще принесат дарове.</verse>
        <verse osisID='Ps.72.11'>Да! Всички царе ще се поклонят пред него, всичките народи ще му служат.</verse>
        <verse osisID='Ps.72.12'>Защото той ще избави сиромаха, когато вика, също и бедния, и безпомощния.</verse>
        <verse osisID='Ps.72.13'>Ще се смили над слабия и сиромаха и ще спаси душите на сиромасите.</verse>
        <verse osisID='Ps.72.14'>Ще изкупи душата им от гнет и насилие и кръвта им ще бъде скъпоценна в очите му.</verse>
        <verse osisID='Ps.72.15'>И ще живее, и ще му се даде савското злато; и постоянно ще се издига молитва за него и цял ден ще го благославят.</verse>
        <verse osisID='Ps.72.16'>Изобилие от жито ще има в земята, на върха на планините; плодът му ще се люлее като Ливан и жителите на града ще процъфтяват като земната трева.</verse>
        <verse osisID='Ps.72.17'>Името му ще пребъдва вечно, името му ще пребъдва, докато е слънцето. И в Него ще се благославят, блажен ще го наричат всичките народи.</verse>
        <verse osisID='Ps.72.18'>Благословен да е ГОСПОД Бог, Богът на Израил, който единствен върши чудеса!</verse>
        <verse osisID='Ps.72.19'>И благословено да бъде Неговото славно Име до века! И нека цялата земя се изпълни с Неговата слава! Амин и амин.</verse>
        <verse osisID='Ps.72.20'>Свършиха се молитвите на Давид, сина на Есей.</verse>
      </chapter>
      <chapter osisID='Ps.73'>
        <verse osisID='Ps.73.1'>(По слав. 72) Псалм на Асаф. Наистина Бог е благ към Израил, към чистите по сърце.</verse>
        <verse osisID='Ps.73.2'>А аз — краката ми без малко се препънаха, стъпките ми почти се подхлъзнаха,</verse>
        <verse osisID='Ps.73.3'>защото завидях на надменните, като гледах благоденствието на безбожните,</verse>
        <verse osisID='Ps.73.4'>защото нямат мъки в смъртта си и тялото им е охранено.</verse>
        <verse osisID='Ps.73.5'>Не са в грижи като другите смъртни, нито са измъчвани като другите хора,</verse>
        <verse osisID='Ps.73.6'>затова гордостта им е като гердан, насилието ги облича като дреха.</verse>
        <verse osisID='Ps.73.7'>Очите им изпъкват от тлъстина, въображенията на сърцето им преливат.</verse>
        <verse osisID='Ps.73.8'>Присмиват се и говорят злобно за насилие, говорят горделиво.</verse>
        <verse osisID='Ps.73.9'>Издигнали са устата си против небето и езикът им обхожда земята.</verse>
        <verse osisID='Ps.73.10'>Затова народът му се връща тук и вода с пълна чаша се изцежда за тях.</verse>
        <verse osisID='Ps.73.11'>И те казват: Как ще знае Бог? И как ще има знание у Всевишния?</verse>
        <verse osisID='Ps.73.12'>Ето, това са безбожните — и винаги благополучни, умножават богатство!</verse>
        <verse osisID='Ps.73.13'>Наистина аз напразно очистих сърцето си и измих в невинност ръцете си,</verse>
        <verse osisID='Ps.73.14'>защото цял ден съм измъчван и наказван всяка сутрин.</verse>
        <verse osisID='Ps.73.15'>Ако кажех: Така ще говоря! — ето, бих изменил на поколението на синовете Ти.</verse>
        <verse osisID='Ps.73.16'>Тогава размислих, за да разбера това, но беше прекалено трудно пред очите ми,</verse>
        <verse osisID='Ps.73.17'>докато влязох в Божието светилище и разбрах техния край.</verse>
        <verse osisID='Ps.73.18'>Ти наистина си ги поставил на хлъзгави места, сринал си ги в развалини.</verse>
        <verse osisID='Ps.73.19'>Как изведнъж стигнаха до запустение! Погинаха, изчезнаха от внезапен ужас.</verse>
        <verse osisID='Ps.73.20'>Както сън, след като човек се събуди, така и Ти, Господи, когато се надигнеш, ще презреш образа им.</verse>
        <verse osisID='Ps.73.21'>Така сърцето ми се огорчаваше и се измъчвах отвътре,</verse>
        <verse osisID='Ps.73.22'>толкова бях обезумял и не разбирах, бях като животно пред Теб.</verse>
        <verse osisID='Ps.73.23'>И все пак аз съм постоянно с Теб, Ти си ме хванал за десницата ми.</verse>
        <verse osisID='Ps.73.24'>Ще ме водиш със съвета Си и след това ще ме приемеш в слава.</verse>
        <verse osisID='Ps.73.25'>Кого имам на небето? И на земята не желая нищо друго освен Теб.</verse>
        <verse osisID='Ps.73.26'>Дори да отпаднат плътта ми и сърцето ми, Бог е канарата на сърцето ми и моят дял до века.</verse>
        <verse osisID='Ps.73.27'>Защото, ето, тези, които се държат далеч от Теб, ще погинат, Ти изтребваш всички, които Те оставят в блудство.</verse>
        <verse osisID='Ps.73.28'>Но за мен е добре да се приближа до Бога; аз положих упованието си в Господа БОГА, за да възгласявам всичките Твои дела!</verse>
      </chapter>
      <chapter osisID='Ps.74'>
        <verse osisID='Ps.74.1'>(По слав. 73) Маскил на Асаф. Боже, защо си ни отхвърлил навеки и гневът Ти дими против овцете на пасбището Ти?</verse>
        <verse osisID='Ps.74.2'>Спомни си събранието Си, което си придобил още отначало, което си изкупил за племе на наследството Си, и хълма Сион, където си обитавал.</verse>
        <verse osisID='Ps.74.3'>Издигни стъпките Си към постоянните развалини — врагът е развалил всичко в светилището.</verse>
        <verse osisID='Ps.74.4'>Противниците Ти реват сред мястото на събранието Ти, поставиха знаците си за знаци на победа.</verse>
        <verse osisID='Ps.74.5'>Показват се като един, който вдига брадва сред гъста гора.</verse>
        <verse osisID='Ps.74.6'>И сега те трошат всичките й изваяни произведения с брадви и чукове.</verse>
        <verse osisID='Ps.74.7'>Запалиха светилището Ти, оскверниха обиталището на Твоето Име и го сравниха със земята.</verse>
        <verse osisID='Ps.74.8'>Казаха в сърцето си: Нека ги унищожим напълно! Изгориха всичките места на Божии събрания в земята.</verse>
        <verse osisID='Ps.74.9'>Не виждаме своите знамения, няма вече пророк, нито има между нас някой, който да знае докога ще е това.</verse>
        <verse osisID='Ps.74.10'>Докога, Боже, противникът ще хули? Навеки ли врагът ще презира Името Ти?</verse>
        <verse osisID='Ps.74.11'>Защо оттегляш ръката Си и десницата Си? Извади я от пазвата Си и сложи край!</verse>
        <verse osisID='Ps.74.12'>А Бог е мой Цар от древността, който извършва спасителни дела на земята.</verse>
        <verse osisID='Ps.74.13'>Ти си разделил морето със силата Си, Ти си смазал главите на морските чудовища във водите,</verse>
        <verse osisID='Ps.74.14'>Ти си строшил главите на левиатана, дал си го за храна на акулите в морето.</verse>
        <verse osisID='Ps.74.15'>Ти си разпукнал извори и потоци, Ти си пресушил непресъхващи реки.</verse>
        <verse osisID='Ps.74.16'>Твой е денят, Твоя е и нощта, Ти си приготвил светлината и слънцето.</verse>
        <verse osisID='Ps.74.17'>Ти си поставил всичките граници на земята, Ти си направил лято и зима.</verse>
        <verse osisID='Ps.74.18'>Помни това, че врагът е похулил ГОСПОДА и че безумен народ е презрял Твоето Име.</verse>
        <verse osisID='Ps.74.19'>Не предавай душата на гургулицата Си на дивия звяр; не забравяй навеки събранието на Своите страдащи!</verse>
        <verse osisID='Ps.74.20'>Погледни на завета Си, защото мрачните места на земята са пълни с обиталищата на насилието.</verse>
        <verse osisID='Ps.74.21'>Нека потиснатият да не се върне посрамен, нека сиромахът и бедният да хвалят Твоето Име!</verse>
        <verse osisID='Ps.74.22'>Стани, Боже, защити делото Си, помни как безумният Те укорява всеки ден.</verse>
        <verse osisID='Ps.74.23'>Не забравяй гласа на враговете Си! Врявата на онези, които се надигат против Теб, постоянно се увеличава.</verse>
      </chapter>
      <chapter osisID='Ps.75'>
        <verse osisID='Ps.75.1'>(По слав. 74) За първия певец. По музиката на Не унищожавай. Псалм на Асаф. Песен. Славословим Те, Боже, славословим! Името Ти е близо, проповядват се чудните Твои дела.</verse>
        <verse osisID='Ps.75.2'>Когато достигна определеното време, Аз ще съдя с правота.</verse>
        <verse osisID='Ps.75.3'>Разтопи се земята и всичките й жители; Аз утвърждавам стълбовете й. (Села.)</verse>
        <verse osisID='Ps.75.4'>Казах на гордите: Не се гордейте! — и на безбожните: Не надигайте рог!</verse>
        <verse osisID='Ps.75.5'>Не надигайте високо рога си, не говорете с корав врат!</verse>
        <verse osisID='Ps.75.6'>Защото нито от изток, нито от запад, нито от юг идва извисяването;</verse>
        <verse osisID='Ps.75.7'>а Бог е съдията — Той снижава този, а онзи въздига;</verse>
        <verse osisID='Ps.75.8'>защото в ръката на ГОСПОДА има чаша с руйно, подправено вино, Той налива от нея. Да, и дрождите му трябва да изсърбат, трябва да изпият всичките безбожни на земята.</verse>
        <verse osisID='Ps.75.9'>А аз — аз ще разгласявам до века, ще пея псалми на Бога на Яков.</verse>
        <verse osisID='Ps.75.10'>И ще отсека всичките рогове на безбожните, а роговете на праведните ще се издигнат.</verse>
      </chapter>
      <chapter osisID='Ps.76'>
        <verse osisID='Ps.76.1'>(По слав. 75) За първия певец. На струнни инструменти. Псалм на Асаф. Песен. Познат е Бог в Юда, велико е Името Му в Израил.</verse>
        <verse osisID='Ps.76.2'>В Салим е шатърът Му и обиталището Му — в Сион.</verse>
        <verse osisID='Ps.76.3'>Там Той счупи огнените стрели на лъка, щита и меча и оръжията на битката. (Села.)</verse>
        <verse osisID='Ps.76.4'>Светъл си и славен повече от планините с плячка.</verse>
        <verse osisID='Ps.76.5'>Храбрите бяха ограбени, заспаха своя сън и никой от силните мъже не намери как да използва ръцете си.</verse>
        <verse osisID='Ps.76.6'>При Твоето смъмряне, Боже на Яков, потънаха в дълбок сън и колесница, и кон.</verse>
        <verse osisID='Ps.76.7'>Ти, Ти си страшен и кой може да устои пред Теб, щом се разгневиш?</verse>
        <verse osisID='Ps.76.8'>Направил си да се чуе съдът от небето; земята се уплаши и притихна,</verse>
        <verse osisID='Ps.76.9'>когато Бог стана за съд, за да спаси всичките смирени на земята. (Села.)</verse>
        <verse osisID='Ps.76.10'>Защото дори човешката ярост ще Те хвали; с остатъка от яростта ще се препашеш.</verse>
        <verse osisID='Ps.76.11'>Обричайте се на ГОСПОДА, своя Бог, и изпълнявайте обещанията си, всички, които сте около Него! Принасяйте дарове на Страшния!</verse>
        <verse osisID='Ps.76.12'>Той укротява духа на князете, страшен е за земните царе.</verse>
      </chapter>
      <chapter osisID='Ps.77'>
        <verse osisID='Ps.77.1'>(По слав. 76) За първия певец. За Едутун. Псалм на Асаф. Гласът ми се издига към Бога и викам; гласът ми се издига към Бога и Той ще ме чуе.</verse>
        <verse osisID='Ps.77.2'>В деня на нещастието си потърсих Господа; нощем ръката ми беше протегната, без да отпадне, душата ми отказваше да се утеши.</verse>
        <verse osisID='Ps.77.3'>Спомнях си за Бога и въздишах, размислях и духът ми отпадаше. (Села.)</verse>
        <verse osisID='Ps.77.4'>Ти държа отворени клепачите на очите ми, смутих се и не мога да продумам.</verse>
        <verse osisID='Ps.77.5'>Размислих за дните на древността, за годините на старите времена.</verse>
        <verse osisID='Ps.77.6'>Спомням си песента си в нощта, размислям в сърцето си и духът ми изследва.</verse>
        <verse osisID='Ps.77.7'>Господ до века ли ще отхвърля и няма вече да покаже благоволение?</verse>
        <verse osisID='Ps.77.8'>Милостта Му престанала ли е навеки? Престанало ли е словото Му от поколение в поколение?</verse>
        <verse osisID='Ps.77.9'>Забравил ли е Бог да бъде милостив? Затворил ли е в гнева Си благите Си милости? (Села.)</verse>
        <verse osisID='Ps.77.10'>Тогава казах: Това е мъката ми — да мисля, че десницата на Всевишния се е изменила.</verse>
        <verse osisID='Ps.77.11'>Ще си спомня делата на ГОСПОДА; да, ще си спомня Твоите чудеса от древността.</verse>
        <verse osisID='Ps.77.12'>Ще размишлявам и за цялото Ти дело и ще разсъждавам за делата Ти.</verse>
        <verse osisID='Ps.77.13'>Боже, Твоят път е в святост. Кой бог е велик като нашия Бог?</verse>
        <verse osisID='Ps.77.14'>Ти си Бог, който върши чудеса; изявил си силата Си между народите.</verse>
        <verse osisID='Ps.77.15'>Изкупил си народа Си с издигната ръка, синовете на Яков и Йосиф. (Села.)</verse>
        <verse osisID='Ps.77.16'>Видяха Те водите, Боже, видяха Те водите и потръпнаха, и бездните се разтрепериха.</verse>
        <verse osisID='Ps.77.17'>Облаците изляха вода, небосводът издаде глас и стрелите Ти профучаха наоколо.</verse>
        <verse osisID='Ps.77.18'>Гласът на Твоя гръм бе във вихрушката, светкавиците осветиха света, земята се разтрепери и се разклати.</verse>
        <verse osisID='Ps.77.19'>Пътят Ти е в морето и пътеките Ти — в големи води, и следите Ти не се познават.</verse>
        <verse osisID='Ps.77.20'>Водил си Своя народ като стадо чрез ръката на Мойсей и Аарон.</verse>
      </chapter>
      <chapter osisID='Ps.78'>
        <verse osisID='Ps.78.1'>(По слав. 77) Маскил на Асаф. Слушайте наставлението ми, народе мой, наклонете ушите си към думите на устата ми!</verse>
        <verse osisID='Ps.78.2'>Ще отворя устата си в притча, ще произнеса гатанки от древността.</verse>
        <verse osisID='Ps.78.3'>Това, което сме чули и научили, и нашите бащи са ни разказвали,</verse>
        <verse osisID='Ps.78.4'>няма да скрием от синовете им, разказвайки на идното поколение славните дела на ГОСПОДА и Неговата сила, и чудните Му дела, които извърши.</verse>
        <verse osisID='Ps.78.5'>Защото Той постави свидетелство в Яков и определи закон в Израил, които заповяда на бащите ни, да ги предават на синовете си,</verse>
        <verse osisID='Ps.78.6'>за да ги знае идното поколение — синовете, които щяха да се родят — за да станат и да ги разказват на своите синове;</verse>
        <verse osisID='Ps.78.7'>и да положат упованието си в Бога и да не забравят Божиите дела, и да пазят Неговите заповеди,</verse>
        <verse osisID='Ps.78.8'>и да не бъдат като бащите си — упорито и бунтовно поколение, поколение, което не опази право сърцето си и чийто дух не беше верен на Бога.</verse>
        <verse osisID='Ps.78.9'>Синовете на Ефрем, стрелци, въоръжени с лъкове, се обърнаха назад в деня на битката.</verse>
        <verse osisID='Ps.78.10'>Не опазиха завета на Бога и отказаха да ходят в закона Му,</verse>
        <verse osisID='Ps.78.11'>и забравиха делата Му и чудесата Му, които им показа.</verse>
        <verse osisID='Ps.78.12'>Той извърши чудеса пред техните бащи, в египетската земя, в полето Цоан.</verse>
        <verse osisID='Ps.78.13'>Раздели морето и ги преведе, и направи водите да стоят като бент.</verse>
        <verse osisID='Ps.78.14'>И ги води през деня със облак а през цялата нощ — с огнена светлина.</verse>
        <verse osisID='Ps.78.15'>Разцепи канари в пустинята и ги напои изобилно като от големи бездни.</verse>
        <verse osisID='Ps.78.16'>Извади и потоци от канарата и направи да потекат води като реки.</verse>
        <verse osisID='Ps.78.17'>Но те продължиха да съгрешават против Него, противяха се на Всевишния в пустинята.</verse>
        <verse osisID='Ps.78.18'>Изпитаха Бога в сърцето си, като поискаха храна според прищявката си.</verse>
        <verse osisID='Ps.78.19'>И говориха против Бога, казаха: Може ли Бог да приготви трапеза в пустинята?</verse>
        <verse osisID='Ps.78.20'>Ето, Той удари канарата и избликнаха води, и потекоха потоци. Дали ще може да даде и хляб? Ще може ли да приготви месо за Своя народ?</verse>
        <verse osisID='Ps.78.21'>Затова, когато ГОСПОД чу, се разгневи и огън се запали против Яков, а също и гняв се надигна против Израил,</verse>
        <verse osisID='Ps.78.22'>защото не повярваха на Бога и не се довериха на спасението Му.</verse>
        <verse osisID='Ps.78.23'>Но пак Той заповяда на облаците горе и отвори небесните врати,</verse>
        <verse osisID='Ps.78.24'>и наваля манна върху тях, за да ядат, и им даде небесното жито.</verse>
        <verse osisID='Ps.78.25'>Човек ядеше хляба на силните; Той им прати храна до насита.</verse>
        <verse osisID='Ps.78.26'>Повдигна на небето източния вятър и със силата Си докара южния вятър.</verse>
        <verse osisID='Ps.78.27'>Наваля месо върху тях като прах, крилати птици като морския пясък,</verse>
        <verse osisID='Ps.78.28'>направи ги да падат насред стана им, около жилищата им.</verse>
        <verse osisID='Ps.78.29'>И ядоха и се преситиха, и Той задоволи прищявката им.</verse>
        <verse osisID='Ps.78.30'>Но още не бяха се отвърнали от прищявката си, храната им беше още в устата им,</verse>
        <verse osisID='Ps.78.31'>и Божият гняв се надигна против тях и изби най-тлъстите от тях, и повали отбраните мъже на Израил.</verse>
        <verse osisID='Ps.78.32'>И при все това, те още съгрешаваха и не повярваха на чудесата Му.</verse>
        <verse osisID='Ps.78.33'>Затова Той остави дните им да чезнат в суета и годините им — в ужас.</verse>
        <verse osisID='Ps.78.34'>Когато ги убиваше, тогава Го търсеха, обръщаха се и усърдно търсеха Бога.</verse>
        <verse osisID='Ps.78.35'>И си спомняха, че Бог бе канарата им и Бог, Всевишният, бе Изкупителят им.</verse>
        <verse osisID='Ps.78.36'>Но с устата си Го мамеха и с езика си Го лъжеха,</verse>
        <verse osisID='Ps.78.37'>защото сърцето им не беше непоколебимо към Него и не бяха верни на завета Му.</verse>
        <verse osisID='Ps.78.38'>Но Той беше милостив и прощаваше беззаконията им и не ги погубваше. Да! Много пъти отвръщаше гнева Си и не надигаше цялата Си ярост,</verse>
        <verse osisID='Ps.78.39'>защото си спомняше, че бяха плът, лъх, който преминава и не се връща.</verse>
        <verse osisID='Ps.78.40'>Колко пъти Му се противиха в пустинята и Го наскърбяваха в безводната земя!</verse>
        <verse osisID='Ps.78.41'>Да, отново и отново изпитваха Бога и огорчаваха Светия Израилев!</verse>
        <verse osisID='Ps.78.42'>Не си спомняха Неговата сила, деня, когато ги избави от противника,</verse>
        <verse osisID='Ps.78.43'>когато извърши знаменията Си в Египет и чудесата Си в полето Цоан.</verse>
        <verse osisID='Ps.78.44'>Превърна реките им в кръв и потоците им, и не можеха да пият.</verse>
        <verse osisID='Ps.78.45'>Изпрати сред тях рояци мухи, които ги изпоядоха, и жаби, които ги съсипаха.</verse>
        <verse osisID='Ps.78.46'>Предаде и реколтата им на гъсеницата и труда им — на скакалеца.</verse>
        <verse osisID='Ps.78.47'>Порази лозята им с град и черниците им — със слана.</verse>
        <verse osisID='Ps.78.48'>Предаде и добитъка им на град и стадата им — на мълнии.</verse>
        <verse osisID='Ps.78.49'>Изля върху тях изгарящия Си гняв, ярост, негодувание и беда — нашествие на ангели на злото.</verse>
        <verse osisID='Ps.78.50'>Изравни път за гнева Си, не пощади душата им от смърт, а предаде живота им на мор.</verse>
        <verse osisID='Ps.78.51'>Порази всеки първороден в Египет, първата рожба на мъжествеността им в шатрите на Хам.</verse>
        <verse osisID='Ps.78.52'>А Своя народ изведе като овце и ги води като стадо в пустинята.</verse>
        <verse osisID='Ps.78.53'>Води ги безопасно и те не се страхуваха; а морето погълна враговете им.</verse>
        <verse osisID='Ps.78.54'>Така Той ги въведе в святата Си земя, на планината, която десницата Му беше придобила.</verse>
        <verse osisID='Ps.78.55'>Той изгони пред тях езичниците и им ги раздели с мярка за наследство, и в шатрите им насели племената на Израил.</verse>
        <verse osisID='Ps.78.56'>Но те пак изпитваха Бога, Всевишния, бунтуваха се против Него и не пазеха наставленията Му,</verse>
        <verse osisID='Ps.78.57'>а се връщаха назад и постъпваха невярно като бащите си, изметнаха се като неверен лък.</verse>
        <verse osisID='Ps.78.58'>И Го предизвикваха към гняв с високите си места и Го подбуждаха към ревност с изваяните си идоли.</verse>
        <verse osisID='Ps.78.59'>Бог чу и се разяри, и много се отврати от Израил,</verse>
        <verse osisID='Ps.78.60'>и напусна скинията в Сило, шатъра, в който обитаваше между хората,</verse>
        <verse osisID='Ps.78.61'>и предаде на плен силата Си и славата Си — в ръката на врага.</verse>
        <verse osisID='Ps.78.62'>Предаде и народа Си на меча и се изпълни с ярост към наследството Си.</verse>
        <verse osisID='Ps.78.63'>Огън погълна младежите Му и девойките Му останаха без сватбени песни.</verse>
        <verse osisID='Ps.78.64'>Свещениците Му паднаха от меч и вдовиците им не плакаха.</verse>
        <verse osisID='Ps.78.65'>Тогава Господ се събуди като от сън, като силен мъж, който изтрезнява от вино.</verse>
        <verse osisID='Ps.78.66'>И Той порази враговете Си изотзад и им наложи вечен позор.</verse>
        <verse osisID='Ps.78.67'>И Той отхвърли шатъра на Йосиф и не избра ефремовото племе;</verse>
        <verse osisID='Ps.78.68'>а избра юдовото племе, хълма Сион, който възлюби.</verse>
        <verse osisID='Ps.78.69'>Построи светилището Си като височините, като земята, която е основал до века.</verse>
        <verse osisID='Ps.78.70'>Избра и слугата Си Давид и го взе от кошарите на овцете;</verse>
        <verse osisID='Ps.78.71'>доведе го от дойните овце, за да пасе народа Му Яков и наследството Му Израил.</verse>
        <verse osisID='Ps.78.72'>И той ги пасеше според чистотата на сърцето си и ги водеше с умението на ръцете си.</verse>
      </chapter>
      <chapter osisID='Ps.79'>
        <verse osisID='Ps.79.1'>(По слав. 78) Псалм на Асаф. Боже, езичниците дойдоха в наследството Ти, оскверниха светия Ти храм, превърнаха Ерусалим в развалини!</verse>
        <verse osisID='Ps.79.2'>Труповете на слугите Ти дадоха за храна на небесните птици, плътта на светиите Ти — на земните зверове.</verse>
        <verse osisID='Ps.79.3'>Изляха кръвта им като вода около Ерусалим и нямаше кой да ги погребва.</verse>
        <verse osisID='Ps.79.4'>Станахме за присмех на съседите си, за подигравка и посмешище на околните си.</verse>
        <verse osisID='Ps.79.5'>Докога, ГОСПОДИ? Ще се гневиш ли навеки? Ще гори ли ревността Ти като огън?</verse>
        <verse osisID='Ps.79.6'>Излей яростта Си върху езичниците, които не Те познават, и върху царствата, които не призовават Името Ти,</verse>
        <verse osisID='Ps.79.7'>защото изпоядоха Яков и опустошиха жилището му.</verse>
        <verse osisID='Ps.79.8'>Не си спомняй против нас беззаконията на предците ни; нека бързо ни срещнат благите Ти милости, защото много отслабнахме.</verse>
        <verse osisID='Ps.79.9'>Помогни ни, Боже на спасението ни, заради славата на Името Си; избави ни и прости греховете ни заради Името Си!</verse>
        <verse osisID='Ps.79.10'>Защо да кажат езичниците: Къде е техният Бог? Нека се знае пред очите ни между езичниците отмъщението за пролятата кръв на слугите Ти!</verse>
        <verse osisID='Ps.79.11'>Нека дойде пред Теб стенанието на затворника; според величието на силата Си запази обречените на смърт!</verse>
        <verse osisID='Ps.79.12'>И върни на съседите ни седмократно в пазвата им присмеха им, с който Ти се присмяха, Господи.</verse>
        <verse osisID='Ps.79.13'>А ние — Твой народ и овце на Твоето пасбище — ще Те възхваляваме до века, ще разгласяваме Твоята хвала на всички поколения.</verse>
      </chapter>
      <chapter osisID='Ps.80'>
        <verse osisID='Ps.80.1'>(По слав. 79) За първия певец. По музиката на Кремовете. Свидетелство на Асаф. Псалм. Послушай, Пастирю на Израил! Ти, който водиш Йосиф като стадо, Ти, който седиш на престол над херувимите, възсияй!</verse>
        <verse osisID='Ps.80.2'>Пред Ефрем и Вениамин, и Манасия издигни силата Си и ела да ни спасиш!</verse>
        <verse osisID='Ps.80.3'>Възвърни ни, Боже, възсияй с лицето Си и ще се спасим!</verse>
        <verse osisID='Ps.80.4'>ГОСПОДИ, Боже на Войнствата, докога ще се гневиш против молитвата на народа Си?</verse>
        <verse osisID='Ps.80.5'>Храниш ги с хляб от сълзи и със сълзи изобилно ги поиш.</verse>
        <verse osisID='Ps.80.6'>НапрЁви ни причина за вражда за нашите съседи и враговете ни се смеят помежду си.</verse>
        <verse osisID='Ps.80.7'>Възвърни ни, Боже на Войнствата, възсияй с лицето Си, и ще се спасим!</verse>
        <verse osisID='Ps.80.8'>Извадил си лоза от Египет, изгонил си езичниците и си я насадил.</verse>
        <verse osisID='Ps.80.9'>Приготвил си място за нея, вкоренил си я и тя изпълни земята.</verse>
        <verse osisID='Ps.80.10'>Планините се покриха със сянката й и клоните й станаха като Божиите кедри.</verse>
        <verse osisID='Ps.80.11'>Тя простря клоните си до морето и филизите си — до реката.</verse>
        <verse osisID='Ps.80.12'>Защо си съборил плетищата й, за да я берат всички, които минават по пътя?</verse>
        <verse osisID='Ps.80.13'>Глиганът от гората я опустошава и полските зверове я изпояждат.</verse>
        <verse osisID='Ps.80.14'>Боже на Войнствата, молим Те, върни се, погледни от небето и виж, и посети тази лоза</verse>
        <verse osisID='Ps.80.15'>и защити това, което е насадила десницата Ти, и сина, който си направил силен за Себе Си!</verse>
        <verse osisID='Ps.80.16'>Изгорена е с огън, отсечена е. Погиват при намръщването на лицето Ти.</verse>
        <verse osisID='Ps.80.17'>Нека ръката Ти бъде върху мъжа на десницата Ти, върху човешкия син, когото си направил силен за Себе Си.</verse>
        <verse osisID='Ps.80.18'>Тогава ние няма да се отвърнем от Теб, съживи ни и ще призовем Името Ти.</verse>
        <verse osisID='Ps.80.19'>Възвърни ни, ГОСПОДИ, Боже на Войнствата, възсияй с лицето Си, и ще се спасим!</verse>
      </chapter>
      <chapter osisID='Ps.81'>
        <verse osisID='Ps.81.1'>(По слав. 80) За първия певец. По Гитит. Псалм на Асаф. Пейте радостно на Бога, нашата сила, извикайте радостно към Бога на Яков!</verse>
        <verse osisID='Ps.81.2'>Запейте песен и ударете тъпанчето, благозвучната арфа заедно с лирата!</verse>
        <verse osisID='Ps.81.3'>Затръбете с тръбата при новолуние, при пълнолуние, в деня на нашия празник.</verse>
        <verse osisID='Ps.81.4'>Защото това е наредба за Израил, закон на Бога на Яков.</verse>
        <verse osisID='Ps.81.5'>Той го постанови като свидетелство в Йосиф, когато излезе против египетската земя, където чух език, който не познавах.</verse>
        <verse osisID='Ps.81.6'>Облекчих рамото му от товара, ръцете му се освободиха от коша.</verse>
        <verse osisID='Ps.81.7'>Ти извика в скръбта си, и Аз те избавих, отговорих ти с тайнствения глас на гърма, изпитах те при водите на Мерива. (Села.)</verse>
        <verse osisID='Ps.81.8'>Слушайте, народе Мой, и ще засвидетелствам против вас! Израилю, ако Ме послушаш,</verse>
        <verse osisID='Ps.81.9'>да няма сред теб чужд бог, да не се покланяш на някой чужд бог —</verse>
        <verse osisID='Ps.81.10'>Аз съм ГОСПОД, твоят Бог, който те изведе от египетската земя — отвори широко устата си, и ще я напълня.</verse>
        <verse osisID='Ps.81.11'>Но народът Ми не послуша гласа Ми, Израил не Ме искаше.</verse>
        <verse osisID='Ps.81.12'>Затова ги предадох на упорството на сърцето им, ходиха по своите си намерения.</verse>
        <verse osisID='Ps.81.13'>О, да беше Ме послушал народът Ми, да беше ходил Израил в пътищата Ми!</verse>
        <verse osisID='Ps.81.14'>Скоро бих покорил враговете им и бих обърнал ръката Си срещу противниците им.</verse>
        <verse osisID='Ps.81.15'>Онези, които мразят ГОСПОДА, биха се престрували на покорни пред Него, а тяхното време би траело до века.</verse>
        <verse osisID='Ps.81.16'>С най-тлъстата пшеница би ги хранил и с мед от скалата бих те наситил.</verse>
      </chapter>
      <chapter osisID='Ps.82'>
        <verse osisID='Ps.82.1'>(По слав. 81) Псалм на Асаф. Бог стои в Божието събрание, съди сред владетелите.</verse>
        <verse osisID='Ps.82.2'>Докога ще съдите несправедливо и ще показвате пристрастие към безбожните? (Села.)</verse>
        <verse osisID='Ps.82.3'>Съдете право сиромаха и сирачето, отдайте справедливост на наскърбения и бедния.</verse>
        <verse osisID='Ps.82.4'>Избавяйте сиромаха и нуждаещия се, освобождавайте ги от ръката на безбожните!</verse>
        <verse osisID='Ps.82.5'>Те не знаят и не разбират, лутат се в тъмнина. Всичките основи на земята се клатят.</verse>
        <verse osisID='Ps.82.6'>Аз казах: Богове сте вие, синове на Всевишния сте всички!</verse>
        <verse osisID='Ps.82.7'>Но като човек ще умрете и ще паднете като един от князете.</verse>
        <verse osisID='Ps.82.8'>Стани, Боже, съди земята, защото Ти ще наследиш всички народи!</verse>
      </chapter>
      <chapter osisID='Ps.83'>
        <verse osisID='Ps.83.1'>(По слав. 82) Песен. Псалм на Асаф. Боже, недей мълча, не замлъквай, не бъди безмълвен, Боже!</verse>
        <verse osisID='Ps.83.2'>Защото, ето, враговете Ти вилнеят и онези, които Те мразят, надигнаха глава.</verse>
        <verse osisID='Ps.83.3'>Правят коварни планове против Твоя народ и се наговарят против скритите в Теб.</verse>
        <verse osisID='Ps.83.4'>Казаха: Елате да ги изтребим като народ, за да не се споменава вече името на Израил!</verse>
        <verse osisID='Ps.83.5'>Защото единодушно се наговориха, направиха съюз против Теб —</verse>
        <verse osisID='Ps.83.6'>шатрите на Едом и исмаиляните, Моав и агаряните,</verse>
        <verse osisID='Ps.83.7'>Гевал и Амон, и Амалик, филистимците с жителите на Тир;</verse>
        <verse osisID='Ps.83.8'>и Асирия се присъедини към тях, станаха помощници на Лотовите синове. (Села.)</verse>
        <verse osisID='Ps.83.9'>Постъпи с тях както с Мадиам, както със Сисара, както с Явин при потока Кисон,</verse>
        <verse osisID='Ps.83.10'>които загинаха при Ендор, станаха тор на земята!</verse>
        <verse osisID='Ps.83.11'>Направи благородните им като Орив и Зив, да, всичките им князе — като Зевей и Салмана,</verse>
        <verse osisID='Ps.83.12'>които казаха: Нека си присвоим Божиите жилища.</verse>
        <verse osisID='Ps.83.13'>Боже мой, направи ги като праха във вихрушката, като плява пред вятъра!</verse>
        <verse osisID='Ps.83.14'>Както огън изгаря дърветата и както пламък запалва планините,</verse>
        <verse osisID='Ps.83.15'>така ги гонй с урагана Си и ги уплаши с бурята Си!</verse>
        <verse osisID='Ps.83.16'>Покрий лицата им с позор, за да потърсят Името Ти, ГОСПОДИ!</verse>
        <verse osisID='Ps.83.17'>Нека се посрамят и ужасят навеки, нека се покрият със срам и погинат;</verse>
        <verse osisID='Ps.83.18'>за да познаят, че Ти, чието Име е ГОСПОД, единствен си Всевишният над цялата земя!</verse>
      </chapter>
      <chapter osisID='Ps.84'>
        <verse osisID='Ps.84.1'>(По слав. 83) За първия певец. По Гитит. Псалм на Кореевите синове. Колко прекрасни са Твоите обиталища, ГОСПОДИ на Войнствата!</verse>
        <verse osisID='Ps.84.2'>Душата ми копнее, дори примира за ГОСПОДНИТЕ дворове; сърцето ми и плътта ми радостно викат към живия Бог.</verse>
        <verse osisID='Ps.84.3'>Дори врабчето си е намерило дом и лястовицата — гнездо за себе си, където да слага пилетата си, при Твоите олтари, ГОСПОДИ на Войнствата, Царю мой и Боже мой!</verse>
        <verse osisID='Ps.84.4'>Блажени онези, които живеят в Твоя дом, те винаги ще Те хвалят. (Села.)</verse>
        <verse osisID='Ps.84.5'>Блажен човекът, чиято сила е в Теб; в сърцето им са Твоите пътища.</verse>
        <verse osisID='Ps.84.6'>Минавайки през долината на плача, те я превръщат в място на извори и ранният дъжд я покрива с благословения.</verse>
        <verse osisID='Ps.84.7'>Те отиват от сила в сила, всеки от тях се явява пред Бога в Сион.</verse>
        <verse osisID='Ps.84.8'>ГОСПОДИ, Боже на Войнствата, чуй молитвата ми! Послушай, Боже на Яков! (Села.)</verse>
        <verse osisID='Ps.84.9'>Виж, Боже, щите наш, и погледни на лицето на Своя помазаник!</verse>
        <verse osisID='Ps.84.10'>Защото един ден в Твоите дворове е по-добър от хиляди други. Бих предпочел да стоя на прага на дома на моя Бог, отколкото да живея в шатрите на безбожието.</verse>
        <verse osisID='Ps.84.11'>Защото ГОСПОД Бог е слънце и щит, ГОСПОД ще даде благодат и слава, няма да лиши от никакво добро онези, които ходят в чистота.</verse>
        <verse osisID='Ps.84.12'>ГОСПОДИ на Войнствата, блажен човекът, който се уповава на Теб!</verse>
      </chapter>
      <chapter osisID='Ps.85'>
        <verse osisID='Ps.85.1'>(По слав. 84) За първия певец. Псалм на Кореевите синове. ГОСПОДИ, Ти си показал благоволение към земята Си, възвърнал си Яков от плен.</verse>
        <verse osisID='Ps.85.2'>Простил си беззаконието на народа Си, покрил си целия му грях. (Села.)</verse>
        <verse osisID='Ps.85.3'>Оттеглил си цялата Си ярост, отвърнал си се от изгарящия Си гняв.</verse>
        <verse osisID='Ps.85.4'>Възвърни ни, Боже на нашето спасение, и прекрати негодуванието Си против нас!</verse>
        <verse osisID='Ps.85.5'>До века ли ще се гневиш против нас? Ще продължиш ли гнева Си за всички поколения?</verse>
        <verse osisID='Ps.85.6'>Няма ли да ни съживиш отново, за да се радва в Теб Твоят народ?</verse>
        <verse osisID='Ps.85.7'>Окажи ни милостта Си, ГОСПОДИ, и ни подари спасението Си!</verse>
        <verse osisID='Ps.85.8'>Ще слушам какво ще говори ГОСПОД Бог, защото ще говори мир на народа Си и на светиите Си, и да не се върнат обратно към безумие.</verse>
        <verse osisID='Ps.85.9'>Наистина спасението Му е близо до онези, които Му се боят, за да обитава слава в нашата земя.</verse>
        <verse osisID='Ps.85.10'>Милост и истина се срещнаха, правда и мир се целунаха.</verse>
        <verse osisID='Ps.85.11'>Истина ще поникне от земята и правда ще надникне от небето.</verse>
        <verse osisID='Ps.85.12'>И ГОСПОД ще даде доброто, и земята ни ще даде плода си.</verse>
        <verse osisID='Ps.85.13'>Правда ще върви пред Него и Той ще направи стъпките й път.</verse>
      </chapter>
      <chapter osisID='Ps.86'>
        <verse osisID='Ps.86.1'>(По слав. 85) Молитва на Давид. Приклони ухото Си, ГОСПОДИ! Чуй ме, защото съм окаян и сиромах!</verse>
        <verse osisID='Ps.86.2'>Запази живота ми, защото съм богобоязлив; Ти, Боже мой, спаси слугата Си, който се уповава на Теб!</verse>
        <verse osisID='Ps.86.3'>Бъди милостив към мен, Господи, защото към Теб викам цял ден.</verse>
        <verse osisID='Ps.86.4'>Развесели душата на слугата Си, защото към Теб, Господи, издигам душата си.</verse>
        <verse osisID='Ps.86.5'>Защото Ти, Господи, си благ и готов да прощаваш, и многомилостив към всички, които Те призовават.</verse>
        <verse osisID='Ps.86.6'>Послушай, ГОСПОДИ, молитвата ми и обърни внимание на гласа на молбите ми!</verse>
        <verse osisID='Ps.86.7'>В деня на скръбта си ще Те призова, защото ще ме послушаш.</verse>
        <verse osisID='Ps.86.8'>Между боговете няма подобен на Теб, Господи, нито дела, подобни на Твоите.</verse>
        <verse osisID='Ps.86.9'>Всички народи, които си направил, ще дойдат и ще се поклонят пред Теб, Господи, и ще прославят Името Ти,</verse>
        <verse osisID='Ps.86.10'>защото си велик и вършиш чудеса — Ти си Бог, само Ти!</verse>
        <verse osisID='Ps.86.11'>Научи ме на пътя Си, ГОСПОДИ, и ще ходя в истината Ти; дай ми да се боя от Името Ти с неразделено сърце.</verse>
        <verse osisID='Ps.86.12'>Ще Те възхвалявам, Господи, Боже мой, от все сърце и ще прославям Името Ти до века.</verse>
        <verse osisID='Ps.86.13'>Защото милостта Ти към мен е голяма и Ти избави душата ми от дълбините на Шеол.</verse>
        <verse osisID='Ps.86.14'>Боже, горделивите се надигнаха против мен и тълпа от насилници потърси душата ми; те не Те поставиха пред себе си.</verse>
        <verse osisID='Ps.86.15'>Но Ти, Господи, си Бог състрадателен и милостив, дълготърпелив, многомилостив и верен.</verse>
        <verse osisID='Ps.86.16'>Обърни се към мен и бъди милостив към мен, дай силата Си на слугата Си и спаси сина на слугинята Си!</verse>
        <verse osisID='Ps.86.17'>Направи ми знамение за добро — да видят онези, които ме мразят, и да се засрамят, защото Ти, ГОСПОДИ, ми помогна и ме утеши.</verse>
      </chapter>
      <chapter osisID='Ps.87'>
        <verse osisID='Ps.87.1'>(По слав. 86) Псалм на Кореевите синове. Песен. Неговата основа е на светите планини.</verse>
        <verse osisID='Ps.87.2'>ГОСПОД обича портите на Сион повече от всички жилища на Яков.</verse>
        <verse osisID='Ps.87.3'>Славни неща се говориха за теб, граде Божи. (Села.)</verse>
        <verse osisID='Ps.87.4'>Ще спомена Рахав и Вавилон на онези, които Ме познават. Ето, Филистия и Тир с Етиопия: Този се е родил там.</verse>
        <verse osisID='Ps.87.5'>А за Сион ще се каже: Този и онзи са се родили в него, и сам Всевишният ще го утвърди.</verse>
        <verse osisID='Ps.87.6'>ГОСПОД ще запише при записването на народите: Този се е родил там. (Села.)</verse>
        <verse osisID='Ps.87.7'>Както певците, така и музикантите ще казват: Всичките ми извори са в теб!</verse>
      </chapter>
      <chapter osisID='Ps.88'>
        <verse osisID='Ps.88.1'>(По слав. 87) Песен. Псалм на Кореевите синове. За първия певец. По музиката на Махалат леанот. Маскил на езраеца Еман. ГОСПОДИ, Боже на спасението ми, ден и нощ виках пред Теб.</verse>
        <verse osisID='Ps.88.2'>Нека дойде молитвата ми пред Теб, приклони ухото Си към вика ми,</verse>
        <verse osisID='Ps.88.3'>защото душата ми се насити на бедствия и животът ми се приближава до Шеол.</verse>
        <verse osisID='Ps.88.4'>Счетох се с онези, които слизат в рова, станах като мъж, който няма сила,</verse>
        <verse osisID='Ps.88.5'>паднал между мъртвите, като убитите, които лежат в гроба, за които Ти не си спомняш вече, и които са отсечени от ръката Ти.</verse>
        <verse osisID='Ps.88.6'>Положил си ме в най-дълбокия ров, в тъмни места, в бездни.</verse>
        <verse osisID='Ps.88.7'>Яростта ти натегна върху мен и с всичките Си вълни ме притискаш. (Села.)</verse>
        <verse osisID='Ps.88.8'>Отдалечил си от мен познатите ми, направил си ме мерзост за тях, затворен съм и не мога да изляза,</verse>
        <verse osisID='Ps.88.9'>окото ми чезне от скръб. ГОСПОДИ, Теб призовавах всеки ден, към Теб простирах ръцете си.</verse>
        <verse osisID='Ps.88.10'>За мъртвите ли ще вършиш чудеса? Или сенките ще станат да Те хвалят? (Села.)</verse>
        <verse osisID='Ps.88.11'>В гроба ли ще се прогласява милостта Ти, в Авадон ли — верността Ти?</verse>
        <verse osisID='Ps.88.12'>В мрака ли ще станат известни чудесата Ти, в земята на забравата ли — правдата Ти?</verse>
        <verse osisID='Ps.88.13'>Но аз към Теб извиках, ГОСПОДИ, и сутрин молитвата ми Те посреща.</verse>
        <verse osisID='Ps.88.14'>ГОСПОДИ, защо отхвърляш душата ми, криеш лицето Си от мен?</verse>
        <verse osisID='Ps.88.15'>От младостта си съм окаян и линея, търпя Твоите ужаси и съм смутен.</verse>
        <verse osisID='Ps.88.16'>Пламтящият Ти гняв премина върху мен, Твоите ужаси ме поядоха.</verse>
        <verse osisID='Ps.88.17'>Заобиколиха ме като вода цял ден, обкръжиха ме отвсякъде.</verse>
        <verse osisID='Ps.88.18'>Отдалечил си от мен приятел и другар, познатите ми са в мрак.</verse>
      </chapter>
      <chapter osisID='Ps.89'>
        <verse osisID='Ps.89.1'>(По слав. 88) Маскил на езраеца Етан. Ще възпявам милостите на ГОСПОДА до века, ще известявам с устата си Твоята вярност на всички поколения.</verse>
        <verse osisID='Ps.89.2'>Защото казах: Милостта ще се съгради до века, Ти ще утвърдиш истината Си в самите небеса.</verse>
        <verse osisID='Ps.89.3'>Направих завет с избрания Си, заклех се на слугата Си Давид:</verse>
        <verse osisID='Ps.89.4'>Ще утвърдя потомството ти до века и ще съградя престола ти за всички поколения. (Села.)</verse>
        <verse osisID='Ps.89.5'>И небесата ще хвалят Твоите чудеса, ГОСПОДИ, и истината Ти — в събранието на светиите.</verse>
        <verse osisID='Ps.89.6'>Защото кой на небето може да се сравни с ГОСПОДА? Кой сред синовете на могъщите може да се оприличи на ГОСПОДА?</verse>
        <verse osisID='Ps.89.7'>Бог е много страхопочитаем в събранието на светиите и страшен между всички, които са около Него.</verse>
        <verse osisID='Ps.89.8'>ГОСПОДИ, Боже на Войнствата, кой е могъщ като Теб, ГОСПОДИ? Истината Ти Те обкръжава.</verse>
        <verse osisID='Ps.89.9'>Ти владееш гордостта на морето; когато вълните му се надигат, Ти ги укротяваш.</verse>
        <verse osisID='Ps.89.10'>Ти си смачкал Рахав като някой убит, разпръснал си враговете Си с мощната Си ръка.</verse>
        <verse osisID='Ps.89.11'>Твои са небесата, Твоя е и земята; светът и всичко, което го изпълва — Ти си ги основал.</verse>
        <verse osisID='Ps.89.12'>Северът и югът — Ти си ги създал, Тавор и Ермон ликуват в Твоето Име.</verse>
        <verse osisID='Ps.89.13'>Ти имаш мощна ръка, ръката Ти е силна, десницата Ти — възвисена.</verse>
        <verse osisID='Ps.89.14'>Правда и съд са основата на престола Ти, милост и истина ходят пред лицето Ти.</verse>
        <verse osisID='Ps.89.15'>Блажен народът, който познава радостното възклицание! Те ходят в светлината на Твоето лице, ГОСПОДИ.</verse>
        <verse osisID='Ps.89.16'>В Твоето Име ликуват цял ден и чрез Твоята правда се извисяват.</verse>
        <verse osisID='Ps.89.17'>Защото Ти си славата на тяхната сила и с Твоето благоволение се възвишава нашият рог,</verse>
        <verse osisID='Ps.89.18'>понеже на ГОСПОДА е нашият щит и на Светия Израилев — нашият цар.</verse>
        <verse osisID='Ps.89.19'>Тогава Ти говори на светиите Си във видение и каза: Положих помощ върху един силен, възвисих един избран между народа.</verse>
        <verse osisID='Ps.89.20'>Намерих слугата Си Давид, със святото Си масло го помазах,</verse>
        <verse osisID='Ps.89.21'>него ще поддържа ръката Ми и мишцата Ми ще го укрепва.</verse>
        <verse osisID='Ps.89.22'>Врагът няма да го притесни, нито синът на неправдата ще го потиска.</verse>
        <verse osisID='Ps.89.23'>Аз ще смажа противниците му пред него и ще поразя онези, които го мразят.</verse>
        <verse osisID='Ps.89.24'>Верността Ми и милостта Ми ще бъдат с него и в Моето Име ще се възвиси рогът му.</verse>
        <verse osisID='Ps.89.25'>И ще поставя ръката му над морето и десницата Му — над реките.</verse>
        <verse osisID='Ps.89.26'>Той ще извика към Мен: Отец си ми, Бог мой и канарата на спасението ми!</verse>
        <verse osisID='Ps.89.27'>Затова и Аз ще го направя първороден, най-горен от земните царе.</verse>
        <verse osisID='Ps.89.28'>Ще запазя вечно милостта Си за него и заветът Ми с него ще остане твърд.</verse>
        <verse osisID='Ps.89.29'>И потомството му ще направя да пребъдва навеки и престола му — като небесните дни.</verse>
        <verse osisID='Ps.89.30'>Ако синовете му оставят закона Ми и не ходят в правилата Ми,</verse>
        <verse osisID='Ps.89.31'>ако нарушат наредбите Ми и не пазят заповедите Ми,</verse>
        <verse osisID='Ps.89.32'>тогава ще накажа с тояга престъпленията им и с бич — беззаконията им,</verse>
        <verse osisID='Ps.89.33'>но няма да отнема от него милостта Си и няма да се отрека от верността Си.</verse>
        <verse osisID='Ps.89.34'>Няма да оскверня завета Си и няма да променя това, което е излязло от устните Ми.</verse>
        <verse osisID='Ps.89.35'>Веднъж се заклех в светостта Си: няма да излъжа Давид!</verse>
        <verse osisID='Ps.89.36'>Потомството му ще пребъде вечно и престолът му — като слънцето пред Мен;</verse>
        <verse osisID='Ps.89.37'>ще бъде утвърден до века като луната. Верен е свидетелят в небето. (Села.)</verse>
        <verse osisID='Ps.89.38'>Но Ти си отхвърлил и презрял, разгневил си се против Своя помазаник.</verse>
        <verse osisID='Ps.89.39'>Изоставил си завета със слугата Си, опозорил си короната му до земята.</verse>
        <verse osisID='Ps.89.40'>Повалил си всичките му заграждения, превърнал си крепостите му в развалина.</verse>
        <verse osisID='Ps.89.41'>Разграбват го всички, които минават по пътя, стана за присмех на съседите си.</verse>
        <verse osisID='Ps.89.42'>Възвисил си десницата на враговете му, зарадвал си всичките му неприятели.</verse>
        <verse osisID='Ps.89.43'>И острието на меча му си обърнал обратно и в битката не си го подкрепил.</verse>
        <verse osisID='Ps.89.44'>Направил си да изчезне блясъкът му и си свалил на земята престола му.</verse>
        <verse osisID='Ps.89.45'>Съкратил си дните на младостта му, покрил си го със срам. (Села.)</verse>
        <verse osisID='Ps.89.46'>Докога, ГОСПОДИ? Ще се криеш ли навеки? Ще гори ли яростта Ти като огън?</verse>
        <verse osisID='Ps.89.47'>Помни колко е кратко времето ми, за каква суета си създал всичките човешки синове!</verse>
        <verse osisID='Ps.89.48'>Кой човек ще живее и няма да види смърт? Може ли да избави душата си от властта на Шеол? (Села.)</verse>
        <verse osisID='Ps.89.49'>Къде са предишните Ти милости, Господи? Ти се закле на Давид в истината Си!</verse>
        <verse osisID='Ps.89.50'>Помни, Господи, унижението на слугите Си — как нося в пазвата си присмеха на многото народи,</verse>
        <verse osisID='Ps.89.51'>с който враговете Ти, ГОСПОДИ, хулеха, с който хулеха стъпките на Твоя помазаник!</verse>
        <verse osisID='Ps.89.52'>Благословен да е ГОСПОД до века! Амин и амин!</verse>
      </chapter>
      <chapter osisID='Ps.90'>
        <verse osisID='Ps.90.1'>(По слав. 89) Молитва на Божия човек Мойсей. Господи, Ти си ни бил прибежище във всички поколения.</verse>
        <verse osisID='Ps.90.2'>Преди да се родят планините и да си създал земята и света, от вечността до вечността Ти си Бог.</verse>
        <verse osisID='Ps.90.3'>Връщаш човека в пръстта и казваш: Върнете се, човешки синове!</verse>
        <verse osisID='Ps.90.4'>Защото хиляда години в Твоите очи са като вчерашния ден, който премина, или като нощна стража.</verse>
        <verse osisID='Ps.90.5'>Завличаш ги като порой, те са като сън, сутрин са като трева, която никне.</verse>
        <verse osisID='Ps.90.6'>Сутрин цъфти и пониква, вечер се окосява и изсъхва,</verse>
        <verse osisID='Ps.90.7'>защото изчезваме от Твоя гняв и ужасени сме от яростта Ти.</verse>
        <verse osisID='Ps.90.8'>Поставил си безчестията ни пред Себе Си, тайните ни грехове — в светлината на лицето Си.</verse>
        <verse osisID='Ps.90.9'>Защото всичките ни дни отминават в гнева Ти, прекарваме годините си като въздишка.</verse>
        <verse osisID='Ps.90.10'>Дните на живота ни са седемдесет години или ако има сила — осемдесет години; но гордостта им е труд и мъка, защото бързо преминават и ние отлитаме.</verse>
        <verse osisID='Ps.90.11'>Кой знае силата на гнева Ти и яростта Ти, според страха от Теб?</verse>
        <verse osisID='Ps.90.12'>Научи ни така да броим дните си, че да придобием мъдро сърце.</verse>
        <verse osisID='Ps.90.13'>Върни се, ГОСПОДИ! Докога? Смили се над слугите Си!</verse>
        <verse osisID='Ps.90.14'>Насити ни рано с милостта Си, за да ликуваме и да се радваме през всичките си дни.</verse>
        <verse osisID='Ps.90.15'>Развесели ни според дните, в които си ни наскърбявал, и годините, в които сме видели зло.</verse>
        <verse osisID='Ps.90.16'>Нека се яви делото Ти на слугите Ти и величието Ти — на синовете им.</verse>
        <verse osisID='Ps.90.17'>И нека бъде върху нас благоволението на ГосподА, нашия Бог, и утвърждавай над нас делото на ръцете ни! Да, утвърждавай делото на нашите ръце!</verse>
      </chapter>
      <chapter osisID='Ps.91'>
        <verse osisID='Ps.91.1'>(По слав. 90) Който обитава под закрилата на Всевишния, той ще живее под сянката на Всемогъщия.</verse>
        <verse osisID='Ps.91.2'>Ще казвам на ГОСПОДА: Ти си моето прибежище и моята крепост, моят Бог, на когото се уповавам!</verse>
        <verse osisID='Ps.91.3'>Защото Той ще те избавя от примката на ловеца и от гибелния мор.</verse>
        <verse osisID='Ps.91.4'>С перата Си ще те покрива и под крилете Му ще прибегнеш — Неговата истина е щит и защита.</verse>
        <verse osisID='Ps.91.5'>Няма да се страхуваш от ужас нощем, нито от стрелата, която лети денем,</verse>
        <verse osisID='Ps.91.6'>нито от мор, който ходи в тъмнина, нито от зараза, която опустошава по пладне.</verse>
        <verse osisID='Ps.91.7'>Хиляда ще падат от страната ти и десет хиляди — отдясно ти, но до теб няма да стигне.</verse>
        <verse osisID='Ps.91.8'>Само ще гледаш с очите си и ще видиш възмездието на безбожните.</verse>
        <verse osisID='Ps.91.9'>Понеже ти си казал: ГОСПОД е моето прибежище! — и си направил Всевишния свое жилище,</verse>
        <verse osisID='Ps.91.10'>никакво зло няма да те сполети, нито язва ще се приближи до шатрата ти,</verse>
        <verse osisID='Ps.91.11'>защото ще заповяда на ангелите Си за теб — да те пазят във всичките ти пътища.</verse>
        <verse osisID='Ps.91.12'>На ръце ще те носят, да не би да удариш в камък крака си.</verse>
        <verse osisID='Ps.91.13'>Ще настъпиш лъв и кобра, ще стъпчеш млад лъв и змия.</verse>
        <verse osisID='Ps.91.14'>Понеже той положи в Мен любовта си, затова ще го избавя. Ще го поставя нависоко, защото позна Името Ми.</verse>
        <verse osisID='Ps.91.15'>Той ще Ме призове и Аз ще му отговоря. Ще бъда с него, когато е в бедствие, ще го избавя и ще го прославя.</verse>
        <verse osisID='Ps.91.16'>Ще го наситя с дългоденствие и ще му покажа Моето спасение.</verse>
      </chapter>
      <chapter osisID='Ps.92'>
        <verse osisID='Ps.92.1'>(По слав. 91) Псалм. Песен за съботния ден. Добре е да възхваляваме ГОСПОДА и да възпяваме Твоето Име, Всевишни,</verse>
        <verse osisID='Ps.92.2'>да възвестяваме милостта Ти сутрин и верността Ти нощем,</verse>
        <verse osisID='Ps.92.3'>с десетострунен инструмент и с арфа, със звучна мелодия на лира.</verse>
        <verse osisID='Ps.92.4'>Понеже си ме зарадвал, ГОСПОДИ, с това, което си направил, ще ликувам в делата на ръцете Ти.</verse>
        <verse osisID='Ps.92.5'>Колко са велики делата Ти, ГОСПОДИ! Твоите мисли са много дълбоки.</verse>
        <verse osisID='Ps.92.6'>Неразумният човек не знае и глупавият не разбира това,</verse>
        <verse osisID='Ps.92.7'>че безбожните никнат като трева и всички, които вършат беззаконие, цъфтят, само за да бъдат изтребени навеки.</verse>
        <verse osisID='Ps.92.8'>Но Ти, ГОСПОДИ, си възвишен във вечността!</verse>
        <verse osisID='Ps.92.9'>Защото, ето, враговете Ти, ГОСПОДИ, защото, ето, враговете Ти ще погинат, ще се пръснат всички, които вършат беззаконие.</verse>
        <verse osisID='Ps.92.10'>Но Ти ще възвисиш рога ми като на дивото говедо; с прясно масло ще бъда помазан</verse>
        <verse osisID='Ps.92.11'>и окото ми ще види повалянето на враговете ми, ушите ми ще чуят за възмездието над злодеите, които се надигат против мен.</verse>
        <verse osisID='Ps.92.12'>Праведният ще поникне като палма, ще расте като кедър в Ливан.</verse>
        <verse osisID='Ps.92.13'>Насадените в дома на ГОСПОДА ще цъфтят в дворовете на нашия Бог.</verse>
        <verse osisID='Ps.92.14'>Ще са плодоносни и в дълбока старост, ще са сочни и зелени,</verse>
        <verse osisID='Ps.92.15'>за да известят, че ГОСПОД е праведен — Моята канара — и в Него няма неправда.</verse>
      </chapter>
      <chapter osisID='Ps.93'>
        <verse osisID='Ps.93.1'>(По слав. 92) ГОСПОД царува! Облечен е с величие, ГОСПОД е облечен със сила и се е препасал. И светът е утвърден, не може да се поклати.</verse>
        <verse osisID='Ps.93.2'>Твоят престол е утвърден отначало, Ти си от вечността.</verse>
        <verse osisID='Ps.93.3'>Реки издигнаха, ГОСПОДИ, реки издигнаха гласа си, реки издигнаха вълните си.</verse>
        <verse osisID='Ps.93.4'>ГОСПОД във висините е по-силен от грохота на големи води, от мощните вълни на морето.</verse>
        <verse osisID='Ps.93.5'>Твоите свидетелства са много сигурни. На Твоя дом подобава святост, ГОСПОДИ, за дълги дни!</verse>
      </chapter>
      <chapter osisID='Ps.94'>
        <verse osisID='Ps.94.1'>(По слав. 93) ГОСПОДИ, Боже на отмъщенията, Боже на отмъщенията, възсияй!</verse>
        <verse osisID='Ps.94.2'>Възвиши се, Съдия на земята, отдай заслуженото на горделивите!</verse>
        <verse osisID='Ps.94.3'>Докога безбожните, ГОСПОДИ, докога безбожните ще тържествуват,</verse>
        <verse osisID='Ps.94.4'>ще приказват, ще говорят надменно и всички, които вършат беззаконие, ще се хвалят?</verse>
        <verse osisID='Ps.94.5'>Те смазват народа Ти, ГОСПОДИ, и потискат наследството Ти.</verse>
        <verse osisID='Ps.94.6'>Убиват вдовицата и чужденеца и умъртвяват сираците.</verse>
        <verse osisID='Ps.94.7'>И казват: ГОСПОД не вижда, Богът на Яков не забелязва.</verse>
        <verse osisID='Ps.94.8'>Разберете, вие, неразумни между народа! И вие, глупави, кога ще поумнеете?</verse>
        <verse osisID='Ps.94.9'>Този, който е направил ухото, няма ли да чуе? Този, който е образувал окото, няма ли да види?</verse>
        <verse osisID='Ps.94.10'>Този, който наставлява народите, няма ли да порицае? Той е този, който учи човека на знание!</verse>
        <verse osisID='Ps.94.11'>ГОСПОД познава мислите на човека, че те са суета.</verse>
        <verse osisID='Ps.94.12'>Блажен онзи човек, когото Ти наставляваш, ГОСПОДИ, и го учиш от закона Си,</verse>
        <verse osisID='Ps.94.13'>за да му даваш почивка от дните на злощастието, докато се изкопае ров за безбожния.</verse>
        <verse osisID='Ps.94.14'>Защото ГОСПОД няма да отхвърли народа Си и наследството Си няма да остави.</verse>
        <verse osisID='Ps.94.15'>Защото съдът ще се върне при правдата и всички, които са с право сърце, ще го последват.</verse>
        <verse osisID='Ps.94.16'>Кой ще стане за мен против злодеите? Кой ще застане за мен против онези, които вършат беззаконие?</verse>
        <verse osisID='Ps.94.17'>Ако ГОСПОД не ми беше помогнал, душата ми без малко би се заселила в мълчанието.</verse>
        <verse osisID='Ps.94.18'>Когато казах: Кракът ми се подхлъзва! — Твоята милост, ГОСПОДИ, ме подпря.</verse>
        <verse osisID='Ps.94.19'>Сред множеството грижи на сърцето ми Твоите утешения изпълваха с наслада душата ми.</verse>
        <verse osisID='Ps.94.20'>Може ли да има нещо общо с Теб престолът на беззаконието, което замисля зло чрез закона?</verse>
        <verse osisID='Ps.94.21'>Те се нахвърлят върху душата на праведния и осъждат невинна кръв.</verse>
        <verse osisID='Ps.94.22'>Но ГОСПОД е моята висока кула и моят Бог — канарата на прибежището ми.</verse>
        <verse osisID='Ps.94.23'>Той върна беззаконието им обратно върху тях и в злината им ще ги погуби. ГОСПОД, нашият Бог, ще ги погуби.</verse>
      </chapter>
      <chapter osisID='Ps.95'>
        <verse osisID='Ps.95.1'>(По слав. 94) Елате, да запеем радостно на ГОСПОДА, да възкликнем към канарата на нашето спасение!</verse>
        <verse osisID='Ps.95.2'>Да дойдем пред Него с благодарност, да възкликнем към Него с псалми!</verse>
        <verse osisID='Ps.95.3'>Защото ГОСПОД е Бог велик и Цар велик над всички богове.</verse>
        <verse osisID='Ps.95.4'>В ръката Му са дълбините на земята и Негови — планинските височини.</verse>
        <verse osisID='Ps.95.5'>Негово е морето, защото Той го е направил, и Неговите ръце образуваха сушата.</verse>
        <verse osisID='Ps.95.6'>Елате, да се поклоним и да се наведем, да коленичим пред ГОСПОДА, нашия Създател!</verse>
        <verse osisID='Ps.95.7'>Защото Той е нашият Бог и ние сме народът на пасбището Му и овцете на ръката Му. Днес, ако чуете гласа Му,</verse>
        <verse osisID='Ps.95.8'>не закоравявайте сърцата си както при Мерива, както в деня на Маса в пустинята,</verse>
        <verse osisID='Ps.95.9'>когато бащите ви Ме изпитаха, опитаха Ме, въпреки че бяха видели делото Ми.</verse>
        <verse osisID='Ps.95.10'>Четиридесет години се отвращавах от това поколение и казах: Те са народ, който се отклонява в сърцето си, и не познават Моите пътища.</verse>
        <verse osisID='Ps.95.11'>Затова се заклех в гнева Си: Те няма да влязат в Моята почивка!</verse>
      </chapter>
      <chapter osisID='Ps.96'>
        <verse osisID='Ps.96.1'>(По слав. 95) Пейте на ГОСПОДА нова песен, пейте на ГОСПОДА, цяла земя!</verse>
        <verse osisID='Ps.96.2'>Пейте на ГОСПОДА, благославяйте Името Му, възвестявайте от ден на ден спасението Му!</verse>
        <verse osisID='Ps.96.3'>Прогласявайте между езичниците Неговата слава, между всичките народи — чудните Му дела,</verse>
        <verse osisID='Ps.96.4'>защото ГОСПОД е велик и всеславен, страшен е над всички богове.</verse>
        <verse osisID='Ps.96.5'>Защото всичките богове на народите са нищо, а ГОСПОД е направил небесата.</verse>
        <verse osisID='Ps.96.6'>Пред Него са блясък и величие, сила и красота са в светилището Му.</verse>
        <verse osisID='Ps.96.7'>Отдайте на ГОСПОДА, вие, племена на народите, отдайте на ГОСПОДА слава и сила!</verse>
        <verse osisID='Ps.96.8'>Отдайте на ГОСПОДА славата на Името Му, донесете принос и елате в дворовете Му,</verse>
        <verse osisID='Ps.96.9'>поклонете се на ГОСПОДА в свято великолепие! Треперете пред Него, цяла земя!</verse>
        <verse osisID='Ps.96.10'>Кажете между народите: ГОСПОД царува! И светът стои здраво, няма да се поклати. Той ще съди народите с правота.</verse>
        <verse osisID='Ps.96.11'>Нека се веселят небесата и нека ликува земята, нека бучи морето и всичко в него,</verse>
        <verse osisID='Ps.96.12'>нека се весели полето и всичко по него. Тогава ще ликуват всичките дървета на гората</verse>
        <verse osisID='Ps.96.13'>пред ГОСПОДА, защото Той идва, защото идва да съди земята. Той ще съди света с правда и народите — с истината Си.</verse>
      </chapter>
      <chapter osisID='Ps.97'>
        <verse osisID='Ps.97.1'>(По слав. 96) ГОСПОД царува! Нека се радва земята, нека се веселят множеството острови!</verse>
        <verse osisID='Ps.97.2'>Облаци и мрак са около Него, правда и правосъдие са основата на престола Му.</verse>
        <verse osisID='Ps.97.3'>Огън върви пред Него и изгаря противниците Му отвсякъде.</verse>
        <verse osisID='Ps.97.4'>Светкавиците Му осветляват света. Земята видя и потрепери.</verse>
        <verse osisID='Ps.97.5'>Планините се топят като восък от присъствието на ГОСПОДА, от присъствието на Господа на цялата земя.</verse>
        <verse osisID='Ps.97.6'>Небесата провъзгласяват правдата Му и всичките племена виждат славата Му.</verse>
        <verse osisID='Ps.97.7'>Нека се посрамят всички, които служат на изваяни образи, които се хвалят с идолите. Паднете пред Него, всички богове!</verse>
        <verse osisID='Ps.97.8'>Чу Сион и се развесели и се зарадваха дъщерите на Юда заради Твоите присъди, ГОСПОДИ.</verse>
        <verse osisID='Ps.97.9'>Защото Ти, ГОСПОДИ, си Всевишният над цялата земя, превъзвишен си над всички богове.</verse>
        <verse osisID='Ps.97.10'>Мразете злото, вие, които любите ГОСПОДА! Той пази душите на светиите си, избавя ги от ръката на безбожните.</verse>
        <verse osisID='Ps.97.11'>Светлина се сее за праведния и веселие — за правите по сърце.</verse>
        <verse osisID='Ps.97.12'>Веселете се в ГОСПОДА, вие, праведни, и възхвалявайте паметта на Неговата святост!</verse>
      </chapter>
      <chapter osisID='Ps.98'>
        <verse osisID='Ps.98.1'>(По слав. 97) Псалм. Пейте на ГОСПОДА нова песен, защото Той извърши чудни дела! Неговата десница и Неговата свята мишца Му спечелиха победата.</verse>
        <verse osisID='Ps.98.2'>ГОСПОД изяви спасението Си, откри правдата Си пред очите на народите.</verse>
        <verse osisID='Ps.98.3'>Спомни си милостта Си и верността Си към израилевия дом. Всичките земни краища видяха спасението на нашия Бог.</verse>
        <verse osisID='Ps.98.4'>Възкликнете към ГОСПОДА, цяла земя, ликувайте, радвайте се и пейте псалми!</verse>
        <verse osisID='Ps.98.5'>Пейте на ГОСПОДА с арфа, с арфа и с глас на псалмопеене!</verse>
        <verse osisID='Ps.98.6'>С тръби и с глас на рог викнете радостно пред Царя, ГОСПОДА!</verse>
        <verse osisID='Ps.98.7'>Нека бучи морето и всичко в него, светът и неговите обитатели!</verse>
        <verse osisID='Ps.98.8'>Нека ръкопляскат реките, нека се радват заедно планините</verse>
        <verse osisID='Ps.98.9'>пред ГОСПОДА, защото идва да съди земята. Ще съди света с правда и народите — с правота.</verse>
      </chapter>
      <chapter osisID='Ps.99'>
        <verse osisID='Ps.99.1'>(По слав. 98) ГОСПОД царува! Нека треперят народите! Той седи на престол над херувимите. Нека се потресе земята!</verse>
        <verse osisID='Ps.99.2'>ГОСПОД е велик в Сион и е извисен над всичките народи.</verse>
        <verse osisID='Ps.99.3'>Нека хвалят Твоето велико и страшно Име; свят е Той!</verse>
        <verse osisID='Ps.99.4'>И силата на Царя обича правда. Ти си утвърдил правота, извършил си правосъдие и правда в Яков.</verse>
        <verse osisID='Ps.99.5'>Възвишавайте ГОСПОДА, нашия Бог, и кланяйте се при подножието на краката Му. Свят е Той!</verse>
        <verse osisID='Ps.99.6'>Мойсей и Аарон бяха между свещениците Му и Самуил беше между призоваващите Името Му; те призоваваха ГОСПОДА и Той им отговаряше.</verse>
        <verse osisID='Ps.99.7'>Той им говореше в облачния стълб и те пазеха свидетелствата Му и наредбата, която им даде.</verse>
        <verse osisID='Ps.99.8'>ГОСПОДИ, Боже наш, Ти им отговаряше; Ти им беше Бог, който прощава, но и Отмъстител за деянията им.</verse>
        <verse osisID='Ps.99.9'>Възвишавайте ГОСПОДА, нашия Бог, и се кланяйте при святата Му планина, защото свят е ГОСПОД, нашият Бог!</verse>
      </chapter>
      <chapter osisID='Ps.100'>
        <verse osisID='Ps.100.1'>(По слав. 99) Псалм на благодарност. Възкликнете към ГОСПОДА, цяла земя!</verse>
        <verse osisID='Ps.100.2'>Служете на ГОСПОДА с радост, елате пред Него с ликуване.</verse>
        <verse osisID='Ps.100.3'>Познайте, че ГОСПОД — Той е Бог. Той ни е направил, а не ние; Негов народ сме и овцете на пасбището Му.</verse>
        <verse osisID='Ps.100.4'>Влезте в портите Му с благодарност и в дворовете Му — с хваление! Благодарете Му и благославяйте Името Му,</verse>
        <verse osisID='Ps.100.5'>защото ГОСПОД е благ, милостта Му е вечна и верността Му — към всички поколения.</verse>
      </chapter>
      <chapter osisID='Ps.101'>
        <verse osisID='Ps.101.1'>(По слав. 100) Псалм на Давид. Ще възпея милост и правосъдие; на Теб, ГОСПОДИ, ще пея псалми!</verse>
        <verse osisID='Ps.101.2'>Ще постъпвам разумно в път съвършен. Кога ще дойдеш при мен? Ще ходя вътре в дома си в чистотата на сърцето си.</verse>
        <verse osisID='Ps.101.3'>Няма да поставя пред очите си нищо лошо; мразя престъпване на закона, това няма да се прилепи към мен.</verse>
        <verse osisID='Ps.101.4'>Лъжливо сърце ще отстъпи от мен, няма да познавам зло.</verse>
        <verse osisID='Ps.101.5'>Който клевети тайно съседа си, него ще погубя; който има горделиво око и надменно сърце, него няма да търпя.</verse>
        <verse osisID='Ps.101.6'>Очите ми ще бъдат върху верните на земята, за да живеят с мен; който ходи в съвършен път, той ще ми служи.</verse>
        <verse osisID='Ps.101.7'>Който постъпва коварно, няма да живее вътре в дома ми; който говори лъжа, няма да устои пред очите ми.</verse>
        <verse osisID='Ps.101.8'>Всяка сутрин ще погубвам всичките безбожни на земята, за да изтребя от града на ГОСПОДА всички, които вършат беззаконие.</verse>
      </chapter>
      <chapter osisID='Ps.102'>
        <verse osisID='Ps.102.1'>(По слав. 101) Молитва на скърбящия, когато е съкрушен и излива жалбата си пред ГОСПОДА. ГОСПОДИ, послушай молитвата ми и викането ми нека дойде до Теб!</verse>
        <verse osisID='Ps.102.2'>Не скривай лицето Си от мен в деня на бедствието ми, приклони към мен ухото Си! В деня, когато Те призовавам, бързо ми отговори,</verse>
        <verse osisID='Ps.102.3'>защото дните ми изчезват като дим и костите ми са нажежени като огън.</verse>
        <verse osisID='Ps.102.4'>Сърцето ми е поразено и изсъхнало като трева, така че забравям да ям хляба си.</verse>
        <verse osisID='Ps.102.5'>Поради гласа на стенанието ми костите ми прилепват към кожата ми.</verse>
        <verse osisID='Ps.102.6'>Заприличал съм на пеликан в пустиня, станал съм като бухал в развалини.</verse>
        <verse osisID='Ps.102.7'>Лежа буден и съм като самотно врабче на покрива.</verse>
        <verse osisID='Ps.102.8'>Враговете ми цял ден ми се присмиват; онези, които свирепеят против мен, кълнат в името ми.</verse>
        <verse osisID='Ps.102.9'>Защото ядох пепел като хляб и смесих питието си със сълзи,</verse>
        <verse osisID='Ps.102.10'>заради Твоя гняв и Твоето негодувание — защото си ме вдигнал и долу си ме хвърлил.</verse>
        <verse osisID='Ps.102.11'>Дните ми са като удължена сянка и аз като трева изсъхвам.</verse>
        <verse osisID='Ps.102.12'>Но Ти, ГОСПОДИ, оставаш вечно и споменът Ти — през всички поколения.</verse>
        <verse osisID='Ps.102.13'>Ти ще станеш и ще се смилиш над Сион, защото е време да му окажеш милост, защото определеното време дойде.</verse>
        <verse osisID='Ps.102.14'>Защото слугите Ти милеят за камъните му и жалеят за развалините му.</verse>
        <verse osisID='Ps.102.15'>Така народите ще се боят от Името на ГОСПОДА и всичките земни царе — от славата Ти.</verse>
        <verse osisID='Ps.102.16'>Защото ГОСПОД ще съгради Сион и ще се яви в славата Си,</verse>
        <verse osisID='Ps.102.17'>ще се обърне към молитвата на оставените и няма да презре молитвата им.</verse>
        <verse osisID='Ps.102.18'>Това ще се запише за бъдещото поколение и народ, който ще се създаде, ще хвали ГОСПОДА.</verse>
        <verse osisID='Ps.102.19'>Защото Той надникна от височината на Своето светилище, от небето ГОСПОД погледна към земята,</verse>
        <verse osisID='Ps.102.20'>за да чуе стенанието на затворника, да освободи обречените на смърт,</verse>
        <verse osisID='Ps.102.21'>за да провъзгласяват Името на ГОСПОДА в Сион и хвалата Му в Ерусалим,</verse>
        <verse osisID='Ps.102.22'>когато се съберат заедно народите и царствата, за да служат на ГОСПОДА.</verse>
        <verse osisID='Ps.102.23'>Той отслаби силата ми в пътя, съкрати дните ми.</verse>
        <verse osisID='Ps.102.24'>Аз казах: Боже мой, не ме вземай в половината на дните ми! Твоите години са през всички поколения.</verse>
        <verse osisID='Ps.102.25'>От древността Ти си основал земята и дело на Твоите ръце са небесата.</verse>
        <verse osisID='Ps.102.26'>Те ще погинат, но Ти пребъдваш; те всички ще овехтеят като дреха, като одежда ще ги смениш и ще бъдат изменени.</verse>
        <verse osisID='Ps.102.27'>Но Ти си същият и Твоите години няма да свършат.</verse>
        <verse osisID='Ps.102.28'>Синовете на слугите Ти ще останат и потомството им ще се утвърди пред Теб.</verse>
      </chapter>
      <chapter osisID='Ps.103'>
        <verse osisID='Ps.103.1'>(По слав. 102) Псалм на Давид. Благославяй ГОСПОДА, душо моя, и всичко в мен да благославя святото Му Име.</verse>
        <verse osisID='Ps.103.2'>Благославяй ГОСПОДА, душо моя, и не забравяй всичките Му благодеяния.</verse>
        <verse osisID='Ps.103.3'>Той е, който прощава всичките ти беззакония, който изцелява всичките ти болести,</verse>
        <verse osisID='Ps.103.4'>който изкупва от рова живота ти, който те увенчава с милост и милосърдие,</verse>
        <verse osisID='Ps.103.5'>който насища с блага живота ти, младостта ти се подновява като на орел.</verse>
        <verse osisID='Ps.103.6'>ГОСПОД извършва правда и правосъдие за всички угнетявани.</verse>
        <verse osisID='Ps.103.7'>Показа на Мойсей пътищата Си и на израилевите синове — делата Си.</verse>
        <verse osisID='Ps.103.8'>Състрадателен и милостив е ГОСПОД, дълготърпелив и многомилостив.</verse>
        <verse osisID='Ps.103.9'>Няма да действа вечно за лошо, нито ще се гневи до века.</verse>
        <verse osisID='Ps.103.10'>Не е постъпил с нас според греховете ни, нито ни е отплатил според беззаконията ни,</verse>
        <verse osisID='Ps.103.11'>защото, колкото са високо небесата над земята, толкова е голяма милостта Му към онези, които Му се боят;</verse>
        <verse osisID='Ps.103.12'>колкото е далеч изтокът от запада, толкова е отдалечил от нас престъпленията ни.</verse>
        <verse osisID='Ps.103.13'>Както баща жали деца, така жали ГОСПОД онези, които Му се боят,</verse>
        <verse osisID='Ps.103.14'>защото Той познава нашия строеж, помни, че ние сме пръст.</verse>
        <verse osisID='Ps.103.15'>Дните на човека са като трева, като полско цвете — така цъфти.</verse>
        <verse osisID='Ps.103.16'>Защото вятърът преминава над него, и го няма, и мястото му не го познава вече.</verse>
        <verse osisID='Ps.103.17'>Но милостта на ГОСПОДА е от века до века върху онези, които Му се боят, и правдата Му — върху синовете на синовете,</verse>
        <verse osisID='Ps.103.18'>върху онези, които пазят завета Му и помнят заповедите Му, за да ги изпълняват.</verse>
        <verse osisID='Ps.103.19'>ГОСПОД е поставил престола Си в небесата и царството Му владее над всичко.</verse>
        <verse osisID='Ps.103.20'>Благославяйте ГОСПОДА, вие, Негови ангели, мощни по сила, които изпълнявате словото Му, като слушате гласа на словото Му!</verse>
        <verse osisID='Ps.103.21'>Благославяйте ГОСПОДА, всички вие, Негови войнства, Негови служители, които изпълнявате волята Му!</verse>
        <verse osisID='Ps.103.22'>Благославяйте ГОСПОДА, всички вие, Негови дела на всички места на Неговото господство! Благославяй ГОСПОДА, душо моя!</verse>
      </chapter>
      <chapter osisID='Ps.104'>
        <verse osisID='Ps.104.1'>(По слав. 103) Благославяй ГОСПОДА, душо моя! ГОСПОДИ, Боже мой, Ти си много велик, облечен си с величие и блясък.</verse>
        <verse osisID='Ps.104.2'>Ти си, който се покрива със светлина като с наметало и простира небесата като завеса,</verse>
        <verse osisID='Ps.104.3'>който гради превъзвишените Си заселища във водите, който прави облаците Своя колесница, който се носи на крилете на вятъра,</verse>
        <verse osisID='Ps.104.4'>който прави ангелите Си ветрове и служителите Си — пламтящ огън.</verse>
        <verse osisID='Ps.104.5'>Той е основал земята на основите й, тя няма да се поклати до века.</verse>
        <verse osisID='Ps.104.6'>Покрил си я с бездната като с дреха, водите застанаха над планините.</verse>
        <verse osisID='Ps.104.7'>При Твоето смъмряне те побягнаха, при гласа на гърма Ти се спуснаха в бяг.</verse>
        <verse osisID='Ps.104.8'>Планините се издигнаха, долините се снишиха на мястото, което си определил за тях.</verse>
        <verse osisID='Ps.104.9'>Поставил си граница, така че да не могат да преминат, и те няма да се върнат и да покрият земята.</verse>
        <verse osisID='Ps.104.10'>Ти си, който изпраща извори в долините и те текат между планините.</verse>
        <verse osisID='Ps.104.11'>Поят всички животни на полето и дивите магарета утоляват жаждата си.</verse>
        <verse osisID='Ps.104.12'>При тях обитават небесните птици и пеят между клоните.</verse>
        <verse osisID='Ps.104.13'>Ти си, който напоява планините от превъзвишените Си заселища и земята се насища с плода на делата Ти.</verse>
        <verse osisID='Ps.104.14'>Ти си, който кара тревата да расте за добитъка и полската трева — за служба на човека, за да изважда храна от земята,</verse>
        <verse osisID='Ps.104.15'>и вино, което весели сърцето на човека, така че да прави да блести лицето му като от масло, и хляб, който подкрепя сърцето на човека.</verse>
        <verse osisID='Ps.104.16'>Дърветата на ГОСПОДА се наситиха, ливанските кедри, които Той е насадил,</verse>
        <verse osisID='Ps.104.17'>където птиците свиват гнездата си и щъркелът, чийто дом са елхите.</verse>
        <verse osisID='Ps.104.18'>Високите планини са за дивите кози, канарите са убежище за скокливите мишки.</verse>
        <verse osisID='Ps.104.19'>Той е направил луната за определяне на времената и слънцето знае залеза си.</verse>
        <verse osisID='Ps.104.20'>Ти спускаш тъмнина и става нощ, в нея ходят всички горски зверове.</verse>
        <verse osisID='Ps.104.21'>Лъвчетата реват за плячка и искат храната си от Бога.</verse>
        <verse osisID='Ps.104.22'>Слънцето изгрява, те се оттеглят и лягат в бърлогите си.</verse>
        <verse osisID='Ps.104.23'>Човекът излиза на работата си и на труда си до вечерта.</verse>
        <verse osisID='Ps.104.24'>ГОСПОДИ, колко многобройни са Твоите дела! Всички тях Ти си извършил с мъдрост. Земята е пълна с Твоите творения.</verse>
        <verse osisID='Ps.104.25'>Ето голямото и широко море, там гъмжат безброй живи същества — малки и големи.</verse>
        <verse osisID='Ps.104.26'>Там се движат корабите, левиатанът, който си създал да играе в него.</verse>
        <verse osisID='Ps.104.27'>Всички тези чакат Теб — да им дадеш храната им на времето й.</verse>
        <verse osisID='Ps.104.28'>Ти им даваш и те събират, отваряш ръката Си и те се насищат с добро.</verse>
        <verse osisID='Ps.104.29'>Скриваш лицето Си и те се смущават, отнемаш дъха им и те издъхват и се връщат в пръстта си.</verse>
        <verse osisID='Ps.104.30'>Изпращаш Духа Си и те се създават, и подновяваш лицето на земята.</verse>
        <verse osisID='Ps.104.31'>Нека бъде вечна славата на ГОСПОДА, нека се радва ГОСПОД в делата Си!</verse>
        <verse osisID='Ps.104.32'>Той е, който поглежда към земята и тя трепери, докосва планините и те димят.</verse>
        <verse osisID='Ps.104.33'>Ще пея на ГОСПОДА, докато съм жив, ще пея псалми на моя Бог, докато съществувам.</verse>
        <verse osisID='Ps.104.34'>Нека Му бъде угодно размишлението ми. Ще се радвам в ГОСПОДА!</verse>
        <verse osisID='Ps.104.35'>Нека изчезнат грешните на земята и безбожните да ги няма вече. Благославяй ГОСПОДА, душо моя! Алилуя!</verse>
      </chapter>
      <chapter osisID='Ps.105'>
        <verse osisID='Ps.105.1'>(По слав. 104) Славете ГОСПОДА, призовавайте Името Му, известявайте сред народите делата Му!</verse>
        <verse osisID='Ps.105.2'>Пейте Му, пейте Му псалми, говорете за всичките Му чудни дела!</verse>
        <verse osisID='Ps.105.3'>Хвалете се с Неговото свято Име, нека се весели сърцето на онези, които търсят ГОСПОДА!</verse>
        <verse osisID='Ps.105.4'>Стремете се към ГОСПОДА и Неговата сила, търсете лицето Му винаги!</verse>
        <verse osisID='Ps.105.5'>Помнете чудните Му дела, които е извършил, знаменията Му и присъдите на устата Му,</verse>
        <verse osisID='Ps.105.6'>ти, потомство на слугата Му Авраам, вие, синове на Яков, Негови избрани!</verse>
        <verse osisID='Ps.105.7'>Той е ГОСПОД, нашият Бог, присъдите Му са по цялата земя.</verse>
        <verse osisID='Ps.105.8'>Той помни вечно завета Си, словото, което е заповядал за хиляда поколения,</verse>
        <verse osisID='Ps.105.9'>завета, който е сключил с Авраам, и клетвата Си към Исаак,</verse>
        <verse osisID='Ps.105.10'>завета, който е поставил на Яков за наредба, на Израил — за вечен завет,</verse>
        <verse osisID='Ps.105.11'>като каза: На теб ще дам ханаанската земя като дял на наследството ви.</verse>
        <verse osisID='Ps.105.12'>Когато бяха малобройни, само малко и странници в нея,</verse>
        <verse osisID='Ps.105.13'>когато се скитаха от народ в народ, от царство — в друг народ,</verse>
        <verse osisID='Ps.105.14'>Той не остави никого да ги угнетява и съди царе заради тях.</verse>
        <verse osisID='Ps.105.15'>И каза: Не докосвайте Моите помазани и не правете нищо лошо на Моите пророци!</verse>
        <verse osisID='Ps.105.16'>После наложи глад върху земята, строши всяка подпорка на хляба.</verse>
        <verse osisID='Ps.105.17'>Изпрати пред тях човек — Йосиф беше продаден за роб.</verse>
        <verse osisID='Ps.105.18'>Стиснаха краката му в окови, душата му — в желязо.</verse>
        <verse osisID='Ps.105.19'>До времето, когато думата му се изпълни, словото на ГОСПОДА го изпитваше.</verse>
        <verse osisID='Ps.105.20'>Царят изпрати и го освободи, господарят на народите го пусна на свобода.</verse>
        <verse osisID='Ps.105.21'>Направи го господар над дома си и управител над целия си имот,</verse>
        <verse osisID='Ps.105.22'>за да връзва князете му според волята си и да учи старейшините му на мъдрост.</verse>
        <verse osisID='Ps.105.23'>И Израил дойде в Египет и Яков стана пришълец в земята на Хам.</verse>
        <verse osisID='Ps.105.24'>И Той умножи народа Си много и го направи по-силен от враговете му.</verse>
        <verse osisID='Ps.105.25'>Обърна сърцето им да мразят народа Му, да постъпват коварно със слугите Му.</verse>
        <verse osisID='Ps.105.26'>Изпрати слугата Си Мойсей, също и Аарон, когото избра.</verse>
        <verse osisID='Ps.105.27'>Те извършиха знаменията Му сред тях и чудесата Му в земята на Хам.</verse>
        <verse osisID='Ps.105.28'>Той изпрати тъмнина и помрачи и те не упорстваха против думите Му.</verse>
        <verse osisID='Ps.105.29'>Превърна водите им в кръв и изби рибите им.</verse>
        <verse osisID='Ps.105.30'>Земята им гъмжеше от жаби дори и в покоите на царете им.</verse>
        <verse osisID='Ps.105.31'>Той каза и дойдоха рояци мухи и въшки по всичките им предели.</verse>
        <verse osisID='Ps.105.32'>Даде им град вместо дъжд и пламтящ огън в земята им.</verse>
        <verse osisID='Ps.105.33'>Порази и лозята им, и смокините им и изпочупи дърветата в пределите им.</verse>
        <verse osisID='Ps.105.34'>Той каза и дойдоха скакалци — малки скакалци безчет —</verse>
        <verse osisID='Ps.105.35'>и изпоядоха всичките посеви в страната им и изпоядоха плода на земята им.</verse>
        <verse osisID='Ps.105.36'>Порази и всичките първородни в земята им, първите рожби на цялата им мъжественост.</verse>
        <verse osisID='Ps.105.37'>После ги изведе със сребро и злато и между племената Му нямаше нито един, който се спъваше.</verse>
        <verse osisID='Ps.105.38'>Египет се радваше, когато излязоха, защото страхът от тях ги беше нападнал.</verse>
        <verse osisID='Ps.105.39'>Той разпростря облак за покривало и огън, за да свети през нощта.</verse>
        <verse osisID='Ps.105.40'>Те поискаха и Той докара пъдпъдъци, и ги насити с небесен хляб.</verse>
        <verse osisID='Ps.105.41'>Отвори канарата и бликна вода, потече в безводните места като река.</verse>
        <verse osisID='Ps.105.42'>Защото Той си спомни святото Си слово към слугата Си Авраам</verse>
        <verse osisID='Ps.105.43'>и изведе народа Си с веселие, избраните Си — с радост.</verse>
        <verse osisID='Ps.105.44'>Даде им земите на езичниците и те наследиха труда на народите,</verse>
        <verse osisID='Ps.105.45'>за да пазят Неговите наредби и да съблюдават Неговите закони. Алилуя!</verse>
      </chapter>
      <chapter osisID='Ps.106'>
        <verse osisID='Ps.106.1'>(По слав. 105) Алилуя! Славете ГОСПОДА, защото е благ, защото Неговата милост е вечна!</verse>
        <verse osisID='Ps.106.2'>Кой може да изкаже мощните дела на ГОСПОДА, кой може да провъзгласи цялата Му слава?</verse>
        <verse osisID='Ps.106.3'>Блажени онези, които пазят правосъдие, и онзи, който върши правда във всички времена!</verse>
        <verse osisID='Ps.106.4'>Помни ме, ГОСПОДИ, в благоволението към Своя народ, посети ме със спасението Си,</verse>
        <verse osisID='Ps.106.5'>за да гледам добруването на Твоите избрани, за да се веселя във веселието на народа Ти, за да се хваля с Твоето наследство.</verse>
        <verse osisID='Ps.106.6'>Съгрешихме, ние и бащите ни, извършихме беззаконие, постъпихме безчестно.</verse>
        <verse osisID='Ps.106.7'>Бащите ни в Египет не разбираха Твоите чудеса, не помнеха множеството на Твоите милости, а се разбунтуваха при морето, при Червено море.</verse>
        <verse osisID='Ps.106.8'>Но Той ги избави заради Името Си, за да направи познато могъществото Си.</verse>
        <verse osisID='Ps.106.9'>Смъмри Червено море и то пресъхна и Той ги преведе през дълбочините като през пустиня.</verse>
        <verse osisID='Ps.106.10'>Спаси ги от ръката на този, който ги мразеше, и ги изкупи от ръката на врага.</verse>
        <verse osisID='Ps.106.11'>Водите покриха враговете им, не остана ни един от тях.</verse>
        <verse osisID='Ps.106.12'>Тогава повярваха на думите Му и възпяха хвалата Му.</verse>
        <verse osisID='Ps.106.13'>Но скоро забравиха делата Му и не изчакаха съвета Му,</verse>
        <verse osisID='Ps.106.14'>а пожелаха лакомо в пустинята и изпитаха Бога в безводно място.</verse>
        <verse osisID='Ps.106.15'>И Той им даде това, което искаха, но изпрати мършавост на душите им.</verse>
        <verse osisID='Ps.106.16'>И те завидяха на Мойсей в стана и на Аарон, ГОСПОДНИЯ светия.</verse>
        <verse osisID='Ps.106.17'>Земята се отвори и погълна Датан, и покри дружината на Авирон.</verse>
        <verse osisID='Ps.106.18'>И огън се запали в дружината им, пламъкът пояде безбожните.</verse>
        <verse osisID='Ps.106.19'>Те направиха теле в Хорив и се поклониха на излят образ.</verse>
        <verse osisID='Ps.106.20'>Така размениха славата си за образа на говедо, което яде трева!</verse>
        <verse osisID='Ps.106.21'>Забравиха Бога, своя Спасител, който беше извършил велики неща в Египет,</verse>
        <verse osisID='Ps.106.22'>чудни — в земята на Хам, страшни — при Червено море.</verse>
        <verse osisID='Ps.106.23'>Затова Той каза, че ще ги изтреби, ако Мойсей, избраният Му, не беше застанал пред Него в пролома, за да отвърне яростта Му, да не ги погуби.</verse>
        <verse osisID='Ps.106.24'>И те презряха приятната земя, не повярваха на Неговото слово,</verse>
        <verse osisID='Ps.106.25'>а зароптаха в шатрите си и не послушаха гласа на ГОСПОДА.</verse>
        <verse osisID='Ps.106.26'>Затова Той вдигна ръката Си да ги измори в пустинята,</verse>
        <verse osisID='Ps.106.27'>да повали потомството им между народите и да ги разпръсне по разни места.</verse>
        <verse osisID='Ps.106.28'>Те се прилепиха и към Ваал-Фегор и ядоха жертви, принесени на мъртвите.</verse>
        <verse osisID='Ps.106.29'>Така огорчиха Бога с делата си и язвата избухна сред тях.</verse>
        <verse osisID='Ps.106.30'>Тогава стана Финеес и извърши съд, и язвата престана.</verse>
        <verse osisID='Ps.106.31'>И това му се счете за правда през всички поколения, до века.</verse>
        <verse osisID='Ps.106.32'>Разгневиха Го и при водите на Мерива, така че се случи зло на Мойсей заради тях.</verse>
        <verse osisID='Ps.106.33'>Огорчиха духа му и той говори необмислено с устните си.</verse>
        <verse osisID='Ps.106.34'>Те не унищожиха народите, за които ГОСПОД им беше заповядал,</verse>
        <verse osisID='Ps.106.35'>а се смесиха с езичниците и се научиха на техните дела,</verse>
        <verse osisID='Ps.106.36'>и служеха на идолите им, и те им станаха примка.</verse>
        <verse osisID='Ps.106.37'>И синовете си и дъщерите си принесоха в жертва на демоните,</verse>
        <verse osisID='Ps.106.38'>и проляха невинна кръв, кръвта на синовете си и на дъщерите си, които пожертваха на ханаанските идоли, и земята се оскверни от кръвопролитие.</verse>
        <verse osisID='Ps.106.39'>Така се оскверниха чрез делата си и блудстваха в постъпките си.</verse>
        <verse osisID='Ps.106.40'>Затова гневът на ГОСПОДА пламна против народа Му и Той се отврати от наследството Си.</verse>
        <verse osisID='Ps.106.41'>Предаде ги в ръката на езичниците и онези, които ги мразеха, господстваха над тях.</verse>
        <verse osisID='Ps.106.42'>Враговете им ги потискаха и те се покориха под ръката им.</verse>
        <verse osisID='Ps.106.43'>Той много пъти ги избавяше, но те се бунтуваха в съвета си и бяха унижени заради беззаконието си.</verse>
        <verse osisID='Ps.106.44'>Но Той погледна на бедствието им, когато чу вика им,</verse>
        <verse osisID='Ps.106.45'>и заради тях си спомни Своя завет и се смили според величието на милостта Си.</verse>
        <verse osisID='Ps.106.46'>И им даде да намерят милосърдие пред всички, които ги бяха пленили.</verse>
        <verse osisID='Ps.106.47'>Спаси ни, ГОСПОДИ, Боже наш, и ни събери отсред народите, за да славим святото Ти Име и да сияем в Твоята слава.</verse>
        <verse osisID='Ps.106.48'>Благословен да е ГОСПОД, Израилевият Бог, от века и до века! И целият народ да каже: Амин! Алилуя!</verse>
      </chapter>
      <chapter osisID='Ps.107'>
        <verse osisID='Ps.107.1'>(По слав. 106) Славете ГОСПОДА, защото е благ, защото Неговата милост е вечна!</verse>
        <verse osisID='Ps.107.2'>Нека казват така изкупените на ГОСПОДА, които Той изкупи от ръката на врага,</verse>
        <verse osisID='Ps.107.3'>и събра от страните — от изток и от запад, от север и от морето.</verse>
        <verse osisID='Ps.107.4'>Те се скитаха в пустинята, по пуст път и не намираха населен град;</verse>
        <verse osisID='Ps.107.5'>гладни и жадни, душата им примираше в тях.</verse>
        <verse osisID='Ps.107.6'>Тогава извикаха към ГОСПОДА в бедствието си и Той ги избави от притесненията им.</verse>
        <verse osisID='Ps.107.7'>И ги поведе по прав път, за да стигнат до населен град.</verse>
        <verse osisID='Ps.107.8'>Нека прославят ГОСПОДА за Неговата милост и за чудните Му дела към човешките синове,</verse>
        <verse osisID='Ps.107.9'>защото насити жадната душа и изпълни гладната душа с добрини!</verse>
        <verse osisID='Ps.107.10'>Имаше и такива, които седяха в тъмнина и в сянката на смъртта, вързани в скръб и железа,</verse>
        <verse osisID='Ps.107.11'>защото се разбунтуваха срещу Божиите слова и презряха съвета на Всевишния.</verse>
        <verse osisID='Ps.107.12'>И Той смири сърцето им с труд; те се спънаха и нямаше помощник.</verse>
        <verse osisID='Ps.107.13'>Тогава викнаха към ГОСПОДА в бедствието си и Той ги спаси от притесненията им.</verse>
        <verse osisID='Ps.107.14'>Изведе ги от тъмнината и сянката на смъртта и разкъса оковите им.</verse>
        <verse osisID='Ps.107.15'>Нека прославят ГОСПОДА за Неговата милост и за чудните Му дела към човешките синове,</verse>
        <verse osisID='Ps.107.16'>защото разби бронзовите порти и строши железните резета!</verse>
        <verse osisID='Ps.107.17'>Безумните са в скръб поради престъпния си път и поради беззаконията си.</verse>
        <verse osisID='Ps.107.18'>Душата им се гнуси от всякакво ястие и те се докосват до портите на смъртта.</verse>
        <verse osisID='Ps.107.19'>Тогава викнаха към ГОСПОДА в бедствието си и Той ги спаси от притесненията им.</verse>
        <verse osisID='Ps.107.20'>Изпраща словото Си и ги изцелява, и спасява живота им от рова.</verse>
        <verse osisID='Ps.107.21'>Нека прославят ГОСПОДА за Неговата милост и за чудните Му дела към човешките синове!</verse>
        <verse osisID='Ps.107.22'>Нека принасят жертви на благодарност и да провъзгласяват радостно делата Му!</verse>
        <verse osisID='Ps.107.23'>Има и такива, които излизат в морето с кораби, търгуват в големи води.</verse>
        <verse osisID='Ps.107.24'>Те виждат делата на ГОСПОДА и Неговите чудеса в дълбините.</verse>
        <verse osisID='Ps.107.25'>Той заповядва и вдига бурния вятър, който повдига вълните му.</verse>
        <verse osisID='Ps.107.26'>Издигат се до небесата, слизат в бездните, душата им се топи в бедствието.</verse>
        <verse osisID='Ps.107.27'>Люлеят се и се клатушкат като пиян и цялата им мъдрост им изневерява.</verse>
        <verse osisID='Ps.107.28'>Тогава извикаха към ГОСПОДА в бедствието си и Той ги изведе от притесненията им.</verse>
        <verse osisID='Ps.107.29'>Обръща бурята в тишина и вълните им утихват.</verse>
        <verse osisID='Ps.107.30'>Тогава те се радват, защото се успокояват, и Той ги завежда в желаното им пристанище.</verse>
        <verse osisID='Ps.107.31'>Нека прославят ГОСПОДА за Неговата милост и за чудните Му дела към човешките синове!</verse>
        <verse osisID='Ps.107.32'>Нека Го възвисяват в събранието на народа и нека Го хвалят в заседанието на старейшините!</verse>
        <verse osisID='Ps.107.33'>Той превръща реки в пустиня и водни извори — в суша,</verse>
        <verse osisID='Ps.107.34'>плодородна земя — в солена пустош поради нечестието на жителите й.</verse>
        <verse osisID='Ps.107.35'>Превръща пустиня във водни езера и суха земя — във водни извори.</verse>
        <verse osisID='Ps.107.36'>И заселва там гладните и те основават град за живеене.</verse>
        <verse osisID='Ps.107.37'>И посяват ниви и засаждат лозя, които дават плодовете на реколтата.</verse>
        <verse osisID='Ps.107.38'>И Той ги благославя и те се умножават много, и Той не оставя добитъка им да намалее.</verse>
        <verse osisID='Ps.107.39'>Те намаляват и се унижават от гнет, скръб и мъка.</verse>
        <verse osisID='Ps.107.40'>Той излива презрение върху князете и ги кара да се скитат в пустинята без път,</verse>
        <verse osisID='Ps.107.41'>а бедния издига от унижение и прави родовете му като стада.</verse>
        <verse osisID='Ps.107.42'>Праведните виждат това и се радват, и всяко беззаконие ще затвори устата си.</verse>
        <verse osisID='Ps.107.43'>Който е мъдър, нека внимава в това и ще разберат ГОСПОДНИТЕ милости!</verse>
      </chapter>
      <chapter osisID='Ps.108'>
        <verse osisID='Ps.108.1'>(По слав. 107) Песен. Псалм на Давид. Непоколебимо е сърцето ми, Боже; ще пея, ще пея псалми, и със славата си!</verse>
        <verse osisID='Ps.108.2'>Събуди се, лиро и арфо! Аз ще се събудя на зазоряване.</verse>
        <verse osisID='Ps.108.3'>Ще Те прославям, ГОСПОДИ, между народите; ще Те възпявам между племената,</verse>
        <verse osisID='Ps.108.4'>защото Твоята милост се възвеличи над небесата и Твоята вярност — до облаците.</verse>
        <verse osisID='Ps.108.5'>Възвиси се, Боже, над небесата; славата Ти да бъде над цялата земя!</verse>
        <verse osisID='Ps.108.6'>За да се избавят Твоите възлюбени, спаси с десницата Си и ме послушай!</verse>
        <verse osisID='Ps.108.7'>Бог говори в светилището Си: Аз ще тържествувам, ще разделя Сихем, ще размеря долината Сокхот,</verse>
        <verse osisID='Ps.108.8'>Мой е Галаад, мой е и Манасия и Ефрем е шлемът на главата Ми, Юда е скиптърът Ми,</verse>
        <verse osisID='Ps.108.9'>Моав е умивалникът Ми, върху Едом ще хвърля сандала Си, над Филистия ще тържествувам.</verse>
        <verse osisID='Ps.108.10'>Кой ще ме въведе в укрепения град? Кой ще ме заведе до Едом?</verse>
        <verse osisID='Ps.108.11'>Не Ти ли, Боже, който си ни отхвърлил и не излизаш, Боже, с войските ни?</verse>
        <verse osisID='Ps.108.12'>Помогни ни срещу притеснителя, защото човешка помощ е суетна.</verse>
        <verse osisID='Ps.108.13'>Чрез Бога ще извършим велики дела и Той, Той ще стъпче притеснителите ни.</verse>
      </chapter>
      <chapter osisID='Ps.109'>
        <verse osisID='Ps.109.1'>(По слав. 108) За първия певец. Псалм на Давид. Боже на моето хваление, не мълчи,</verse>
        <verse osisID='Ps.109.2'>защото устата на безбожните и устата на измамата се отвориха срещу мен, с лъжлив език ми говориха.</verse>
        <verse osisID='Ps.109.3'>Обкръжиха ме и с думи на омраза и воюваха против мен без причина.</verse>
        <verse osisID='Ps.109.4'>В замяна на любовта ми враждуват с мен; но аз съм в молитва.</verse>
        <verse osisID='Ps.109.5'>Отплатиха ми зло за добро и омраза — за любовта ми.</verse>
        <verse osisID='Ps.109.6'>Постави над него безбожник и нека противник застане отдясно му!</verse>
        <verse osisID='Ps.109.7'>Когато бъде съден, нека излезе виновен и нека молитвата му стане грях!</verse>
        <verse osisID='Ps.109.8'>Нека дните му бъдат малко и друг нека вземе чина му!</verse>
        <verse osisID='Ps.109.9'>Синовете му нека бъдат сираци и жена му — вдовица!</verse>
        <verse osisID='Ps.109.10'>Нека синовете му всякога се скитат и просят, и нека търсят хляб далеч от порутените си жилища!</verse>
        <verse osisID='Ps.109.11'>Нека заемодателят впримчи целия му имот и нека чужденци разграбят труда му!</verse>
        <verse osisID='Ps.109.12'>Нека няма кой да простре милост към него, нито жалост — към сирачетата му!</verse>
        <verse osisID='Ps.109.13'>Нека потомството му бъде изтребено и нека се изличи името им в следващото поколение!</verse>
        <verse osisID='Ps.109.14'>Нека се помни пред ГОСПОДА беззаконието на бащите му и нека не се изличи грехът на майка му!</verse>
        <verse osisID='Ps.109.15'>Нека бъдат винаги пред ГОСПОДА и Той да отсече спомена им от земята,</verse>
        <verse osisID='Ps.109.16'>защото той не си спомни да окаже милост, а преследваше бедния и сиромаха, и съкрушения по сърце, за да го убие.</verse>
        <verse osisID='Ps.109.17'>Той обичаше проклинането — нека го постигне; и не се наслаждаваше на благославянето — нека се отдалечи от него!</verse>
        <verse osisID='Ps.109.18'>Той облече проклятието като своя дреха, затова нека влезе като вода във вътрешностите му и като масло в костите му!</verse>
        <verse osisID='Ps.109.19'>Нека му стане като дреха, с която се покрива, и пояс, с който постоянно се опасва.</verse>
        <verse osisID='Ps.109.20'>Това е наградата от ГОСПОДА на противниците ми и на онези, които говорят зло против душата ми.</verse>
        <verse osisID='Ps.109.21'>А Ти, БОЖЕ, Господи, постъпвай с мен според Името Си! Понеже Твоята милост е блага, избави ме,</verse>
        <verse osisID='Ps.109.22'>защото съм сиромах и окаян и сърцето ми е ранено вътре в мен.</verse>
        <verse osisID='Ps.109.23'>Преминавам като удължена сянка, отърсен съм като скакалец.</verse>
        <verse osisID='Ps.109.24'>Коленете ми се олюляват от постене и плътта ми измършавя.</verse>
        <verse osisID='Ps.109.25'>И аз, аз им станах за присмех; като ме гледат, клатят глава.</verse>
        <verse osisID='Ps.109.26'>Помогни ми, ГОСПОДИ, Боже мой, спаси ме според милостта Си,</verse>
        <verse osisID='Ps.109.27'>за да познаят, че това е Твоята ръка, че Ти, ГОСПОДИ, си сторил това.</verse>
        <verse osisID='Ps.109.28'>Те нека кълнат, а Ти благославяй! Когато станат, нека се посрамят, а Твоят слуга да се зарадва.</verse>
        <verse osisID='Ps.109.29'>Нека противниците ми се облекат с безчестие и нека се покрият със срама си като с дреха!</verse>
        <verse osisID='Ps.109.30'>Много ще славя ГОСПОДА с устата си и сред множеството ще Го възхвалявам,</verse>
        <verse osisID='Ps.109.31'>защото Той стои отдясно на сиромаха, за да го спасява от онези, които осъждат душата му.</verse>
      </chapter>
      <chapter osisID='Ps.110'>
        <verse osisID='Ps.110.1'>(По слав. 109) Псалм на Давид. Каза ГОСПОД на моя Господ: Седи от дясната Ми страна, докато направя враговете Ти подножие под краката Ти.</verse>
        <verse osisID='Ps.110.2'>ГОСПОД ще простре от Сион скиптъра на силата Ти: Владей сред враговете Си!</verse>
        <verse osisID='Ps.110.3'>Народът Ти ще бъде готов в деня на силата Ти. В свято великолепие от скута на зората ще са за Теб като росата Твоите млади.</verse>
        <verse osisID='Ps.110.4'>ГОСПОД се закле и няма да се разкае: Ти си свещеник до века според Мелхиседековия чин!</verse>
        <verse osisID='Ps.110.5'>Господ е от дясната Ти страна, Той ще съкруши царе в деня на яростта Си.</verse>
        <verse osisID='Ps.110.6'>Ще съди между народите, ще изпълни земята с трупове, ще разбие главата на владеещия над много земи.</verse>
        <verse osisID='Ps.110.7'>На пътя ще пие от потока, затова ще вдигне глава.</verse>
      </chapter>
      <chapter osisID='Ps.111'>
        <verse osisID='Ps.111.1'>(По слав. 110) Алилуя! Ще славя ГОСПОДА от все сърце в обществото на праведните и в събранието.</verse>
        <verse osisID='Ps.111.2'>Велики са делата на ГОСПОДА, изследвани от всички, които се наслаждават в тях.</verse>
        <verse osisID='Ps.111.3'>Царственост и великолепие е Неговото дело и правдата Му трае вечно.</verse>
        <verse osisID='Ps.111.4'>Направи чудесата Си да се помнят; милостив и състрадателен е ГОСПОД.</verse>
        <verse osisID='Ps.111.5'>Даде храна на онези, които Му се боят; ще помни вечно Своя завет.</verse>
        <verse osisID='Ps.111.6'>Изяви на народа Си мощта на делата Си, като му даде наследството на народите.</verse>
        <verse osisID='Ps.111.7'>Делата на ръцете Му са истина и правосъдие. Непоклатими са всичките Му заповеди,</verse>
        <verse osisID='Ps.111.8'>утвърдени са до вечни векове, извършени са в истина и правда.</verse>
        <verse osisID='Ps.111.9'>Той изпрати изкупление на народа Си, определи завета Си до века. Свято и страшно е Неговото Име.</verse>
        <verse osisID='Ps.111.10'>Страхът от ГОСПОДА е началото на мъдростта; всички, които вършат заповедите, са благоразумни. Славата Му трае вечно.</verse>
      </chapter>
      <chapter osisID='Ps.112'>
        <verse osisID='Ps.112.1'>(По слав. 111) Алилуя! Блажен човекът, който се бои от ГОСПОДА, който много се наслаждава на Неговите заповеди!</verse>
        <verse osisID='Ps.112.2'>Потомците му ще бъдат мощни на земята, поколението на праведните ще се благослови.</verse>
        <verse osisID='Ps.112.3'>Изобилие и богатства ще има в дома му и правдата му ще трае вечно.</verse>
        <verse osisID='Ps.112.4'>За праведните изгрява светлина в тъмнината; Той е милостив и състрадателен, и праведен.</verse>
        <verse osisID='Ps.112.5'>Добре е на човека, който е милостив и дава назаем, той ще защити делото си в съда.</verse>
        <verse osisID='Ps.112.6'>Наистина той няма да се поклати до века, праведният ще се помни до века.</verse>
        <verse osisID='Ps.112.7'>Няма да се страхува от лоши новини, сърцето му е непоколебимо, понеже се уповава на ГОСПОДА.</verse>
        <verse osisID='Ps.112.8'>Сърцето му е утвърдено, той няма да се страхува, докато види повалянето на притеснителите си.</verse>
        <verse osisID='Ps.112.9'>Разпръсна, даде на сиромасите, правдата му трае вечно; рогът му ще се издигне на почит.</verse>
        <verse osisID='Ps.112.10'>Безбожният ще види и ще се разгневи, ще заскърца със зъбите си и ще изчезне. Желанието на безбожните ще погине.</verse>
      </chapter>
      <chapter osisID='Ps.113'>
        <verse osisID='Ps.113.1'>(По слав. 112) Алилуя! Хвалете, ГОСПОДНИ слуги, хвалете ГОСПОДНОТО Име!</verse>
        <verse osisID='Ps.113.2'>Да бъде благословено ГОСПОДНОТО Име отсега и до века!</verse>
        <verse osisID='Ps.113.3'>От изгряването на слънцето до залязването му нека се хвали ГОСПОДНОТО Име!</verse>
        <verse osisID='Ps.113.4'>ГОСПОД е високо над всички народи, Неговата слава е над небесата.</verse>
        <verse osisID='Ps.113.5'>Кой е като ГОСПОДА, нашия Бог, който седи на високо,</verse>
        <verse osisID='Ps.113.6'>който се навежда да погледне на небесата и на земята?</verse>
        <verse osisID='Ps.113.7'>Издига бедния от пръстта и възвишава сиромаха от праха,</verse>
        <verse osisID='Ps.113.8'>за да го сложи да седне с първенци, с първенците на народа Си.</verse>
        <verse osisID='Ps.113.9'>Настанява бездетната на дома като весела майка на синове. Алилуя!</verse>
      </chapter>
      <chapter osisID='Ps.114'>
        <verse osisID='Ps.114.1'>(По слав. 113) Когато Израил излезе от Египет, домът на Яков — от чуждоезичен народ,</verse>
        <verse osisID='Ps.114.2'>Юда стана Неговото светилище, Израил — Неговото владение.</verse>
        <verse osisID='Ps.114.3'>Морето видя и побягна, Йордан се върна назад.</verse>
        <verse osisID='Ps.114.4'>Планините заподскачаха като овни, хълмовете — като агнета.</verse>
        <verse osisID='Ps.114.5'>Какво ти стана, море, че побягна? На теб, Йордане, че се върна назад?</verse>
        <verse osisID='Ps.114.6'>На вас, планини, че заподскачахте като овни, и вие, хълмове — като агнета?</verse>
        <verse osisID='Ps.114.7'>Треперй, земьо, от присъствието на Господа, от присъствието на Бога на Яков,</verse>
        <verse osisID='Ps.114.8'>който превърна канарата във водно езеро, кремъка — във воден извор!</verse>
      </chapter>
      <chapter osisID='Ps.115'>
        <verse osisID='Ps.115.1'>(По слав. 114) Не на нас, ГОСПОДИ, не на нас, а на Своето Име отдай слава, заради милостта Си и заради верността Си!</verse>
        <verse osisID='Ps.115.2'>Защо да кажат народите: Къде е сега техният Бог?</verse>
        <verse osisID='Ps.115.3'>А нашият Бог е в небесата, върши всичко, което Му е угодно.</verse>
        <verse osisID='Ps.115.4'>Техните идоли са сребро и злато, произведение на човешки ръце.</verse>
        <verse osisID='Ps.115.5'>Уста имат, но не говорят; очи имат, но не виждат;</verse>
        <verse osisID='Ps.115.6'>уши имат, но не чуват; нос имат, но не миришат;</verse>
        <verse osisID='Ps.115.7'>ръце имат, но не пипат; крака имат, но не ходят; и не издават звук от гърлото си.</verse>
        <verse osisID='Ps.115.8'>Онези, които ги правят, ще станат като тях — всеки, който се уповава на тях.</verse>
        <verse osisID='Ps.115.9'>Израилю, уповавай се на ГОСПОДА, Той им е помощ и щит.</verse>
        <verse osisID='Ps.115.10'>Доме Ааронов, уповавай се на ГОСПОДА; Той им е помощ и щит.</verse>
        <verse osisID='Ps.115.11'>Вие, които се боите от ГОСПОДА, уповавайте се на ГОСПОДА; Той им е помощ и щит.</verse>
        <verse osisID='Ps.115.12'>ГОСПОД си спомни за нас, Той ще благослови, ще благослови израилевия дом, ще благослови Аароновия дом.</verse>
        <verse osisID='Ps.115.13'>Ще благослови тези, които се боят от ГОСПОДА, малките и големите.</verse>
        <verse osisID='Ps.115.14'>ГОСПОД ще ви умножи, вас и децата ви.</verse>
        <verse osisID='Ps.115.15'>Ще бъдете благословени от ГОСПОДА, който е направил небето и земята.</verse>
        <verse osisID='Ps.115.16'>Небесата са ГОСПОДНИ небеса, а земята Той е дал на човешките синове.</verse>
        <verse osisID='Ps.115.17'>Мъртвите не хвалят ГОСПОДА, нито онези, които слизат в мълчанието.</verse>
        <verse osisID='Ps.115.18'>Но ние ще благославяме ГОСПОДА отсега и до века. Алилуя!</verse>
      </chapter>
      <chapter osisID='Ps.116'>
        <verse osisID='Ps.116.1'>(По слав. 115) Любя ГОСПОДА, защото Той чу гласа ми и молбите ми,</verse>
        <verse osisID='Ps.116.2'>защото Той приклони ухото Си към мен, и аз ще Го призовавам, докато съм жив.</verse>
        <verse osisID='Ps.116.3'>Връзките на смъртта ме обвиха и притесненията на Шеол ме достигнаха; намерих нещастие и скръб.</verse>
        <verse osisID='Ps.116.4'>Тогава призовах ГОСПОДНОТО Име: Моля Те, ГОСПОДИ, избави душата ми!</verse>
        <verse osisID='Ps.116.5'>Милостив е ГОСПОД и праведен и нашият Бог е състрадателен.</verse>
        <verse osisID='Ps.116.6'>ГОСПОД пази простодушните — бях в беда и Той ме спаси.</verse>
        <verse osisID='Ps.116.7'>Върни се, душо моя, в покоя си, защото ГОСПОД ти стори добро.</verse>
        <verse osisID='Ps.116.8'>Понеже си избавил душата ми от смърт, очите ми от сълзи и краката ми от подхлъзване,</verse>
        <verse osisID='Ps.116.9'>аз ще ходя пред ГОСПОДА в земята на живите.</verse>
        <verse osisID='Ps.116.10'>Повярвах, затова говорих. Бях много наскърбен.</verse>
        <verse osisID='Ps.116.11'>В тревогата си казах: Всеки човек е лъжлив!</verse>
        <verse osisID='Ps.116.12'>Какво да върна на ГОСПОДА за всичките Му благодеяния към мен?</verse>
        <verse osisID='Ps.116.13'>Ще вдигна чашата на спасението и ще призова Името на ГОСПОДА.</verse>
        <verse osisID='Ps.116.14'>Ще изпълня обещанията си на ГОСПОДА, сега, пред целия Негов народ.</verse>
        <verse osisID='Ps.116.15'>Скъпоценна е в очите на ГОСПОДА смъртта на Неговите светии.</verse>
        <verse osisID='Ps.116.16'>Моля Те, ГОСПОДИ, защото аз съм Твой слуга; Твой слуга съм, син на Твоята слугиня. Ти си развързал връзките ми!</verse>
        <verse osisID='Ps.116.17'>На Теб ще принеса жертва на благодарност и ще призова Името на ГОСПОДА.</verse>
        <verse osisID='Ps.116.18'>Ще изпълня обещанията си на ГОСПОДА, сега, пред целия Негов народ,</verse>
        <verse osisID='Ps.116.19'>в дворовете на ГОСПОДНИЯ дом, сред теб, Ерусалиме. Алилуя!</verse>
      </chapter>
      <chapter osisID='Ps.117'>
        <verse osisID='Ps.117.1'>(По слав. 116) Хвалете ГОСПОДА, всички народи! Възхвалявайте Го, всички племена,</verse>
        <verse osisID='Ps.117.2'>защото мощна е милостта Му към нас, и верността на ГОСПОДА е вечна. Алилуя!</verse>
      </chapter>
      <chapter osisID='Ps.118'>
        <verse osisID='Ps.118.1'>(По слав. 117) Славете ГОСПОДА, защото е благ, защото милостта Му е вечна!</verse>
        <verse osisID='Ps.118.2'>Нека каже сега Израил: Неговата милост е вечна!</verse>
        <verse osisID='Ps.118.3'>Нека каже сега Аароновият дом: Неговата милост е вечна!</verse>
        <verse osisID='Ps.118.4'>Нека кажат сега, които се боят от ГОСПОДА: Неговата милост е вечна!</verse>
        <verse osisID='Ps.118.5'>От бедата си призовах ГОСПОДА. ГОСПОД ми отговори и ме постави на широко място.</verse>
        <verse osisID='Ps.118.6'>ГОСПОД е откъм мен, няма да се уплаша — какво ще ми стори човек?</verse>
        <verse osisID='Ps.118.7'>ГОСПОД е откъм мен, сред помощниците ми, и ще видя повалянето на онези, които ме мразят.</verse>
        <verse osisID='Ps.118.8'>По-добре е да се уповаваш на ГОСПОДА, отколкото да се доверяваш на човек.</verse>
        <verse osisID='Ps.118.9'>По-добре е да се уповаваш на ГОСПОДА, отколкото да се доверяваш на князе.</verse>
        <verse osisID='Ps.118.10'>Всички народи ме заобиколиха, но с Името на ГОСПОДА ще ги изтребя.</verse>
        <verse osisID='Ps.118.11'>Заобиколиха ме, да, заобиколиха ме, но с Името на ГОСПОДА ще ги изтребя.</verse>
        <verse osisID='Ps.118.12'>Заобиколиха ме като пчели, но угаснаха като огън от тръни. Да, с Името на ГОСПОДА ще ги изтребя.</verse>
        <verse osisID='Ps.118.13'>Ти ме блъсна силно, за да падна, но ГОСПОД ми помогна.</verse>
        <verse osisID='Ps.118.14'>ГОСПОД е моята сила и моята песен и Той ми стана спасение.</verse>
        <verse osisID='Ps.118.15'>Глас на ликуване и спасение е в шатрите на праведните, десницата на ГОСПОДА върши мощни дела.</verse>
        <verse osisID='Ps.118.16'>Десницата на ГОСПОДА е възвишена, десницата на ГОСПОДА върши мощни дела.</verse>
        <verse osisID='Ps.118.17'>Аз няма да умра, а ще живея и ще разказвам за делата на ГОСПОДА.</verse>
        <verse osisID='Ps.118.18'>Строго ме наказа ГОСПОД, но на смърт не ме предаде.</verse>
        <verse osisID='Ps.118.19'>Отворете ми портите на правдата! Ще вляза през тях и ще прославя ГОСПОДА.</verse>
        <verse osisID='Ps.118.20'>Това е портата на ГОСПОДА, праведните ще влязат през нея.</verse>
        <verse osisID='Ps.118.21'>Ще Те прославям, защото си ми отговорил и си ми станал спасение.</verse>
        <verse osisID='Ps.118.22'>Камъкът, който отхвърлиха зидарите, стана глава на ъгъла.</verse>
        <verse osisID='Ps.118.23'>От ГОСПОДА е това и чудно е в нашите очи.</verse>
        <verse osisID='Ps.118.24'>Това е денят, който ГОСПОД е направил; нека се радваме и се веселим в Него!</verse>
        <verse osisID='Ps.118.25'>Моля Те, ГОСПОДИ, спаси! Моля Те, ГОСПОДИ, изпрати благоденствие!</verse>
        <verse osisID='Ps.118.26'>Благословен, който иде в ГОСПОДНОТО Име! Благословихме ви от ГОСПОДНИЯ дом.</verse>
        <verse osisID='Ps.118.27'>ГОСПОД е Бог и Той ни даде светлина. Доведете празничната жертва, вързана с въжета, при роговете на олтара!</verse>
        <verse osisID='Ps.118.28'>Ти си моят Бог и аз ще Те славя. Боже мой, ще Те величая.</verse>
        <verse osisID='Ps.118.29'>Славете ГОСПОДА, защото е благ, защото милостта Му е вечна!</verse>
      </chapter>
      <chapter osisID='Ps.119'>
        <verse osisID='Ps.119.1'>(По слав. 118)Алеф Блажени онези, които са непорочни в пътя, които ходят в закона на ГОСПОДА!</verse>
        <verse osisID='Ps.119.2'>Блажени онези, които пазят свидетелствата Му, които Го търсят с цяло сърце,</verse>
        <verse osisID='Ps.119.3'>които и не вършат беззаконие, а ходят в Неговите пътища!</verse>
        <verse osisID='Ps.119.4'>Ти си ни заповядал правилата Си, за да ги пазим усърдно.</verse>
        <verse osisID='Ps.119.5'>О, да бяха постоянни пътищата ми, за да пазя Твоите наредби!</verse>
        <verse osisID='Ps.119.6'>Тогава няма да се посрамя, когато внимавам във всичките Ти заповеди.</verse>
        <verse osisID='Ps.119.7'>Ще Те славя с искрено сърце, когато науча наредбите на Твоята правда.</verse>
        <verse osisID='Ps.119.8'>Ще пазя наредбите Ти; не ме оставяй напълно! Бет</verse>
        <verse osisID='Ps.119.9'>Чрез какво може млад човек да опази пътя си чист? Като внимава на себе си според словото Ти.</verse>
        <verse osisID='Ps.119.10'>С цялото си сърце Те търсих; не ме оставяй да се отклоня от заповедите Ти!</verse>
        <verse osisID='Ps.119.11'>В сърцето си съхраних словото Ти, за да не съгрешавам против Теб.</verse>
        <verse osisID='Ps.119.12'>Благословен си, ГОСПОДИ! Научи ме на наредбите Си.</verse>
        <verse osisID='Ps.119.13'>С устните си разказах всичките присъди на устата Ти.</verse>
        <verse osisID='Ps.119.14'>В пътя на Твоите свидетелства се радвах толкова, колкото над всичките богатства.</verse>
        <verse osisID='Ps.119.15'>Ще размишлявам върху правилата Ти и ще зачитам пътищата Ти.</verse>
        <verse osisID='Ps.119.16'>Ще се наслаждавам на наредбите Ти и словото Ти няма да забравя. Гимел</verse>
        <verse osisID='Ps.119.17'>Стори добро на слугата Си, за да живея и да пазя словото Ти!</verse>
        <verse osisID='Ps.119.18'>Отвори очите ми, за да виждам чудеса от Твоя закон.</verse>
        <verse osisID='Ps.119.19'>Чужденец съм аз на земята; не скривай от мен заповедите Си!</verse>
        <verse osisID='Ps.119.20'>Душата ми всякога чезне от копнеж по Твоите наредби.</verse>
        <verse osisID='Ps.119.21'>Ти си смъмрил горделивите, проклетите, които се отклоняват от Твоите заповеди.</verse>
        <verse osisID='Ps.119.22'>Вдигни от мен укор и презрение, защото пазя Твоите свидетелства.</verse>
        <verse osisID='Ps.119.23'>Макар и князе да седят и говорят против мен, слугата Ти размишлява върху Твоите наредби.</verse>
        <verse osisID='Ps.119.24'>И свидетелствата Ти също са моя наслада и мои съветници. Далет</verse>
        <verse osisID='Ps.119.25'>Душата ми прилепва към пръстта. Съживи ме според словото Си!</verse>
        <verse osisID='Ps.119.26'>Разказах пътищата си; и Ти ми отговори. Научй ме на наредбите Си!</verse>
        <verse osisID='Ps.119.27'>Направи ме да разбирам пътя на Твоите правила и ще размишлявам върху Твоите чудни дела.</verse>
        <verse osisID='Ps.119.28'>Душата ми се топи от тъга. Укрепи ме според словото Си!</verse>
        <verse osisID='Ps.119.29'>Отдалечи от мен пътя на лъжата и милостиво ми дари закона Си!</verse>
        <verse osisID='Ps.119.30'>Избрах пътя на истината, Твоите присъди поставих пред себе си.</verse>
        <verse osisID='Ps.119.31'>Прилепвам се към Твоите свидетелства, ГОСПОДИ, не ме оставяй да се посрамя!</verse>
        <verse osisID='Ps.119.32'>Ще тичам по пътя на Твоите заповеди, защото Ти ще разшириш сърцето ми. Хе</verse>
        <verse osisID='Ps.119.33'>Научи ме, ГОСПОДИ, на пътя на Своите наредби и аз ще го пазя докрай.</verse>
        <verse osisID='Ps.119.34'>Дай ми разум и ще пазя закона Ти, наистина ще го пазя с цяло сърце.</verse>
        <verse osisID='Ps.119.35'>Насочвай ме в пътеката на Своите заповеди, защото се наслаждавам в нея!</verse>
        <verse osisID='Ps.119.36'>Наклони сърцето ми към Своите свидетелства, а не към сребролюбие.</verse>
        <verse osisID='Ps.119.37'>Отвърни очите ми, за да не гледат суета, и ме съживи в пътищата Си.</verse>
        <verse osisID='Ps.119.38'>Утвърди думата Си към слугата Си, която е за онези, които се боят от Теб.</verse>
        <verse osisID='Ps.119.39'>Отвърни от мен срама ми, от който се страхувам, защото Твоите присъди са добри.</verse>
        <verse osisID='Ps.119.40'>Ето, аз копнея за Твоите правила; съживи ме чрез правдата Си! Вав</verse>
        <verse osisID='Ps.119.41'>Нека дойдат на мен Твоите милости, ГОСПОДИ, Твоето спасение според думата Ти.</verse>
        <verse osisID='Ps.119.42'>Така ще дам отговор на онзи, който ме хули, защото се уповавам на словото Ти.</verse>
        <verse osisID='Ps.119.43'>И не отнемай напълно словото на истината от устата ми, защото се надявам на Твоите присъди.</verse>
        <verse osisID='Ps.119.44'>Ще пазя Твоя закон постоянно, винаги, вечно.</verse>
        <verse osisID='Ps.119.45'>И ще ходя нашироко, защото се стремих към Твоите правила.</verse>
        <verse osisID='Ps.119.46'>Ще говоря за Твоите свидетелства и пред царе и няма да се засрамя.</verse>
        <verse osisID='Ps.119.47'>И ще се наслаждавам на Твоите заповеди, които обичам.</verse>
        <verse osisID='Ps.119.48'>И ще издигам и ръцете си към Твоите заповеди, които обичам, и ще размишлявам върху Твоите наредби. Заин</verse>
        <verse osisID='Ps.119.49'>Спомни си словото Си към слугата Си, на което си ме направил да се уповавам.</verse>
        <verse osisID='Ps.119.50'>Това е моята утеха в нещастието ми — че Твоята дума ме съживи.</verse>
        <verse osisID='Ps.119.51'>Горделивите ми се подиграват твърде много, но аз не се отклоних от Твоя закон.</verse>
        <verse osisID='Ps.119.52'>Спомних си Твоите присъди от древността, ГОСПОДИ, и се утеших.</verse>
        <verse osisID='Ps.119.53'>Негодуване ме обзе заради безбожните, които изоставят Твоя закон.</verse>
        <verse osisID='Ps.119.54'>Твоите наредби ми станаха песни в дома на странстването ми.</verse>
        <verse osisID='Ps.119.55'>Нощем споменавах Името Ти, ГОСПОДИ, и пазех закона Ти.</verse>
        <verse osisID='Ps.119.56'>Това ми стана, защото пазих правилата Ти. Хет</verse>
        <verse osisID='Ps.119.57'>ГОСПОД е моят дял; аз казах, че ще пазя словата Ти.</verse>
        <verse osisID='Ps.119.58'>Потърсих лицето Ти от все сърце; бъди милостив към мен според думата Си.</verse>
        <verse osisID='Ps.119.59'>Размислих за пътищата си и обърнах краката си към Твоите свидетелства.</verse>
        <verse osisID='Ps.119.60'>Побързах и не се забавих да пазя Твоите заповеди.</verse>
        <verse osisID='Ps.119.61'>Връзките на безбожните ме обвиха, но аз не забравих Твоя закон.</verse>
        <verse osisID='Ps.119.62'>Среднощ ставам, за да Те славя заради Твоите справедливи присъди.</verse>
        <verse osisID='Ps.119.63'>Другар съм на всички, които се боят от Теб, и на онези, които пазят Твоите правила.</verse>
        <verse osisID='Ps.119.64'>Земята е пълна с милостта Ти, ГОСПОДИ, научи ме на наредбите Си. Тет</verse>
        <verse osisID='Ps.119.65'>ГОСПОДИ, Ти си направил добро на слугата Си според словото Си.</verse>
        <verse osisID='Ps.119.66'>Научи ме на добро разсъждение и знание, защото повярвах в Твоите заповеди.</verse>
        <verse osisID='Ps.119.67'>Преди да бъда наскърбен, аз се бях заблудил, но сега пазя Твоето слово.</verse>
        <verse osisID='Ps.119.68'>Ти си благ и благодетелен. Научи ме на Своите наредби.</verse>
        <verse osisID='Ps.119.69'>Горделивите ме окаляха с лъжи, но аз ще пазя правилата Ти с цяло сърце.</verse>
        <verse osisID='Ps.119.70'>Сърцето им е тлъсто като лой, а аз се наслаждавам на Твоя закон.</verse>
        <verse osisID='Ps.119.71'>Добре е за мен, че бях наскърбен, за да науча Твоите наредби.</verse>
        <verse osisID='Ps.119.72'>Законът на Твоята уста е по-добър за мен от хиляди кюлчета злато и сребро. Йод</verse>
        <verse osisID='Ps.119.73'>Твоите ръце ме направиха и приготвиха; дай ми разум и ще науча заповедите Ти.</verse>
        <verse osisID='Ps.119.74'>Които се боят от Теб, ще ме видят и ще се зарадват, защото на словото Ти се уповах.</verse>
        <verse osisID='Ps.119.75'>Зная, ГОСПОДИ, че Твоите присъди са правда и че справедливо си ме наскърбил.</verse>
        <verse osisID='Ps.119.76'>Твоята милост нека ми бъде за утеха според думата Ти към слугата Ти!</verse>
        <verse osisID='Ps.119.77'>Нека дойде върху мен състраданието Ти, за да живея, защото законът Ти е моята наслада.</verse>
        <verse osisID='Ps.119.78'>Нека се засрамят горделивите, защото ми сториха зло без причина, но аз размишлявам върху Твоите правила.</verse>
        <verse osisID='Ps.119.79'>Нека се обърнат към мен онези, които Ти се боят, онези, които познават Твоите свидетелства.</verse>
        <verse osisID='Ps.119.80'>Нека сърцето ми бъде непорочно в Твоите наредби, за да не се посрамя. Каф</verse>
        <verse osisID='Ps.119.81'>Душата ми копнее за Твоето спасение; на словото Ти се уповавам.</verse>
        <verse osisID='Ps.119.82'>Очите ми копнеят за думата Ти, като казвам: Кога ще ме утешиш?</verse>
        <verse osisID='Ps.119.83'>Защото станах като мех в дим, но не забравих Твоите наредби.</verse>
        <verse osisID='Ps.119.84'>Колко са дните на слугата Ти? Кога ще извършиш съд над гонителите ми?</verse>
        <verse osisID='Ps.119.85'>Горделивите изкопаха ями за мен, те, които не са според Твоя закон.</verse>
        <verse osisID='Ps.119.86'>Всичките Твои заповеди са истина. Без причина ме гонят — помогни ми!</verse>
        <verse osisID='Ps.119.87'>Без малко щяха да ме погубят на земята, но аз не оставих Твоите правила.</verse>
        <verse osisID='Ps.119.88'>Съживи ме според милостта Си и ще пазя свидетелството на устата Ти. Ламед</verse>
        <verse osisID='Ps.119.89'>До века, ГОСПОДИ, е утвърдено словото Ти в небесата.</verse>
        <verse osisID='Ps.119.90'>Твоята вярност — във всички поколения. Ти си основал земята и тя стои.</verse>
        <verse osisID='Ps.119.91'>Те стоят днес според Твоите наредби, защото всичко е в Твоя служба.</verse>
        <verse osisID='Ps.119.92'>Ако законът Ти не беше моя наслада, щях да загина в нещастието си.</verse>
        <verse osisID='Ps.119.93'>Няма да забравя правилата Ти до века, защото чрез тях си ме съживил.</verse>
        <verse osisID='Ps.119.94'>Твой съм аз — спаси ме, защото се стремих към правилата Ти.</verse>
        <verse osisID='Ps.119.95'>Безбожните ме дебнат, за да ме погубят, но аз ще внимавам в Твоите свидетелства.</verse>
        <verse osisID='Ps.119.96'>На всяко съвършенство видях предел, а Твоята заповед достига много надалеч. Мем</verse>
        <verse osisID='Ps.119.97'>Колко обичам Твоя закон! Цял ден той е размишлението ми.</verse>
        <verse osisID='Ps.119.98'>Твоите заповеди ме правят по-мъдър от враговете ми, защото са винаги с мен.</verse>
        <verse osisID='Ps.119.99'>По-разумен съм от всичките си учители, защото Твоите свидетелства са размишлението ми.</verse>
        <verse osisID='Ps.119.100'>По-разумен съм от старите, защото опазих правилата Ти.</verse>
        <verse osisID='Ps.119.101'>Въздържах краката си от всеки лош път, за да пазя словото Ти.</verse>
        <verse osisID='Ps.119.102'>Не се отклоних от Твоите присъди, защото Ти, Ти си ме поучавал.</verse>
        <verse osisID='Ps.119.103'>Колко са сладки за небцето ми Твоите думи, повече от мед в устата ми!</verse>
        <verse osisID='Ps.119.104'>От Твоите правила получавам разум, затова мразя всеки лъжлив път. Нун</verse>
        <verse osisID='Ps.119.105'>Твоето слово е светило за крака ми и светлина за пътеката ми.</verse>
        <verse osisID='Ps.119.106'>Заклех се и потвърждавам, че ще пазя праведните Ти присъди.</verse>
        <verse osisID='Ps.119.107'>Много съм угнетен, ГОСПОДИ, съживи ме според словото Си!</verse>
        <verse osisID='Ps.119.108'>Приеми, моля Те, ГОСПОДИ, доброволните жертви на устата ми и научи ме на присъдите Си!</verse>
        <verse osisID='Ps.119.109'>Животът ми е постоянно в опасност, но аз не забравих Твоя закон.</verse>
        <verse osisID='Ps.119.110'>Безбожните ми поставиха примка, но аз не се отклоних от Твоите правила.</verse>
        <verse osisID='Ps.119.111'>Приех свидетелствата Ти за наследство до века, защото те са радостта на сърцето ми.</verse>
        <verse osisID='Ps.119.112'>Наклоних сърцето си да върша наредбите Ти до века, докрай. Самех</verse>
        <verse osisID='Ps.119.113'>Мразя двуличните, а обичам закона Ти.</verse>
        <verse osisID='Ps.119.114'>Ти си моето скривалище и моят щит; на словото Ти се уповавам.</verse>
        <verse osisID='Ps.119.115'>Отдалечете се от мен, вие, злодеи, аз ще пазя заповедите на своя Бог.</verse>
        <verse osisID='Ps.119.116'>Поддържай ме според думата Си, за да живея, и не ме оставяй да се посрамя в надеждата си.</verse>
        <verse osisID='Ps.119.117'>Подкрепи ме, и ще бъда избавен, и ще внимавам винаги в Твоите наредби.</verse>
        <verse osisID='Ps.119.118'>Ти си отхвърлил всички, които се отклоняват от Твоите наредби, защото коварна е измамата им.</verse>
        <verse osisID='Ps.119.119'>Изхвърлил си като шлака всичките безбожни на земята, затова обичам Твоите свидетелства.</verse>
        <verse osisID='Ps.119.120'>Тялото ми настръхва поради страха от Теб и от присъдите Ти се боя. Айн</verse>
        <verse osisID='Ps.119.121'>Върших правосъдие и правда; не ме оставяй на потисниците ми!</verse>
        <verse osisID='Ps.119.122'>Стани поръчител на слугата Си за добро, да не ме угнетяват горделивите!</verse>
        <verse osisID='Ps.119.123'>Очите ми чезнат за спасението Ти и за думата на Твоята правда.</verse>
        <verse osisID='Ps.119.124'>Постъпвай със слугата Си според милостта Си и ме научи на наредбите Си.</verse>
        <verse osisID='Ps.119.125'>Аз съм Твой слуга; дай ми разум и ще позная Твоите свидетелства.</verse>
        <verse osisID='Ps.119.126'>Време е ГОСПОД да подейства, защото счетоха закона Ти за нищо.</verse>
        <verse osisID='Ps.119.127'>Затова аз обичам Твоите заповеди повече от злато и от чисто злато!</verse>
        <verse osisID='Ps.119.128'>Затова считам всички Твои правила относно всяко нещо за прави, мразя всеки лъжлив път. Пе</verse>
        <verse osisID='Ps.119.129'>Чудесни са Твоите свидетелства, затова душата ми ги пази.</verse>
        <verse osisID='Ps.119.130'>Изявяването на Твоите думи дава светлина и разум на невежите.</verse>
        <verse osisID='Ps.119.131'>Отворих устата си и въздъхнах, защото копнеех за Твоите заповеди.</verse>
        <verse osisID='Ps.119.132'>Обърни се към мен и бъди милостив към мен, както постъпваш с онези, които обичат Името Ти!</verse>
        <verse osisID='Ps.119.133'>Утвърди стъпките ми чрез словото Си и не оставяй да ме завладее никакво беззаконие!</verse>
        <verse osisID='Ps.119.134'>Избави ме от човешко потисничество и ще пазя Твоите правила.</verse>
        <verse osisID='Ps.119.135'>Възсияй с лицето Си над слугата Си и ме научи на наредбите Си.</verse>
        <verse osisID='Ps.119.136'>Водни потоци текат от очите ми, понеже не се пази Твоят закон. Цаде</verse>
        <verse osisID='Ps.119.137'>Праведен си, ГОСПОДИ, прави са и Твоите присъди.</verse>
        <verse osisID='Ps.119.138'>Постановил си свидетелствата Си в правда и изобилна вярност.</verse>
        <verse osisID='Ps.119.139'>Ревността ми ме изяде, защото противниците ми забравиха Твоите думи.</verse>
        <verse osisID='Ps.119.140'>Словото Ти е съвсем пречистено и слугата Ти го обича.</verse>
        <verse osisID='Ps.119.141'>Незначителен съм и презрян, но не забравих Твоите правила.</verse>
        <verse osisID='Ps.119.142'>Твоята правда е вечна правда и Твоят закон е истина.</verse>
        <verse osisID='Ps.119.143'>Скръб и беда ме стигнаха, но заповедите Ти са моята наслада.</verse>
        <verse osisID='Ps.119.144'>Твоите свидетелства са вечна правда; дай ми разум и ще живея. Коф</verse>
        <verse osisID='Ps.119.145'>Извиках от все сърце: ГОСПОДИ, чуй ме! Ще пазя наредбите Ти.</verse>
        <verse osisID='Ps.119.146'>Извиках към Теб: Спаси ме! Ще пазя свидетелствата Ти.</verse>
        <verse osisID='Ps.119.147'>Изпреварих зората и виках; на словото Ти се уповавах.</verse>
        <verse osisID='Ps.119.148'>Очите ми изпревариха нощните стражи, за да размишлявам върху Твоето слово.</verse>
        <verse osisID='Ps.119.149'>Чуй гласа ми според милостта Си, ГОСПОДИ, съживи ме според Своите присъди.</verse>
        <verse osisID='Ps.119.150'>Приближиха се онези, които следват коварството, те са далеч от Твоя закон.</verse>
        <verse osisID='Ps.119.151'>Ти си близо, ГОСПОДИ, и всички Твои заповеди са истина.</verse>
        <verse osisID='Ps.119.152'>Отдавна познах от Твоите свидетелства, че Ти си ги основал до века. Реш</verse>
        <verse osisID='Ps.119.153'>Погледни на скръбта ми и ме избави, защото не съм забравил закона Ти!</verse>
        <verse osisID='Ps.119.154'>Защити делото ми и ме изкупи; съживи ме според думата Си!</verse>
        <verse osisID='Ps.119.155'>Спасението е далеч от безбожните, защото те не търсят Твоите наредби.</verse>
        <verse osisID='Ps.119.156'>Много са Твоите милосърдия, ГОСПОДИ; съживи ме според присъдите Си!</verse>
        <verse osisID='Ps.119.157'>Много са моите гонители и противници, но аз не се отклоних от Твоите свидетелства.</verse>
        <verse osisID='Ps.119.158'>Видях неверните и се погнусих, защото не опазиха Твоето слово.</verse>
        <verse osisID='Ps.119.159'>Виж колко обичам Твоите правила; съживи ме, ГОСПОДИ, според милостта Си!</verse>
        <verse osisID='Ps.119.160'>Цялото Ти слово е истина и вечна е всяка присъда на Твоята правда. Шин</verse>
        <verse osisID='Ps.119.161'>Князе ме преследват без причина, но сърцето ми благоговее пред словото Ти.</verse>
        <verse osisID='Ps.119.162'>Радвам се на словото Ти като един, който намира голяма плячка.</verse>
        <verse osisID='Ps.119.163'>Мразя и се отвращавам от лъжата, а обичам закона Ти.</verse>
        <verse osisID='Ps.119.164'>Седем пъти на ден Те възхвалявам заради присъдите на Твоята правда.</verse>
        <verse osisID='Ps.119.165'>Онези, които обичат закона Ти, имат голям мир и за тях няма препъване.</verse>
        <verse osisID='Ps.119.166'>Уповах се на Твоето спасение, ГОСПОДИ, и върших Твоите заповеди.</verse>
        <verse osisID='Ps.119.167'>Душата ми пази Твоите свидетелства и аз много ги обичам.</verse>
        <verse osisID='Ps.119.168'>Пазих Твоите правила и Твоите свидетелства, защото пред Теб са всичките ми пътища. Тав</verse>
        <verse osisID='Ps.119.169'>Нека се приближи викът ми пред Теб, ГОСПОДИ, дай ми разум според словото Си!</verse>
        <verse osisID='Ps.119.170'>Нека дойде молбата ми пред Теб, избави ме според думата Си!</verse>
        <verse osisID='Ps.119.171'>От устните ми ще извира възхвала, защото Ти ме учиш на наредбите Си.</verse>
        <verse osisID='Ps.119.172'>Езикът ми високо ще говори словото Ти, защото всички Твои заповеди са правда.</verse>
        <verse osisID='Ps.119.173'>Нека ръката Ти ми бъде помощ, защото аз избрах Твоите правила.</verse>
        <verse osisID='Ps.119.174'>Копнея за спасението Ти, ГОСПОДИ, и законът Ти е моя наслада.</verse>
        <verse osisID='Ps.119.175'>Нека душата ми живее и Те възхвалява и нека Твоите присъди ми помагат!</verse>
        <verse osisID='Ps.119.176'>Скитах се като изгубена овца. Потърси слугата Си, защото не забравих заповедите Ти!</verse>
      </chapter>
      <chapter osisID='Ps.120'>
        <verse osisID='Ps.120.1'>(По слав. 119) Песен на изкачванията. В скръбта си извиках към ГОСПОДА и Той ми отговори.</verse>
        <verse osisID='Ps.120.2'>ГОСПОДИ, избави душата ми от лъжливи устни и от измамен език!</verse>
        <verse osisID='Ps.120.3'>Какво ще ти се даде или какво ще ти се прибави, на теб, измамни езиче?</verse>
        <verse osisID='Ps.120.4'>Остри стрели на силния с дървени въглища от хвойна.</verse>
        <verse osisID='Ps.120.5'>Горко ми, защото странствам в Мосох, защото обитавам в шатрите на Кидар!</verse>
        <verse osisID='Ps.120.6'>Душата ми живя много време с онези, които мразят мира.</verse>
        <verse osisID='Ps.120.7'>Аз съм за мир, но когато говоря, те са за война.</verse>
      </chapter>
      <chapter osisID='Ps.121'>
        <verse osisID='Ps.121.1'>(По слав. 120) Песен на изкачванията. Ще повдигна очите си към хълмовете. Откъде ще дойде помощта ми?</verse>
        <verse osisID='Ps.121.2'>Помощта ми идва от ГОСПОДА, който е направил небето и земята.</verse>
        <verse osisID='Ps.121.3'>Той няма да позволи да се подхлъзне кракът ти; Онзи, който те пази, няма да задреме.</verse>
        <verse osisID='Ps.121.4'>Ето, няма да задреме, нито да заспи Пазителят на Израил.</verse>
        <verse osisID='Ps.121.5'>ГОСПОД е твой пазител, ГОСПОД е твоя сянка от дясната ти страна.</verse>
        <verse osisID='Ps.121.6'>Слънцето няма да те порази денем, нито луната — нощем.</verse>
        <verse osisID='Ps.121.7'>ГОСПОД ще те пази от всяко зло, ще пази душата ти.</verse>
        <verse osisID='Ps.121.8'>ГОСПОД ще пази излизането ти и влизането ти отсега и до века.</verse>
      </chapter>
      <chapter osisID='Ps.122'>
        <verse osisID='Ps.122.1'>(По слав. 121) Песен на изкачванията. На Давид. Зарадвах се, когато ми казаха: Да отидем в ГОСПОДНИЯ дом!</verse>
        <verse osisID='Ps.122.2'>Краката ни стоят вътре в портите ти, Ерусалиме.</verse>
        <verse osisID='Ps.122.3'>Ерусалим е построен като здраво затворен в себе си град,</verse>
        <verse osisID='Ps.122.4'>където се изкачват племената, племената на ГОСПОДА, според свидетелството на Израил, за да славят Името на ГОСПОДА.</verse>
        <verse osisID='Ps.122.5'>Защото там са поставени престоли за съд, престолите на Давидовия дом.</verse>
        <verse osisID='Ps.122.6'>Молете се за мира на Ерусалим! Нека благоуспяват онези, които те обичат!</verse>
        <verse osisID='Ps.122.7'>Мир да бъде в крепостите ти, благоденствие — в дворците ти!</verse>
        <verse osisID='Ps.122.8'>Заради братята си и приятелите си ще кажа сега: Мир да е в теб!</verse>
        <verse osisID='Ps.122.9'>Заради дома на ГОСПОДА, нашия Бог, ще търся доброто ти.</verse>
      </chapter>
      <chapter osisID='Ps.123'>
        <verse osisID='Ps.123.1'>(По слав. 122) Песен на изкачванията. Към Теб повдигам очите си — Ти, който обитаваш в небесата!</verse>
        <verse osisID='Ps.123.2'>Ето, както очите на слугите гледат към ръката на господаря им, както очите на слугинята гледат към ръката на господарката й, така и нашите очи гледат към ГОСПОДА, нашия Бог, докато се смили над нас.</verse>
        <verse osisID='Ps.123.3'>Смили се над нас, ГОСПОДИ, смили се над нас, защото се преситихме от презрение.</verse>
        <verse osisID='Ps.123.4'>Душата ни се пресити от подигравките на безгрижните, от презрението на горделивите.</verse>
      </chapter>
      <chapter osisID='Ps.124'>
        <verse osisID='Ps.124.1'>(По слав. 123) Песен на изкачванията. На Давид. Ако не беше ГОСПОД откъм нас — нека каже сега Израил —</verse>
        <verse osisID='Ps.124.2'>ако не беше ГОСПОД откъм нас, когато се надигнаха хора против нас,</verse>
        <verse osisID='Ps.124.3'>тогава те щяха да ни погълнат живи, когато яростта им се разпали против нас;</verse>
        <verse osisID='Ps.124.4'>тогава водите щяха да ни потопят, потокът щеше да премине над душата ни;</verse>
        <verse osisID='Ps.124.5'>тогава надигнатите води щяха да преминат над душата ни.</verse>
        <verse osisID='Ps.124.6'>Благословен да е ГОСПОД, който не ни предаде като плячка в зъбите им!</verse>
        <verse osisID='Ps.124.7'>Душата ни избяга като птица от примката на ловеца; примката се скъса и ние избягахме.</verse>
        <verse osisID='Ps.124.8'>Помощта ни е в Името на ГОСПОДА, който е направил небето и земята.</verse>
      </chapter>
      <chapter osisID='Ps.125'>
        <verse osisID='Ps.125.1'>(По слав. 124) Песен на изкачванията. Които се уповават на ГОСПОДА, са като хълма Сион, който няма да се поклати, а стои до века.</verse>
        <verse osisID='Ps.125.2'>Както планините обграждат Ерусалим, така ГОСПОД обгражда народа Си отсега и до века,</verse>
        <verse osisID='Ps.125.3'>защото скиптърът на безбожието няма да почива върху дела на праведните, за да не протегнат праведните ръце към беззаконието.</verse>
        <verse osisID='Ps.125.4'>Стори добро, ГОСПОДИ, на добрите и на онези, които са прави в сърцата си.</verse>
        <verse osisID='Ps.125.5'>А онези, които се отклоняват в кривите си пътища, ГОСПОД ще ги отведе заедно с онези, които вършат беззаконие. Мир на Израил!</verse>
      </chapter>
      <chapter osisID='Ps.126'>
        <verse osisID='Ps.126.1'>(По слав. 125) Песен на изкачванията. Когато ГОСПОД връщаше сионските пленници, ние бяхме като сънуващи.</verse>
        <verse osisID='Ps.126.2'>Тогава устата ни се изпълни със смях и езикът ни — с ликуване. Тогава се говореше между народите: ГОСПОД извърши велики неща за тези!</verse>
        <verse osisID='Ps.126.3'>ГОСПОД извърши велики неща за нас! Изпълнихме се с радост.</verse>
        <verse osisID='Ps.126.4'>Върни пленниците ни, ГОСПОДИ, като потоците в южните страни.</verse>
        <verse osisID='Ps.126.5'>Онези, които сеят със сълзи, ще жънат с радост.</verse>
        <verse osisID='Ps.126.6'>Който излиза с плач и носи семе за сеене, непременно ще се върне с радост и ще носи снопите си.</verse>
      </chapter>
      <chapter osisID='Ps.127'>
        <verse osisID='Ps.127.1'>(По слав. 126) Песен на изкачванията. На Соломон. Ако ГОСПОД не построи дома, напразно се трудят по него зидарите, ако ГОСПОД не пази града, напразно бди стражата.</verse>
        <verse osisID='Ps.127.2'>Безполезно е за вас да ставате рано, да стоите до късно, да ядете хляб на тежък труд, толкова Той дава на възлюбения Си и в сън.</verse>
        <verse osisID='Ps.127.3'>Ето, наследство от ГОСПОДА са синовете и награда от Него е плодът на утробата.</verse>
        <verse osisID='Ps.127.4'>Както са стрелите в ръката на силния, така са и синовете на младостта.</verse>
        <verse osisID='Ps.127.5'>Блажен човекът, който е напълнил колчана си с тях! Те няма да се посрамят, когато говорят с враговете си в портата.</verse>
      </chapter>
      <chapter osisID='Ps.128'>
        <verse osisID='Ps.128.1'>(По слав. 127) Песен на изкачванията. Блажен всеки, който се бои от ГОСПОДА, който ходи в Неговите пътища!</verse>
        <verse osisID='Ps.128.2'>Ще ядеш от труда на ръцете си, ще бъдеш блажен и ще ти бъде добре.</verse>
        <verse osisID='Ps.128.3'>Жена ти ще бъде като плодоносна лоза вътре в дома ти, синовете ти — като млади маслини около трапезата ти.</verse>
        <verse osisID='Ps.128.4'>Ето, така ще се благослови човекът, който се бои от ГОСПОДА.</verse>
        <verse osisID='Ps.128.5'>ГОСПОД да те благослови от Сион и да гледаш добруването на Ерусалим през всичките дни на живота си,</verse>
        <verse osisID='Ps.128.6'>да видиш синове от синовете си! Мир на Израил!</verse>
      </chapter>
      <chapter osisID='Ps.129'>
        <verse osisID='Ps.129.1'>(По слав. 128) Песен на изкачванията. Много пъти са воювали против мен от младостта ми досега — нека каже сега Израил —</verse>
        <verse osisID='Ps.129.2'>много пъти са воювали против мен от младостта ми досега, но не са ми надвили.</verse>
        <verse osisID='Ps.129.3'>Орачите ораха по гърба ми, проточиха браздите си.</verse>
        <verse osisID='Ps.129.4'>Праведен е ГОСПОД, Той разсече въжетата на безбожните.</verse>
        <verse osisID='Ps.129.5'>Нека се посрамят и се обърнат назад всички, които мразят Сион!</verse>
        <verse osisID='Ps.129.6'>Нека бъдат като тревата по покривите, която изсъхва преди да порасне,</verse>
        <verse osisID='Ps.129.7'>с която жетварят не напълва ръката си, нито онзи, който връзва снопите, напълва скута си,</verse>
        <verse osisID='Ps.129.8'>нито минаващите казват: ГОСПОДНОТО благословение на вас! Благославяме ви в Името на ГОСПОДА!</verse>
      </chapter>
      <chapter osisID='Ps.130'>
        <verse osisID='Ps.130.1'>(По слав. 129) Песен на изкачванията. От дълбините виках към Теб, ГОСПОДИ.</verse>
        <verse osisID='Ps.130.2'>Господи, чуй гласа ми! Нека ушите Ти бъдат внимателни към гласа на молбите ми!</verse>
        <verse osisID='Ps.130.3'>Ако Ти, ГОСПОДИ, помниш греховете, то кой, Господи, ще устои?</verse>
        <verse osisID='Ps.130.4'>Но при Теб има прошка, за да Ти се боят.</verse>
        <verse osisID='Ps.130.5'>Чакам ГОСПОДА; душата ми чака и на словото Му се уповавам.</verse>
        <verse osisID='Ps.130.6'>Душата ми чака Господа повече от стражите — зората, повече от стражите — зората.</verse>
        <verse osisID='Ps.130.7'>Израилю, уповай се на ГОСПОДА, защото при ГОСПОДА е милостта и велико е у Него изкуплението.</verse>
        <verse osisID='Ps.130.8'>И Той ще изкупи Израил от всичките му беззакония.</verse>
      </chapter>
      <chapter osisID='Ps.131'>
        <verse osisID='Ps.131.1'>(По слав. 130) Песен на изкачванията. На Давид. ГОСПОДИ, сърцето ми не е гордо и не се превъзнасят очите ми, нито се занимавам с неща, твърде големи и твърде чудни за мен.</verse>
        <verse osisID='Ps.131.2'>Наистина укротих и успокоих душата си, както отбито дете лежи при майка си; като отбито дете е душата ми в мен.</verse>
        <verse osisID='Ps.131.3'>Израилю, уповай се на ГОСПОДА отсега и до века!</verse>
      </chapter>
      <chapter osisID='Ps.132'>
        <verse osisID='Ps.132.1'>(По слав. 131) Песен на изкачванията. Спомни си, ГОСПОДИ, на Давид всичките му усилия:</verse>
        <verse osisID='Ps.132.2'>как се закле на ГОСПОДА и обеща на Силния Яковов:</verse>
        <verse osisID='Ps.132.3'>Наистина няма да вляза в шатрата на дома си, няма да се кача на постелката на леглото си,</verse>
        <verse osisID='Ps.132.4'>няма да дам сън на очите си, нито дрямка на клепачите си,</verse>
        <verse osisID='Ps.132.5'>докато не намеря място за ГОСПОДА, обиталища за Силния Яковов!</verse>
        <verse osisID='Ps.132.6'>Ето, ние чухме за него в Ефрата, намерихме го в полетата на Яар.</verse>
        <verse osisID='Ps.132.7'>Нека влезем в Неговите обиталища, нека се поклоним при подножието на краката Му!</verse>
        <verse osisID='Ps.132.8'>Стани, ГОСПОДИ, и влез в покоя Си — Ти и ковчегът на Твоята сила!</verse>
        <verse osisID='Ps.132.9'>Нека свещениците Ти бъдат облечени с правда и светиите Ти нека ликуват!</verse>
        <verse osisID='Ps.132.10'>Заради слугата Си Давид не отхвърляй лицето на помазаника Си!</verse>
        <verse osisID='Ps.132.11'>ГОСПОД се закле на Давид в истина и няма да се отвърне от нея: Ще поставя на престола ти от плода на тялото ти.</verse>
        <verse osisID='Ps.132.12'>Ако синовете ти пазят завета Ми и свидетелствата Ми, които ще ги науча, и техните синове ще седят на престола ти навеки.</verse>
        <verse osisID='Ps.132.13'>Защото ГОСПОД избра Сион, пожела го за Свое обиталище:</verse>
        <verse osisID='Ps.132.14'>Това е Моят покой навеки, тук ще обитавам, защото го пожелах.</verse>
        <verse osisID='Ps.132.15'>Ще благословя изобилно храната му, ще наситя бедните му с хляб.</verse>
        <verse osisID='Ps.132.16'>Ще облека и свещениците му в спасение и светиите му ще ликуват.</verse>
        <verse osisID='Ps.132.17'>Там ще направя да изникне рог на Давид; приготвил съм светилник за помазаника Си.</verse>
        <verse osisID='Ps.132.18'>Враговете му ще облека с позор, а на него ще блести короната му.</verse>
      </chapter>
      <chapter osisID='Ps.133'>
        <verse osisID='Ps.133.1'>(По слав. 132) Песен на изкачванията. На Давид. Ето, колко е добро и колко е приятно да живеят братя в единомислие!</verse>
        <verse osisID='Ps.133.2'>То е като скъпоценното масло на главата, слизащо по брадата, брадата на Аарон, слизащо по края на одеждите му.</verse>
        <verse osisID='Ps.133.3'>То е като ермонската роса, слизаща по сионските планини; защото там ГОСПОД е заповядал благословението — живот вечен.</verse>
      </chapter>
      <chapter osisID='Ps.134'>
        <verse osisID='Ps.134.1'>(По слав. 133) Песен на изкачванията. Ето, благославяйте ГОСПОДА, всички ГОСПОДНИ слуги, които стоите нощем в ГОСПОДНИЯ дом!</verse>
        <verse osisID='Ps.134.2'>Издигайте ръцете си към светилището и благославяйте ГОСПОДА!</verse>
        <verse osisID='Ps.134.3'>Да те благослови от Сион ГОСПОД, който е направил небето и земята!</verse>
      </chapter>
      <chapter osisID='Ps.135'>
        <verse osisID='Ps.135.1'>(По слав. 134) Алилуя! Хвалете Името на ГОСПОДА! Хвалете Го, вие, ГОСПОДНИ слуги,</verse>
        <verse osisID='Ps.135.2'>които стоите в ГОСПОДНИЯ дом, в дворовете на дома на нашия Бог!</verse>
        <verse osisID='Ps.135.3'>Хвалете ГОСПОДА, защото ГОСПОД е благ, пейте псалми на Името Му, защото това е приятно!</verse>
        <verse osisID='Ps.135.4'>Защото ГОСПОД избра Яков за Себе Си, Израил — за Свое притежание.</verse>
        <verse osisID='Ps.135.5'>Защото аз зная, че ГОСПОД е велик и че нашият Господ е над всички богове.</verse>
        <verse osisID='Ps.135.6'>ГОСПОД прави всичко, което Му е угодно, в небесата и на земята, в моретата и във всички дълбини.</verse>
        <verse osisID='Ps.135.7'>Издига пћрите от краищата на земята, прави светкавици за дъжда, изважда вятъра от съкровищниците Си.</verse>
        <verse osisID='Ps.135.8'>Порази египетските първородни, от човек до животно.</verse>
        <verse osisID='Ps.135.9'>Изпрати знамения и чудеса сред теб, Египет, върху фараона и всичките му слуги.</verse>
        <verse osisID='Ps.135.10'>Порази големи народи и изби мощни царе —</verse>
        <verse osisID='Ps.135.11'>аморейския цар Сион и васанския цар Ог, и всичките царства на Ханаан.</verse>
        <verse osisID='Ps.135.12'>И даде земята им за наследство, за наследство на Своя народ Израил.</verse>
        <verse osisID='Ps.135.13'>Твоето Име, ГОСПОДИ, е вечно, споменът Ти, ГОСПОДИ — във всички поколения.</verse>
        <verse osisID='Ps.135.14'>Защото ГОСПОД ще съди народа Си и ще окаже милост на слугите Си.</verse>
        <verse osisID='Ps.135.15'>Идолите на народите са сребро и злато, произведение на човешки ръце.</verse>
        <verse osisID='Ps.135.16'>Уста имат, но не говорят; очи имат, но не виждат;</verse>
        <verse osisID='Ps.135.17'>уши имат, но не чуват; и няма дъх в устата им.</verse>
        <verse osisID='Ps.135.18'>Онези, които ги правят, ще станат като тях, всеки, който се уповава на тях.</verse>
        <verse osisID='Ps.135.19'>Благославяйте ГОСПОДА, доме израилев! Благославяйте ГОСПОДА, доме Ааронов!</verse>
        <verse osisID='Ps.135.20'>Благославяйте ГОСПОДА, доме левиев! Вие, които се боите от ГОСПОДА, благославяйте ГОСПОДА!</verse>
        <verse osisID='Ps.135.21'>Благословен да бъде от Сион ГОСПОД, който обитава в Ерусалим! Алилуя!</verse>
      </chapter>
      <chapter osisID='Ps.136'>
        <verse osisID='Ps.136.1'>(По слав. 135) Славете ГОСПОДА, защото е благ — защото милостта Му е вечна!</verse>
        <verse osisID='Ps.136.2'>Славете Бога на боговете — защото милостта Му е вечна!</verse>
        <verse osisID='Ps.136.3'>Славете Господа на господарите — защото милостта Му е вечна!</verse>
        <verse osisID='Ps.136.4'>Който единствен върши велики чудеса — защото милостта Му е вечна!</verse>
        <verse osisID='Ps.136.5'>Който с мъдрост направи небесата — защото милостта Му е вечна!</verse>
        <verse osisID='Ps.136.6'>Който простря земята върху водите — защото милостта Му е вечна!</verse>
        <verse osisID='Ps.136.7'>Който направи големи светила — защото милостта Му е вечна —</verse>
        <verse osisID='Ps.136.8'>слънцето, за да владее денем — защото милостта Му е вечна —</verse>
        <verse osisID='Ps.136.9'>луната и звездите, за да владеят нощем — защото милостта Му е вечна!</verse>
        <verse osisID='Ps.136.10'>Който порази египтяните в първородните им — защото милостта Му е вечна!</verse>
        <verse osisID='Ps.136.11'>И изведе Израил отсред тях — защото милостта Му е вечна —</verse>
        <verse osisID='Ps.136.12'>със силна ръка и с издигната мишца — защото милостта Му е вечна!</verse>
        <verse osisID='Ps.136.13'>Който раздели Червено море на две части — защото милостта Му е вечна —</verse>
        <verse osisID='Ps.136.14'>и преведе Израил сред него — защото милостта Му е вечна —</verse>
        <verse osisID='Ps.136.15'>а фараона и войската му хвърли в Червено море — защото милостта Му е вечна!</verse>
        <verse osisID='Ps.136.16'>Който преведе народа Си през пустинята — защото милостта Му е вечна!</verse>
        <verse osisID='Ps.136.17'>Който разби велики царе — защото милостта Му е вечна —</verse>
        <verse osisID='Ps.136.18'>и изби прочути царе — защото милостта Му е вечна —</verse>
        <verse osisID='Ps.136.19'>аморейския цар Сион — защото милостта Му е вечна —</verse>
        <verse osisID='Ps.136.20'>и васанския цар Ог — защото милостта Му е вечна!</verse>
        <verse osisID='Ps.136.21'>И даде земята им за наследство — защото милостта Му е вечна —</verse>
        <verse osisID='Ps.136.22'>за наследство на слугата Си Израил — защото милостта Му е вечна!</verse>
        <verse osisID='Ps.136.23'>Който си спомни за нас в унижението ни — защото милостта Му е вечна —</verse>
        <verse osisID='Ps.136.24'>и ни избави от притеснителите ни — защото милостта Му е вечна!</verse>
        <verse osisID='Ps.136.25'>Който дава храна на всяко създание — защото милостта Му е вечна!</verse>
        <verse osisID='Ps.136.26'>Славете небесния Бог — защото милостта Му е вечна!</verse>
      </chapter>
      <chapter osisID='Ps.137'>
        <verse osisID='Ps.137.1'>(По слав. 136) При реките на Вавилон, там седяхме и плачехме, когато си спомняхме Сион.</verse>
        <verse osisID='Ps.137.2'>На върбите сред него окачихме арфите си.</verse>
        <verse osisID='Ps.137.3'>Защото там тези, които ни плениха, поискаха от нас думи на песен; и които ни притесняваха — веселие, казвайки: Попейте ни от сионските песни!</verse>
        <verse osisID='Ps.137.4'>Как да пеем ГОСПОДНА песен в чужда земя?</verse>
        <verse osisID='Ps.137.5'>Ако те забравя, Ерусалиме, да забрави десницата ми умението си!</verse>
        <verse osisID='Ps.137.6'>Да се залепи езикът ми за небцето ми, ако не те помня, ако не издигна Ерусалим начело на радостта си!</verse>
        <verse osisID='Ps.137.7'>Спомни си, ГОСПОДИ, деня на Ерусалим против синовете на Едом които казваха: Сринете, сринете го до самата му основа!</verse>
        <verse osisID='Ps.137.8'>О, дъще вавилонска, която ще запустееш, блажен онзи, който ти отплати за всичко, което си ни сторила!</verse>
        <verse osisID='Ps.137.9'>Блажен онзи, който хване децата ти и ги разбие в скалата!</verse>
      </chapter>
      <chapter osisID='Ps.138'>
        <verse osisID='Ps.138.1'>(По слав. 137) Псалм на Давид. Ще Те славя от все сърце, ще Ти пея псалми пред боговете.</verse>
        <verse osisID='Ps.138.2'>Ще се поклоня към светия Ти храм и ще славя Името Ти за милостта Ти и за верността Ти, защото си възвеличил словото Си над цялото Си Име.</verse>
        <verse osisID='Ps.138.3'>В деня, когато извиках, Ти ми отговори; направи ме дръзновен със сила в душата ми.</verse>
        <verse osisID='Ps.138.4'>Всички земни царе ще Те прославят, ГОСПОДИ, когато чуят думите на устата Ти.</verse>
        <verse osisID='Ps.138.5'>Ще възпяват ГОСПОДНИТЕ пътища, защото велика е ГОСПОДНАТА слава.</verse>
        <verse osisID='Ps.138.6'>Защото ГОСПОД е възвишен, но гледа смирения, а гордия познава отдалеч.</verse>
        <verse osisID='Ps.138.7'>Ако ходя сред бедствие, Ти ще ме пазиш жив, ще простреш ръката Си против яростта на враговете ми и ще ме спаси десницата Ти.</verse>
        <verse osisID='Ps.138.8'>ГОСПОД ще извърши, което е потребно за мен. Твоята милост, ГОСПОДИ, е вечна. Не оставяй делата на ръцете Си!</verse>
      </chapter>
      <chapter osisID='Ps.139'>
        <verse osisID='Ps.139.1'>(По слав. 138) За първия певец. Псалм на Давид. ГОСПОДИ, Ти си ме изследвал и познал.</verse>
        <verse osisID='Ps.139.2'>Ти знаеш сядането ми и ставането ми, разбираш мислите ми отдалеч.</verse>
        <verse osisID='Ps.139.3'>Издирваш ходенето ми и лягането ми и с всичките ми пътища си запознат.</verse>
        <verse osisID='Ps.139.4'>Защото още няма дума на езика ми, а ето, ГОСПОДИ, Ти я знаеш цяла.</verse>
        <verse osisID='Ps.139.5'>Ти си ме оградил отпред и отзад и си положил върху мен ръката Си.</verse>
        <verse osisID='Ps.139.6'>Това знание е пречудно за мен, високо е, не мога да го стигна.</verse>
        <verse osisID='Ps.139.7'>Къде да отида от Духа Ти? Или къде да избягам от присъствието Ти?</verse>
        <verse osisID='Ps.139.8'>Ако се изкача на небето, Ти си там; ако си постеля в Шеол, ето Те и там!</verse>
        <verse osisID='Ps.139.9'>Ако взема крилете на зората, ако се заселя в най-отдалечените краища на морето,</verse>
        <verse osisID='Ps.139.10'>дори и там ще ме води ръката Ти и ще ме държи десницата Ти!</verse>
        <verse osisID='Ps.139.11'>Ако кажа: Нека ме покрие тъмнината и нощ да бъде светлината около мен —</verse>
        <verse osisID='Ps.139.12'>дори тъмнината пред Теб не тъмнее, нощта светла е като деня, за Теб е тъмнината като светлината.</verse>
        <verse osisID='Ps.139.13'>Защото Ти си образувал вътрешностите ми, създал си ме в утробата на майка ми.</verse>
        <verse osisID='Ps.139.14'>Ще Те славя, защото съм страшно и чудно направен, чудни са делата Ти и душата ми много добре знае това.</verse>
        <verse osisID='Ps.139.15'>Костите ми не бяха скрити от Теб, когато бях направен в тайно и изкусно изработен в дълбините на земята.</verse>
        <verse osisID='Ps.139.16'>Очите Ти видяха необразуваното ми вещество и в книгата Ти бяха записани всичките — дните, които се образуваха, когато ни един от тях не беше.</verse>
        <verse osisID='Ps.139.17'>Колко скъпоценни са за мен мислите Ти, Боже! Колко огромен е броят им!</verse>
        <verse osisID='Ps.139.18'>Ако искам да ги изброя, те са по-многобройни от пясъка. Събуждам се и още съм с Теб.</verse>
        <verse osisID='Ps.139.19'>О, да би убил безбожните, Боже! Отдалечете се от мен, кръвожадни мъже!</verse>
        <verse osisID='Ps.139.20'>Защото те говорят против Теб безбожно и враговете Ти вземат Името Ти напразно.</verse>
        <verse osisID='Ps.139.21'>Да не мразя ли, ГОСПОДИ, онези, които мразят Теб? Да не се ли отвращавам от онези, които се надигат против Теб?</verse>
        <verse osisID='Ps.139.22'>Мразя ги с крайна омраза, станаха ми врагове.</verse>
        <verse osisID='Ps.139.23'>Изследвай ме, Боже, и познай сърцето ми; изпитай ме и познай мислите ми.</verse>
        <verse osisID='Ps.139.24'>И виж дали има в мен оскърбителен път и води ме във вечния път!</verse>
      </chapter>
      <chapter osisID='Ps.140'>
        <verse osisID='Ps.140.1'>(По слав. 139) За първия певец. Псалм на Давид. Избави ме, ГОСПОДИ, от зли хора, опази ме от насилници,</verse>
        <verse osisID='Ps.140.2'>които замислят зло в сърцата си и всеки ден предизвикват войни.</verse>
        <verse osisID='Ps.140.3'>Изострят езика си като змия; под устните им има аспидова отрова. (Села.)</verse>
        <verse osisID='Ps.140.4'>Запази ме, ГОСПОДИ, от ръцете на безбожните, опази ме от насилници, които намислиха да спънат стъпките ми.</verse>
        <verse osisID='Ps.140.5'>Надменните скриха за мен примка и въжета, разпростряха мрежа край пътя, поставиха клопки за мен. (Села.)</verse>
        <verse osisID='Ps.140.6'>Казах на ГОСПОДА: Ти си моят Бог; чуй, ГОСПОДИ, гласа на молбите ми!</verse>
        <verse osisID='Ps.140.7'>БОЖЕ, Господи, сило на моето спасение, Ти си покрил главата ми в деня на битката.</verse>
        <verse osisID='Ps.140.8'>Не удовлетворявай, ГОСПОДИ, желанията на безбожния; не оставяй да успе�� неговият план, за да се възвишат! (Села.)</verse>
        <verse osisID='Ps.140.9'>А главите на онези, които ме заобикалят — нека злото на устните им ги покрие!</verse>
        <verse osisID='Ps.140.10'>Нека паднат върху тях горящи въглища, нека бъдат хвърлени в огъня, в дълбоки ями, за да не станат вече.</verse>
        <verse osisID='Ps.140.11'>Нека не се утвърди клеветник в земята, нека зло преследва насилника, докато го постигне.</verse>
        <verse osisID='Ps.140.12'>Зная, че ГОСПОД ще отдаде правосъдието на угнетените и правото на сиромасите.</verse>
        <verse osisID='Ps.140.13'>Наистина праведните ще славят Името Ти, праведните ще обитават в Твоето присъствие!</verse>
      </chapter>
      <chapter osisID='Ps.141'>
        <verse osisID='Ps.141.1'>(По слав. 140) Псалм на Давид. ГОСПОДИ, викам към Теб, побързай към мен! Дай ухо на гласа ми, когато викам към Теб!</verse>
        <verse osisID='Ps.141.2'>Нека молитвата ми стои пред Теб като тамян, издигането на ръцете ми — като вечерната жертва.</verse>
        <verse osisID='Ps.141.3'>Постави, ГОСПОДИ, стража на устата ми, пази вратата на устните ми!</verse>
        <verse osisID='Ps.141.4'>Не наклонявай сърцето ми към лошо нещо, да върша безбожни дела с хора, които вършат беззаконие; и да не ям от техните лакомства!</verse>
        <verse osisID='Ps.141.5'>Нека ме удари праведният — то е милост; и нека ме изобличава — то е като масло за помазване; нека главата ми не го отхвърли — защото все още молитвата ми е против злите им дела.</verse>
        <verse osisID='Ps.141.6'>Когато съдиите им бъдат хвърлени между скалите, ще чуят думите ми, защото са сладки.</verse>
        <verse osisID='Ps.141.7'>Костите ни са разпръснати при устието на Шеол, както когато някой оре и цепи земята.</verse>
        <verse osisID='Ps.141.8'>Но очите ми, Господи, БОЖЕ, гледат към Теб, на Теб се уповавам, не съсипвай душата ми!</verse>
        <verse osisID='Ps.141.9'>Опази ме от примката, която поставиха за мен, и от клопките на беззаконниците!</verse>
        <verse osisID='Ps.141.10'>Безбожните ще паднат в собствените си мрежи, докато аз преминавам невредим!</verse>
      </chapter>
      <chapter osisID='Ps.142'>
        <verse osisID='Ps.142.1'>(По слав. 141) Маскил на Давид. Молитва, когато беше в пещерата. С гласа си викам към ГОСПОДА, с гласа си отправям молба към ГОСПОДА.</verse>
        <verse osisID='Ps.142.2'>Изливам молението си пред Него, заявявам скръбта си пред Него.</verse>
        <verse osisID='Ps.142.3'>Когато духът ми отпадаше в мен, Ти знаеше пътеката ми. Примка скриха за мен по пътя, по който ходех.</verse>
        <verse osisID='Ps.142.4'>Погледни надясно, и ето, няма никой, който да ме познава, няма убежище за мен, никой не пита за живота ми.</verse>
        <verse osisID='Ps.142.5'>Към Теб, ГОСПОДИ, извиках, казах: Ти си моето прибежище, моят дял в земята на живите.</verse>
        <verse osisID='Ps.142.6'>Обърни внимание на вика ми, защото съм много унижен; избави ме от гонителите ми, защото са по-силни от мен.</verse>
        <verse osisID='Ps.142.7'>Изведи от тъмница душата ми, за да славя Името Ти! Праведните ще се съберат около мен, когато ми сториш благодеяние.</verse>
      </chapter>
      <chapter osisID='Ps.143'>
        <verse osisID='Ps.143.1'>(По слав. 142) Псалм на Давид. Чуй, молитвата ми, ГОСПОДИ, дай ухо на молбите ми! Отговори ми според верността Си и според правдата Си.</verse>
        <verse osisID='Ps.143.2'>И не влизай в съд със слугата Си, защото няма да се оправдае пред Теб нито един жив човек.</verse>
        <verse osisID='Ps.143.3'>Защото врагът преследва душата ми, стъпка до земята живота ми, направи ме да живея в тъмни места, като мъртвите от древността.</verse>
        <verse osisID='Ps.143.4'>Затова духът ми е отпаднал вътре в мен, сърцето ми е ужасено вътре в мен.</verse>
        <verse osisID='Ps.143.5'>Спомням си дните на древността, размишлявам за всичките Твои дела, размислям за творението на ръцете Ти.</verse>
        <verse osisID='Ps.143.6'>Простирам ръцете си към Теб, душата ми жадува за Теб като изнурена земя. (Села.)</verse>
        <verse osisID='Ps.143.7'>Послушай ме бързо, ГОСПОДИ, духът ми отпада! Не скривай лицето Си от мен, за да не стана като онези, които слизат в рова.</verse>
        <verse osisID='Ps.143.8'>Дай ми да чуя рано милостта Ти, защото на Теб се уповавам; покажи ми пътя, по който трябва да ходя, защото към Теб издигам душата си.</verse>
        <verse osisID='Ps.143.9'>Избави ме, ГОСПОДИ, от враговете ми — към Теб прибягвам.</verse>
        <verse osisID='Ps.143.10'>Научи ме да изпълнявам волята Ти, защото Ти си моят Бог. Нека Твоят благ Дух ме води по равна земя!</verse>
        <verse osisID='Ps.143.11'>ГОСПОДИ, съживи ме заради Името Си! Според правдата Си изведи душата ми от бедствие!</verse>
        <verse osisID='Ps.143.12'>И според милостта Си отсечи враговете ми и погуби всички, които враждуват против душата ми, защото аз съм Твой слуга.</verse>
      </chapter>
      <chapter osisID='Ps.144'>
        <verse osisID='Ps.144.1'>(По слав. 143) Псалм на Давид. Благословен да бъде ГОСПОД, моята канара, който учи ръцете ми на война и пръстите ми — на бой,</verse>
        <verse osisID='Ps.144.2'>който е моята милост и моята крепост, моята висока кула и моят избавител, моят щит, и Този, на когото се уповавам, който покорява народа ми под мен.</verse>
        <verse osisID='Ps.144.3'>ГОСПОДИ, какво е човек, че да го познаваш? Или човешкият син — че да го зачиташ?</verse>
        <verse osisID='Ps.144.4'>Човек е като лъх; дните му са като преминаваща сянка.</verse>
        <verse osisID='Ps.144.5'>Сведи небесата Си, ГОСПОДИ, и слез, докосни планините, за да задимят.</verse>
        <verse osisID='Ps.144.6'>Блесни със светкавица и ги разпръсни, изпрати стрелите Си и ги смути.</verse>
        <verse osisID='Ps.144.7'>Простри ръцете Си от висината, избави ме и ме спаси от големи води, от ръката на чужденци,</verse>
        <verse osisID='Ps.144.8'>чиято уста говори лъжа и чиято десница е десница на измама.</verse>
        <verse osisID='Ps.144.9'>Боже, ще Ти пея нова песен, с десетострунна арфа ще Ти пея псалми —</verse>
        <verse osisID='Ps.144.10'>на Теб, който даваш спасение на царе, който избавяш слугата Си Давид от гибелния меч.</verse>
        <verse osisID='Ps.144.11'>Избави ме и ме спаси от ръката на чужденци, чиято уста говори лъжа и чиято десница е десница на измама.</verse>
        <verse osisID='Ps.144.12'>Нека синовете ни в младостта си бъдат като пораснали растения и дъщерите ни — като крайъгълни колони, издялани като за дворец!</verse>
        <verse osisID='Ps.144.13'>Нека житниците ни бъдат пълни, да дават всякакъв вид храна и овцете ни да се множат с хиляди и с десетки хиляди по полетата ни!</verse>
        <verse osisID='Ps.144.14'>Нека добитъкът ни бъде заплоден. Да няма нападение и бягане, да няма вик по улиците ни!</verse>
        <verse osisID='Ps.144.15'>Блажен онзи народ, който е в такова състояние! Блажен онзи народ, чийто Бог е ГОСПОД!</verse>
      </chapter>
      <chapter osisID='Ps.145'>
        <verse osisID='Ps.145.1'>(По слав. 144) Хваление на Давид. Ще Те възвишавам, Боже мой, Царю мой, и ще благославям Твоето Име за вечни векове!</verse>
        <verse osisID='Ps.145.2'>Всеки ден ще Те благославям и ще хваля Името Ти за вечни векове!</verse>
        <verse osisID='Ps.145.3'>Велик е ГОСПОД и всеславен и неизследимо е величието Му!</verse>
        <verse osisID='Ps.145.4'>Едно поколение ще хвали делата Ти на друго и ще провъзгласяват могъщите Твои дела.</verse>
        <verse osisID='Ps.145.5'>Ще говоря за славното величие на Твоето могъщество и за Твоите чудни дела.</verse>
        <verse osisID='Ps.145.6'>И ще говорят за мощта на Твоите страшни дела и аз ще разказвам за Твоето величие.</verse>
        <verse osisID='Ps.145.7'>Ще разгласяват спомена на Твоята голяма благост и ще ликуват заради Твоята правда.</verse>
        <verse osisID='Ps.145.8'>Милостив и състрадателен е ГОСПОД, дълготърпелив и многомилостив.</verse>
        <verse osisID='Ps.145.9'>Благ е ГОСПОД към всички и щедростите Му са върху всички Негови творения.</verse>
        <verse osisID='Ps.145.10'>Ще Те хвалят, ГОСПОДИ, всички Твои творения и светиите Ти ще Те благославят.</verse>
        <verse osisID='Ps.145.11'>Ще говорят за славата на царството Ти и ще разказват за мощта Ти,</verse>
        <verse osisID='Ps.145.12'>за да изявяват на човешките синове мощните Му дела и славното великолепие на Неговото царство.</verse>
        <verse osisID='Ps.145.13'>Твоето царство е царство на всички времена и господството Ти е през всички поколения.</verse>
        <verse osisID='Ps.145.14'>ГОСПОД подкрепя всички падащи и изправя всички приведени.</verse>
        <verse osisID='Ps.145.15'>Очите на всички гледат към Теб и Ти им даваш храната им на определеното време.</verse>
        <verse osisID='Ps.145.16'>Отваряш ръката Си и насищаш желанието на всичко живо.</verse>
        <verse osisID='Ps.145.17'>ГОСПОД е праведен във всички Свои пътища и благ във всички Свои дела.</verse>
        <verse osisID='Ps.145.18'>ГОСПОД е близо до всички, които Го призовават, до всички, които Го призовават с истина.</verse>
        <verse osisID='Ps.145.19'>Изпълнява желанието на тези, които се боят от Него, чува вика им и ги спасява.</verse>
        <verse osisID='Ps.145.20'>ГОСПОД пази всички, които Го любят, а всичките безбожни ще изтреби.</verse>
        <verse osisID='Ps.145.21'>Устата ми ще изговаря хвалението на ГОСПОДА и всяко създание ще благославя Неговото свято Име за вечни времена!</verse>
      </chapter>
      <chapter osisID='Ps.146'>
        <verse osisID='Ps.146.1'>(По слав. 145) Алилуя! Хвали ГОСПОДА, душо моя!</verse>
        <verse osisID='Ps.146.2'>Ще хваля ГОСПОДА докато съм жив, ще пея хваления на моя Бог, докато съм!</verse>
        <verse osisID='Ps.146.3'>Не се уповавайте на князе, нито на човешки син, в когото няма спасение.</verse>
        <verse osisID='Ps.146.4'>Духът му излиза, той се връща в земята си и в същия този ден намеренията му загиват.</verse>
        <verse osisID='Ps.146.5'>Блажен онзи, чиято помощ е Богът на Яков, чиято надежда е в ГОСПОДА, неговия Бог,</verse>
        <verse osisID='Ps.146.6'>който е направил небето и земята, морето и всичко, което е в тях, който пази вярност до века,</verse>
        <verse osisID='Ps.146.7'>който извършва правосъдие за угнетените, който дава храна на гладните. ГОСПОД развързва вързаните.</verse>
        <verse osisID='Ps.146.8'>ГОСПОД отваря очите на слепите. ГОСПОД изправя приведените. ГОСПОД обича праведните.</verse>
        <verse osisID='Ps.146.9'>ГОСПОД пази чужденците. Той подкрепя сирачето и вдовицата, а пътя на безбожните обръща.</verse>
        <verse osisID='Ps.146.10'>ГОСПОД ще царува до века, Твоят Бог, Сионе — за всички поколения! Алилуя!</verse>
      </chapter>
      <chapter osisID='Ps.147'>
        <verse osisID='Ps.147.1'>(По слав. 146) Алилуя! Да, добро е да пеем псалми на нашия Бог. Да, хвалебната песен е хубава и приятна.</verse>
        <verse osisID='Ps.147.2'>ГОСПОД съгражда Ерусалим, събира израилевите изгнаници.</verse>
        <verse osisID='Ps.147.3'>Изцелява съкрушените по сърце и превързва раните им.</verse>
        <verse osisID='Ps.147.4'>Изброява множеството на звездите, нарича ги всички по име.</verse>
        <verse osisID='Ps.147.5'>Велик е нашият Господ и с голяма мощ, разумът Му е неизмерим.</verse>
        <verse osisID='Ps.147.6'>ГОСПОД издига смирените, а безбожните унижава до земята.</verse>
        <verse osisID='Ps.147.7'>Пейте на ГОСПОДА с благодарение, пейте псалми с арфа на нашия Бог,</verse>
        <verse osisID='Ps.147.8'>който покрива небесата с облаци, приготвя дъжд за земята, прави да расте трева по планините,</verse>
        <verse osisID='Ps.147.9'>който дава храна на животните и на гарванчетата, които пискат към Него.</verse>
        <verse osisID='Ps.147.10'>Той не се наслаждава в силата на коня, не благоволява в краката на мъжа.</verse>
        <verse osisID='Ps.147.11'>ГОСПОД благоволява в онези, които Му се боят, в онези, които се надяват на Неговата милост.</verse>
        <verse osisID='Ps.147.12'>Слави ГОСПОДА, Ерусалиме! Хвали своя Бог, Сионе!</verse>
        <verse osisID='Ps.147.13'>Защото Той укрепи резетата на портите ти, благослови децата ти сред теб.</verse>
        <verse osisID='Ps.147.14'>Установява мир в пределите ти, насища те с най-добрата пшеница.</verse>
        <verse osisID='Ps.147.15'>Изпраща заповедта Си на земята; словото Му тича много бързо.</verse>
        <verse osisID='Ps.147.16'>Дава сняг като вълна, разпръсва сланата като пепел,</verse>
        <verse osisID='Ps.147.17'>хвърля леда Си като отломъци — кой ще устои пред Неговия мраз?</verse>
        <verse osisID='Ps.147.18'>Изпраща словото Си и ги разтопява, прави вятъра Си да духа и водите текат.</verse>
        <verse osisID='Ps.147.19'>Възвестява словото Си на Яков, наредбите Си и присъдите Си — на Израил.</verse>
        <verse osisID='Ps.147.20'>Не е постъпил така с никой друг народ и те не са познали присъдите Му. Алилуя!</verse>
      </chapter>
      <chapter osisID='Ps.148'>
        <verse osisID='Ps.148.1'>(По слав. 147) Алилуя! Хвалете ГОСПОДА от небесата, хвалете Го във висините!</verse>
        <verse osisID='Ps.148.2'>Хвалете Го, всички Негови ангели, хвалете Го, всички Негови войнства!</verse>
        <verse osisID='Ps.148.3'>Хвалете Го, слънце и луна, хвалете Го, всички светещи звезди!</verse>
        <verse osisID='Ps.148.4'>Хвалете Го, небеса на небесата и вие, води над небесата!</verse>
        <verse osisID='Ps.148.5'>Нека хвалят Името на ГОСПОДА, защото Той заповяда, и те се създадоха.</verse>
        <verse osisID='Ps.148.6'>И Той ги утвърди за вечни времена, сложи ред, който няма да премине.</verse>
        <verse osisID='Ps.148.7'>Хвалете ГОСПОДА от земята, вие, морски чудовища и всички бездни,</verse>
        <verse osisID='Ps.148.8'>огън и град, сняг и облаци, бурен вятър, изпълняващ словото Му,</verse>
        <verse osisID='Ps.148.9'>планини и всички хълмове, плодни дървета и всички кедри,</verse>
        <verse osisID='Ps.148.10'>зверове и всички животни, пълзящи животни и летящи птици,</verse>
        <verse osisID='Ps.148.11'>земни царе и всички народи, князе и всички земни съдии,</verse>
        <verse osisID='Ps.148.12'>юноши и девойки, старци и деца —</verse>
        <verse osisID='Ps.148.13'>нека хвалят Името на ГОСПОДА, защото само Неговото Име е възвисено, величието Му е над земята и небето.</verse>
        <verse osisID='Ps.148.14'>И Той е възвисил рога на Своя народ, славата на всичките Свои светии, на израилевите синове — народ, близък на Него. Алилуя!</verse>
      </chapter>
      <chapter osisID='Ps.149'>
        <verse osisID='Ps.149.1'>(По слав. 148) Алилуя! Пейте на ГОСПОДА нова песен, хвалението Му — в събранието на светиите.</verse>
        <verse osisID='Ps.149.2'>Нека се весели Израил за Създателя си, нека се радват синовете на Сион за Царя си.</verse>
        <verse osisID='Ps.149.3'>Нека хвалят Името Му с хорћ, нека Му пеят псалми с тъпанче и арфа!</verse>
        <verse osisID='Ps.149.4'>Защото ГОСПОД благоволява в народа Си, ще украси смирените със спасение.</verse>
        <verse osisID='Ps.149.5'>Светиите ще тържествуват в слава, ще се радват на леглата си!</verse>
        <verse osisID='Ps.149.6'>Славословия на Бога ще бъдат в устата им и двуостър меч — в ръката им,</verse>
        <verse osisID='Ps.149.7'>за да извършат възмездие над народите и наказание над племената,</verse>
        <verse osisID='Ps.149.8'>за да вържат царете им с вериги и благородните им — с железни окови,</verse>
        <verse osisID='Ps.149.9'>за да извършат над тях написания съд. Тази чест принадлежи на всички Негови светии! Алилуя!</verse>
      </chapter>
      <chapter osisID='Ps.150'>
        <verse osisID='Ps.150.1'>(По слав. 149) Алилуя! Хвалете Бога в светилището Му! Хвалете Го в твърдта на силата Му!</verse>
        <verse osisID='Ps.150.2'>Хвалете Го за мощните Му дела! Хвалете Го според превъзходното Му величие!</verse>
        <verse osisID='Ps.150.3'>Хвалете Го със звук на тръба! Хвалете Го с арфа и лира!</verse>
        <verse osisID='Ps.150.4'>Хвалете Го с тимпанче и хорћ! Хвалете Го със струнни инструменти и флейти!</verse>
        <verse osisID='Ps.150.5'>Хвалете Го със звучни кимвали! Хвалете Го с кънтящи кимвали!</verse>
        <verse osisID='Ps.150.6'>Всичко, което диша, нека хвали ГОСПОДА! Алилуя!</verse>
      </chapter>
    </div></osisText>
</osis>
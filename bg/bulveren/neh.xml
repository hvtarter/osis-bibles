<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Neh'>
      <chapter osisID='Neh.1'>
        <verse osisID='Neh.1.1'>Думи на Неемия, сина на Ахалия. В месец Хаслев, в двадесетата година, когато бях в крепостта Суса,</verse>
        <verse osisID='Neh.1.2'>дойде един от братята ми, Ананий, той и някои други от Юда. И аз ги попитах за юдеите, остатъка, оцелял от плена, и за Ерусалим.</verse>
        <verse osisID='Neh.1.3'>И те ми казаха: Останалите, които оцеляха от плена в тамошната област, живеят в голяма неволя и унижение; и стената на Ерусалим е съборена и портите му са изгорени с огън.</verse>
        <verse osisID='Neh.1.4'>И когато чух тези думи, седнах и плаках, и тъжих дни наред; и постих и се молих пред небесния Бог и казах:</verse>
        <verse osisID='Neh.1.5'>Моля Те, ГОСПОДИ, Боже небесни, велики и страшни Боже, който пазиш завета и милостта за тези, които Те любят и спазват Твоите заповеди,</verse>
        <verse osisID='Neh.1.6'>моля Те, нека бъде ухото Ти внимателно и очите Ти отворени, за да чуеш молитвата на Своя слуга, която принасям сега пред Теб ден и нощ за Твоите слуги, израилевите синове, и с която изповядвам греховете на израилевите синове, с които сме съгрешили против теб. И аз, и бащиният ми дом сме съгрешили.</verse>
        <verse osisID='Neh.1.7'>Много покварено постъпвахме против Теб и не опазихме заповедите и наредбите, и правилата, които Ти даде на слугата Си Мойсей.</verse>
        <verse osisID='Neh.1.8'>Моля Те, спомни си словото, което си заповядал на слугата Си Мойсей, като си казал: Ако сте неверни, Аз ще ви разпръсна между народите,</verse>
        <verse osisID='Neh.1.9'>но ако се обърнете към Мен и спазвате заповедите Ми и ги вършите, дори ако има от вас прогонени до краищата на небесата, и оттам ще ги събера и ще ги доведа на мястото, което избрах, за да настаня там Името Си.</verse>
        <verse osisID='Neh.1.10'>А те са Твои слуги и Твой народ, който си изкупил с голямата Си сила и с мощната Си ръка.</verse>
        <verse osisID='Neh.1.11'>Моля Ти се, Господи, нека ухото Ти бъде внимателно към молитвата на слугата Ти, и към молитвата на слугите Ти, които се радват да се боят от Името Ти, и моля Те, дай днес успех на слугата Си и му дай да намери милост пред този човек — защото аз бях виночерпец на царя.</verse>
      </chapter>
      <chapter osisID='Neh.2'>
        <verse osisID='Neh.2.1'>И в месец Нисан, в двадесетата година на цар Артаксеркс, когато пред него имаше вино, аз взех виното и го дадох на царя. А никога не бях изглеждал посърнал пред него,</verse>
        <verse osisID='Neh.2.2'>и затова царят ми каза: Защо лицето ти е така посърнало, след като не си болен? Това не е друго освен сърдечна скръб. Тогава се уплаших твърде много.</verse>
        <verse osisID='Neh.2.3'>И казах на царя: Да живее царят до века! Как да не е посърнало лицето ми, когато градът, мястото, където са погребани бащите ми, е запустял и портите му — изгорени с огън?</verse>
        <verse osisID='Neh.2.4'>Тогава царят ми каза: За какво молиш? Тогава се помолих на небесния Бог,</verse>
        <verse osisID='Neh.2.5'>и казах на царя: Ако е угодно на царя и ако слугата ти е придобил твоето благоволение, изпрати ме в Юда, в града, където са погребани бащите ми, за да го построя отново.</verse>
        <verse osisID='Neh.2.6'>А царят ми каза — и царицата седеше до него: Колко време ще продължи пътешествието ти и кога ще се върнеш? И на царя се видя добре да ме изпрати и аз му определих срок.</verse>
        <verse osisID='Neh.2.7'>И казах още на царя: Ако е угодно на царя, нека ми се дадат писма до областните управители отвъд реката, за да ме пуснат да мина, докато стигна в Юда,</verse>
        <verse osisID='Neh.2.8'>и писмо до пазителя на царските гори Асаф, за да ми даде дървен материал да направя греди за портите на крепостта при дома и за градската стена, и за къщата, в която ще се настаня. И царят ми даде всичко, понеже добрата ръка на моя Бог беше над мен.</verse>
        <verse osisID='Neh.2.9'>И аз дойдох при областните управители отвъд реката и им дадох писмата на царя. А царят беше пратил с мен военачалници и конници.</verse>
        <verse osisID='Neh.2.10'>А когато оронецът Санавалат и слугата Товия, амонецът, чуха това, им стана много неприятно, че е дошъл човек да търси доброто на израилевите синове.</verse>
        <verse osisID='Neh.2.11'>И аз дойдох в Ерусалим и седях там три дни.</verse>
        <verse osisID='Neh.2.12'>И през нощта станах, аз и неколцина други с мен, без да кажа на никого какво беше вложил моят Бог в сърцето ми да направя за Ерусалим. И с мен нямаше друг добитък освен животното, на което яздех.</verse>
        <verse osisID='Neh.2.13'>Излязох през нощта през Портата на долината и дойдох срещу извора на смока и до Портата на бунището, и прегледах ерусалимските стени, как бяха съборени, и портите им — изгорени с огън.</verse>
        <verse osisID='Neh.2.14'>И минах към Портата на извора и към царския водоем, но нямаше място да мине животното, което беше под мен.</verse>
        <verse osisID='Neh.2.15'>И се изкачих през нощта край потока и прегледах стената, и се обърнах и влязох пак през Портата на долината, и така се върнах.</verse>
        <verse osisID='Neh.2.16'>А първенците не знаеха къде бях ходил и какво бях направил; защото дотогава не бях открил нищо на юдеите, нито на свещениците, нито на благородните, нито на първенците, нито на останалите, които вършеха делото.</verse>
        <verse osisID='Neh.2.17'>И тогава им казах: Вие виждате бедствието, в което се намираме, че Ерусалим е запустял и портите му са изгорени с огън. Елате, нека построим стената на Ерусалим, за да не бъдем вече за укор!</verse>
        <verse osisID='Neh.2.18'>И им разказах как ръката на моя Бог беше добра над мен и думите, които царят ми беше говорил. И те казаха: Да станем и да градим! И укрепиха ръцете си за добро.</verse>
        <verse osisID='Neh.2.19'>А оронецът Санавалат и слугата Товия, амонецът, и арабинът Гисам, когато чуха това, ни се присмяха, презряха ни и казаха: Какво е това, което ще правите? Ще се надигате против царя ли?</verse>
        <verse osisID='Neh.2.20'>А аз им отговорих и казах: Небесният Бог, Той ще ни направи да успеем; и ние, слугите Му, ще станем и ще градим. А вие нямате нито дял, нито право, нито спомен в Ерусалим.</verse>
      </chapter>
      <chapter osisID='Neh.3'>
        <verse osisID='Neh.3.1'>Тогава първосвещеникът Елиасив и братята му, свещениците, станаха и построиха Овчата порта, осветиха я и поставиха вратите й. Осветиха я чак до кулата Мея, до кулата Ананеил.</verse>
        <verse osisID='Neh.3.2'>И до него градяха ерихонските мъже. А до тях градеше Закхур, синът на Имрий.</verse>
        <verse osisID='Neh.3.3'>А Рибната порта построиха синовете на Сенаа. Те положиха гредите й и поставиха и вратите й, резетата й и лостовете й.</verse>
        <verse osisID='Neh.3.4'>До тях възстановяваше Меримот, синът на Урия, син на Акос. До него възстановяваше Месулам, синът на Варахия, син на Месизавеил. До него възстановяваше Садок, синът на Ваана.</verse>
        <verse osisID='Neh.3.5'>А до него възстановяваха текойците; но големците им не подложиха врата си в делото на своя Господ.</verse>
        <verse osisID='Neh.3.6'>А Старата порта възстановиха Йодай, синът на Фасей, и Месулам, синът на Весодия. Те положиха гредите й и поставиха вратите й, резетата й и лостовете й.</verse>
        <verse osisID='Neh.3.7'>И до тях възстановяваха гаваонецът Мелатия и меронотецът Ядон, мъже от Гаваон и от Масфа, до седалището на областния управител отсам реката.</verse>
        <verse osisID='Neh.3.8'>До тях възстановяваше Озиил, синът на Арахия, един от златарите. До него възстановяваше Анания, един от мироварците. Те укрепиха Ерусалим до широката стена.</verse>
        <verse osisID='Neh.3.9'>До него възстановяваше Рафая, синът на Ор, началник на половината ерусалимски окръг.</verse>
        <verse osisID='Neh.3.10'>До тях възстановяваше срещу къщата си Едая, синът на Арумаф. До него възстановяваше Хатус, синът на Асавания.</verse>
        <verse osisID='Neh.3.11'>Мелхия, синът на Харим, и Асув, синът на Фаат-Моав, възстановяваха друга част и кулата на пещите.</verse>
        <verse osisID='Neh.3.12'>И до тях възстановяваше Селум, синът на Алоис, началник на половината ерусалимски окръг, той и дъщерите му.</verse>
        <verse osisID='Neh.3.13'>Портата на долината възстановиха Анун и жителите на Заноя. Те я построиха и поставиха вратите й, резетата й и лостовете й; и построиха още хиляда лакътя от стената до Портата на бунището.</verse>
        <verse osisID='Neh.3.14'>А Портата на бунището възстанови Мелхия, синът на Рихав, началник на Вет-Акеремския окръг. Той я построи и постави вратите й, резетата й и лостовете й.</verse>
        <verse osisID='Neh.3.15'>А Портата на извора възстанови Селун, синът на Холозей, началник на окръга Масфа. Той я построи и я покри, и постави вратите й, резетата й и лостовете й; възстанови и стената на силоамския водоем при царската градина, до стъпалата, които слизат от Давидовия град.</verse>
        <verse osisID='Neh.3.16'>След него възстановяваше Неемия, синът на Азвук, началник на половината окръг Вет-Сур, до мястото срещу Давидовите гробища и до изкуствения водоем, и до дома на силните мъже.</verse>
        <verse osisID='Neh.3.17'>След него възстановяваха левитите, начело с Реум, сина на Ваний. До него възстановяваше Асавия, началник на половината от кеилския окръг, за своя окръг.</verse>
        <verse osisID='Neh.3.18'>След него възстановяваха братята им, начело с Вавай, сина на Инадад, началник на другата половина от кеилския окръг.</verse>
        <verse osisID='Neh.3.19'>До него Есер, синът на Иисус, началник на Масфа, възстановяваше друга част, срещу изкачването към оръжейницата при ъгъла.</verse>
        <verse osisID='Neh.3.20'>След него Варух, синът на Завай, възстановяваше усърдно друга част, от ъгъла до входа на къщата на първосвещеника Елиасив.</verse>
        <verse osisID='Neh.3.21'>След него, Меримот, синът на Урия, син на Акос, възстановяваше друга част, от входа на къщата на Елиасив до края на къщата на Елиасив.</verse>
        <verse osisID='Neh.3.22'>И след него възстановяваха свещениците, мъжете от окръга на Йордан.</verse>
        <verse osisID='Neh.3.23'>След тях възстановяваха Вениамин и Асув срещу къщата си. След тях възстановяваше Азария, синът на Маасия, син на Ананий, при къщата си.</verse>
        <verse osisID='Neh.3.24'>След него, Венуй, синът на Инадад, възстановяваше друга част, от къщата на Азария до свивката и до ъгъла.</verse>
        <verse osisID='Neh.3.25'>Фалал, синът на Узай възстановяваше срещу ъгъла и кулата, която се издава от горната царска къща, която е при двора на стражата. А след него възстановяваше Федая, синът на Фарос.</verse>
        <verse osisID='Neh.3.26'>А нетинимите живееха и възстановяваха в Офил до мястото срещу Портата на водата на изток, и до издадената кула.</verse>
        <verse osisID='Neh.3.27'>След него текойците възстановяваха друга част срещу голямата издадена кула и до стената на Офил.</verse>
        <verse osisID='Neh.3.28'>Над Конската порта възстановяваха свещениците, всеки срещу къщата си.</verse>
        <verse osisID='Neh.3.29'>След тях възстановяваше Садок, синът на Емир, срещу къщата си. А след него възстановяваше Семая, синът на Сехания, вратарят на източната порта.</verse>
        <verse osisID='Neh.3.30'>След него Анания, синът на Селемия, и Анун, шестият син на Салаф, възстановяваха друга част. След тях възстановяваше Месулам, синът на Варахия, срещу стаята си.</verse>
        <verse osisID='Neh.3.31'>След него възстановяваше Мелхия, един от златарите, до къщата на нетинимите и на търговците, срещу портата Мифкад и до горната стая на ъгъла.</verse>
        <verse osisID='Neh.3.32'>А между горната стая на ъгъла и Овчата порта възстановяваха златарите и търговците.</verse>
      </chapter>
      <chapter osisID='Neh.4'>
        <verse osisID='Neh.4.1'>А Санавалат, като чу, че строим стената, се разгневи и много възнегодува, и се присмя на юдеите.</verse>
        <verse osisID='Neh.4.2'>И говори пред братята си и пред войската на Самария и каза: Какво правят тези окаяни юдеи? Ще ги оставят ли? Ще жертват ли? Ще свършат ли в този ден? Ще съживят ли камъните от купищата развалини, като са изгорели?</verse>
        <verse osisID='Neh.4.3'>А амонецът Товия беше до него и каза: Каквото и да строят, дори лисица ако се покачи по него, ще събори каменната им стена!</verse>
        <verse osisID='Neh.4.4'>Чуй, Боже наш, защото станахме за присмех! И обърни укора им върху собствените им глави и ги предай на разграбване в земя, където ще са пленници!</verse>
        <verse osisID='Neh.4.5'>Не покривай беззаконието им и нека грехът им не се изличи пред Теб, защото Те разгневиха пред строителите.</verse>
        <verse osisID='Neh.4.6'>Така построихме стената и стената се свърза изцяло до половината от височината си. И народът имаше работата присърце.</verse>
        <verse osisID='Neh.4.7'>И когато Санавалат и Товия, и арабите, и амонците, и азотците чуха, че възстановяването на ерусалимските стени напредвало и че проломите започвали да се затварят, много се разгневиха.</verse>
        <verse osisID='Neh.4.8'>И направиха заговор всички заедно да дойдат да воюват против Ерусалим и да му напакостят.</verse>
        <verse osisID='Neh.4.9'>А ние се помолихме на своя Бог и заради тях поставихме стражи да пазят против тях денем и нощем.</verse>
        <verse osisID='Neh.4.10'>Но в Юда се каза: Силата на носачите вече отслабна, а пръстта е много. Не можем повече да строим стената.</verse>
        <verse osisID='Neh.4.11'>А враговете ни казаха: Няма да усетят, нито да видят, докато дойдем сред тях и ги избием, и спрем работата.</verse>
        <verse osisID='Neh.4.12'>И като дойдоха юдеите, които живееха при тях, ни казаха десет пъти: На която и страна да се обърнете, ще дойдат върху нас!</verse>
        <verse osisID='Neh.4.13'>Затова поставих зад по-ниските места зад стената, на по-оголените места, поставих народа по родовете им с мечовете им, с копията им и с лъковете им.</verse>
        <verse osisID='Neh.4.14'>И огледах и станах, и казах на благородните, на първенците и на останалия народ: Не се бойте от тях, помнете великия и страшния Господ и се бийте за братята си, за синовете си и дъщерите си, за жените си и за домовете си!</verse>
        <verse osisID='Neh.4.15'>А когато враговете ни чуха, че тяхното намерение ни било известно и че Бог е осуетил замисъла им, ние всички се върнахме на стената, всеки на работата си.</verse>
        <verse osisID='Neh.4.16'>И от този ден нататък половината от слугите ми работеха на делото, а половината държаха копията и щитовете, и лъковете, облечени в брони. А началниците насърчаваха целия юдов дом.</verse>
        <verse osisID='Neh.4.17'>Тези, които градяха стената, и които носеха товарите, и които товареха, всеки работеше работата с едната си ръка, а с другата държеше оръжието.</verse>
        <verse osisID='Neh.4.18'>И всеки от строителите имаше меча си опасан на кръста си и така строеше. А този, който надуваше тръбата, беше до мен.</verse>
        <verse osisID='Neh.4.19'>И казах на благородните, на първенците и на останалия народ: Работата е голяма и обширна, а ние сме пръснати по стената далеч един от друг;</verse>
        <verse osisID='Neh.4.20'>на което място чуете гласа на тръбата, там се съберете при нас. Нашият Бог ще воюва за нас!</verse>
        <verse osisID='Neh.4.21'>Така работехме на делото и половината от тях държаха копията от пукването на зората до изгряването на звездите.</verse>
        <verse osisID='Neh.4.22'>И по същото време казах на народа: Нека всеки нощува сред Ерусалим със слугата си, за да ни бъдат стражи нощем, а денем да служат на делото.</verse>
        <verse osisID='Neh.4.23'>И нито аз, нито братята ми, нито слугите ми, нито мъжете от стражата, които ме следваха, не събличахме дрехите си. Всеки държеше оръжието си даже, когато отиваше при водата.</verse>
      </chapter>
      <chapter osisID='Neh.5'>
        <verse osisID='Neh.5.1'>И се надигна голям вик от народа и от жените им против братята им, юдеите.</verse>
        <verse osisID='Neh.5.2'>И имаше такива, които казваха: Ние, синовете ни и дъщерите ни сме мнозина, затова нека ни се даде жито да ядем и да живеем!</verse>
        <verse osisID='Neh.5.3'>А имаше и такива, които казваха: Ние заложихме нивите си и лозята си, и къщите си, за да ни се даде жито заради глада.</verse>
        <verse osisID='Neh.5.4'>Имаше и такива, които казваха: Срещу нивите и лозята си ние взехме пари назаем за царския данък.</verse>
        <verse osisID='Neh.5.5'>Но сега, нашите тела са като телата на братята ни, нашите деца са като техните деца. И ето, ние ще трябва да даваме синовете си и дъщерите си на работа като роби, и някои от дъщерите ни са вече заробени, а ние сме безсилни да ги откупим, защото нивите и лозята ни са на други.</verse>
        <verse osisID='Neh.5.6'>И когато чух вика им и тези думи, много се разгневих.</verse>
        <verse osisID='Neh.5.7'>И размислих в себе си и се скарах с благородните и първенците, и им казах: Вие вземате лихва всеки от брат си! И свиках против тях голямо събрание и им казах:</verse>
        <verse osisID='Neh.5.8'>Ние според силата си изкупихме братята си, юдеите, които бяха продадени на езичниците. А вие сами ли ще продадете братята си? Или те да се продадат на нас? А те мълчаха и не намериха отговор.</verse>
        <verse osisID='Neh.5.9'>И аз казах: Не е добро това, което правите. Не трябва ли да ходите в страха на нашия Бог, за да не сме за присмех на езичниците, нашите врагове?</verse>
        <verse osisID='Neh.5.10'>Но и аз, братята ми и слугите ми, сме им заели пари и жито, но моля ви, нека оставим тази лихва!</verse>
        <verse osisID='Neh.5.11'>И така, върнете им още днес нивите им, лозята им, маслините им и къщите им, а също и една стотна част от парите и от житото, от виното и от маслиненото масло, които сте им заели.</verse>
        <verse osisID='Neh.5.12'>Тогава те казаха: Ще ги върнем и нищо няма да искаме от тях. Както казваш, така ще направим. Тогава повиках свещениците и ги заклех, че ще направят според това обещание.</verse>
        <verse osisID='Neh.5.13'>Отърсих още и пазвата си и казах: Така да отърси Бог от къщата му и от труда му всекиго, който не изпълни това обещание! Да, така да бъде отърсен и изпразнен! И цялото събрание каза: Амин! И прославиха ГОСПОДА. И народът постъпи според това обещание.</verse>
        <verse osisID='Neh.5.14'>И от времето, когато царят ме назначи за областен управител над тях в юдовата земя, от двадесетата година до тридесет и втората година на цар Артаксеркс, дванадесет години, аз с братята си не съм вземал заплатата на областен управител.</verse>
        <verse osisID='Neh.5.15'>А предишните областни управители, които бяха преди мен, бяха налагали товар на народа и бяха вземали от тях хляб и вино, освен четиридесет сикъла сребро. И слугите им бяха господарували над народа. Но аз не правех така, понеже се боях от Бога.</verse>
        <verse osisID='Neh.5.16'>И също помагах в работата на тази стена; и нива не купихме; и всичките ми слуги бяха събрани там за делото.</verse>
        <verse osisID='Neh.5.17'>И юдеите и първенците, сто и петдесет мъже освен онези, които идваха при нас от народите около нас, бяха на трапезата ми.</verse>
        <verse osisID='Neh.5.18'>А това, което се готвеше всеки ден, беше едно говедо, шест избрани овце и птици се готвеха за мен, а веднъж на десет дни имахме изобилно всякакво вино. И при всичко това аз не поисках заплатата на областен управител, защото робството тежеше силно върху този народ.</verse>
        <verse osisID='Neh.5.19'>Помни ме, Боже мой, за добро заради всичко, което съм сторил за този народ!</verse>
      </chapter>
      <chapter osisID='Neh.6'>
        <verse osisID='Neh.6.1'>И когато Санавалат и Товия, и арабинът Гисам, и останалите ни врагове чуха, че съм построил стената и че не е останал вече пролом в нея — но до онова време още не бях поставил вратите на портите —</verse>
        <verse osisID='Neh.6.2'>Санавалат и Гисам изпратиха до мен да кажат: Ела, нека се срещнем в едно от селата на низината Оно. Но те възнамеряваха да ми сторят зло.</verse>
        <verse osisID='Neh.6.3'>И аз изпратих до тях пратеници да кажат: Върша голямо дело и не мога да сляза. Защо да се спира делото, като го оставя и сляза при вас?</verse>
        <verse osisID='Neh.6.4'>И четири пъти пращаха до мен по този начин, но аз им отговарях все така.</verse>
        <verse osisID='Neh.6.5'>Тогава за пети път Санавалат прати слугата си до мен по този начин с отворено писмо в ръката му,</verse>
        <verse osisID='Neh.6.6'>в което беше писано: Между народите се носи слух, пък и Гисам казва, че ти и юдеите мислите да се надигнете и затова строиш стената. И според този слух ти искаш да им станеш цар.</verse>
        <verse osisID='Neh.6.7'>И си поставил и пророци да разгласяват за теб в Ерусалим, като казват: Цар има в Юда! И сега, тези слухове ще се съобщят на царя. И така, ела сега да се съветваме заедно.</verse>
        <verse osisID='Neh.6.8'>Тогава изпратих до него да кажат: Няма такова нещо, каквото ти казваш, а ти го измисляш от себе си.</verse>
        <verse osisID='Neh.6.9'>Защото те всички искаха да ни уплашат, като казваха: Ръцете им ще се пуснат от делото и то няма да се свърши. И сега, Боже, укрепи Ти ръцете ми!</verse>
        <verse osisID='Neh.6.10'>Тогава аз отидох в къщата на Семая, сина на Делая, син на Метавеил, който беше заключен; и той ми каза: Нека се съберем в Божия дом, вътре в храма и нека затворим вратите на храма, защото те ще дойдат да те убият, да, през нощта ще дойдат да те убият!</verse>
        <verse osisID='Neh.6.11'>Но аз казах: Човек като мен бива ли да бяга? И кой човек като мен би влязъл в храма, за да избави живота си? Няма да вляза!</verse>
        <verse osisID='Neh.6.12'>И познах, че, ето, не го беше пратил Бог, а той от себе си произнесе това пророчество против мен и Товия и Санавалат го бяха подкупили.</verse>
        <verse osisID='Neh.6.13'>Затова беше подкупен, за да се уплаша и да направя така, и да съгреша, и това да им послужи да злословят, за да ме корят.</verse>
        <verse osisID='Neh.6.14'>Спомни си, Боже мой, за Товия и Санавалат според тези техни дела, а също и за пророчицата Ноадия и за другите пророци, които искаха да ме плашат!</verse>
        <verse osisID='Neh.6.15'>И стената беше завършена на двадесет и петия ден от месец Елул, за петдесет и два дни.</verse>
        <verse osisID='Neh.6.16'>И когато всичките ни врагове чуха това, всичките народи около нас се уплашиха и се смалиха много в очите си, и познаха, че това дело беше станало от нашия Бог.</verse>
        <verse osisID='Neh.6.17'>А в онези дни юдовите благородни изпращаха много писма до Товия, и писма от Товия идваха до тях.</verse>
        <verse osisID='Neh.6.18'>Защото в Юда имаше мнозина, които му се бяха заклели, понеже беше зет на Сехания, сина на Арах, и синът му Йоанан беше взел за жена дъщерята на Месулам, сина на Варахия.</verse>
        <verse osisID='Neh.6.19'>И пред мен говореха за неговите благодеяния, а на него донасяха моите думи. И Товия пращаше писма, за да ме уплаши.</verse>
      </chapter>
      <chapter osisID='Neh.7'>
        <verse osisID='Neh.7.1'>И когато стената се построи, поставих вратите и се определиха вратарите и певците, и левитите.</verse>
        <verse osisID='Neh.7.2'>И предадох Ерусалим под грижата на брат си Ананий и на началника на крепостта Анания, защото беше верен човек и се боеше от Бога повече от мнозина.</verse>
        <verse osisID='Neh.7.3'>И им казах: Портите на Ерусалим да не се отварят преди да напече слънцето; и докато стражите още стоят, вратите да се затварят и залостват. И да поставите стражи от ерусалимските жители, всеки на стражата му, всеки срещу къщата му.</verse>
        <verse osisID='Neh.7.4'>А градът бе широк и голям, а народът в него беше малоброен и нямаше построени къщи.</verse>
        <verse osisID='Neh.7.5'>И моят Бог вложи в сърцето ми да събера благородните и първенците, и народа, за да бъдат записани в родословието. И намерих книгата на родословието на онези, които се изкачиха първи, и намерих писано в нея:</verse>
        <verse osisID='Neh.7.6'>Ето жителите на областта, които се изкачиха от плена на пленниците, от онези, които вавилонският цар Навуходоносор беше отвел в плен, и които се върнаха в Ерусалим и в Юда, всеки в града си,</verse>
        <verse osisID='Neh.7.7'>които дойдоха със Зоровавел, Иисус, Неемия, Азария, Раамия, Нааманий, Мардохей, Валасан, Мисперет, Вагуй, Наум и Ваана. Броят на мъжете от израилевия народ беше:</verse>
        <verse osisID='Neh.7.8'>синовете на Фарос: две хиляди сто седемдесет и двама души;</verse>
        <verse osisID='Neh.7.9'>синовете на Сефатия: триста седемдесет и двама души;</verse>
        <verse osisID='Neh.7.10'>синовете на Арах: шестстотин петдесет и двама души;</verse>
        <verse osisID='Neh.7.11'>синовете на Фаат-Моав, от синовете на Иисус и Йоав: две хиляди осемстотин и осемнадесет души;</verse>
        <verse osisID='Neh.7.12'>синовете на Елам: хиляда двеста петдесет и четири души;</verse>
        <verse osisID='Neh.7.13'>синовете на Затуй: осемстотин четиридесет и пет души;</verse>
        <verse osisID='Neh.7.14'>синовете на Закхей: седемстотин и шестдесет души;</verse>
        <verse osisID='Neh.7.15'>синовете на Венуй: шестстотин четиридесет и осем души;</verse>
        <verse osisID='Neh.7.16'>синовете на Вивай: шестстотин двадесет и осем души;</verse>
        <verse osisID='Neh.7.17'>синовете на Азгад: две хиляди триста двадесет и двама души;</verse>
        <verse osisID='Neh.7.18'>синовете на Адоникам: шестстотин шестдесет и седем души;</verse>
        <verse osisID='Neh.7.19'>синовете на Вагуй: две хиляди шестдесет и седем души;</verse>
        <verse osisID='Neh.7.20'>синовете на Адин: шестстотин петдесет и пет души;</verse>
        <verse osisID='Neh.7.21'>синовете на Атир от Езекия: деветдесет и осем души;</verse>
        <verse osisID='Neh.7.22'>синовете на Асум: триста двадесет и осем души;</verse>
        <verse osisID='Neh.7.23'>синовете на Висай: триста двадесет и четири души;</verse>
        <verse osisID='Neh.7.24'>синовете на Ариф: сто и дванадесет души;</verse>
        <verse osisID='Neh.7.25'>синовете на Гаваон: деветдесет и пет души;</verse>
        <verse osisID='Neh.7.26'>мъжете от Витлеем и Нетофат: сто осемдесет и осем души;</verse>
        <verse osisID='Neh.7.27'>мъжете от Анатот: сто двадесет и осем души;</verse>
        <verse osisID='Neh.7.28'>мъжете от Вет-Азмавет: четиридесет и двама души;</verse>
        <verse osisID='Neh.7.29'>мъжете от Кириат-Иарим, Хефира и Вирот: седемстотин четиридесет и трима души;</verse>
        <verse osisID='Neh.7.30'>мъжете от Рама и Гава: шестстотин двадесет и един души;</verse>
        <verse osisID='Neh.7.31'>мъжете от Михмас: сто двадесет и двама души;</verse>
        <verse osisID='Neh.7.32'>мъжете от Ветил и Гай: сто двадесет и трима души;</verse>
        <verse osisID='Neh.7.33'>мъжете от другия Нево: петдесет и двама души;</verse>
        <verse osisID='Neh.7.34'>синовете на другия Елам: хиляда двеста петдесет и четири души;</verse>
        <verse osisID='Neh.7.35'>синовете на Харим: триста и двадесет души;</verse>
        <verse osisID='Neh.7.36'>синовете на Ерихон: триста четиридесет и пет души;</verse>
        <verse osisID='Neh.7.37'>синовете на Лод, Адид и Оно: седемстотин двадесет и един души;</verse>
        <verse osisID='Neh.7.38'>синовете на Сенаа: три хиляди деветстотин и тридесет души.</verse>
        <verse osisID='Neh.7.39'>Свещениците: синовете на Едая, от дома на Иисус: деветстотин седемдесет и трима души;</verse>
        <verse osisID='Neh.7.40'>синовете на Емир: хиляда петдесет и двама души;</verse>
        <verse osisID='Neh.7.41'>синовете на Пасхор: хиляда двеста четиридесет и седем души;</verse>
        <verse osisID='Neh.7.42'>синовете на Харим: хиляда и седемнадесет души.</verse>
        <verse osisID='Neh.7.43'>Левитите: синовете на Иисус и Кадмиил, от синовете на Одавия: седемдесет и четири души.</verse>
        <verse osisID='Neh.7.44'>Певците: синовете на Асаф: сто четиридесет и осем души.</verse>
        <verse osisID='Neh.7.45'>Вратарите: синовете на Селум, синовете на Атер, синовете на Талмон, синовете на Акув, синовете на Атитай, синовете на Совай: сто тридесет и осем души.</verse>
        <verse osisID='Neh.7.46'>Нетинимите: синовете на Сиха, синовете на Асуфа, синовете на Таваот,</verse>
        <verse osisID='Neh.7.47'>синовете на Кирос, синовете на Сиа, синовете на Фадон,</verse>
        <verse osisID='Neh.7.48'>синовете на Левана, синовете на Агава, синовете на Салмай,</verse>
        <verse osisID='Neh.7.49'>синовете на Анан, синовете на Гедил, синовете на Гаар,</verse>
        <verse osisID='Neh.7.50'>синовете на Реая, синовете на Расин, синовете на Некода,</verse>
        <verse osisID='Neh.7.51'>синовете на Газам, синовете на Оза, синовете на Фасей,</verse>
        <verse osisID='Neh.7.52'>синовете на Висай, синовете на меунимците, синовете на нефусимците,</verse>
        <verse osisID='Neh.7.53'>синовете на Ваквук, синовете на Акуфа, синовете на Арур,</verse>
        <verse osisID='Neh.7.54'>синовете на Васалот, синовете на Меида, синовете на Арса,</verse>
        <verse osisID='Neh.7.55'>синовете на Варкос, синовете на Сисара, синовете на Тама,</verse>
        <verse osisID='Neh.7.56'>синовете на Несий, синовете на Атифа.</verse>
        <verse osisID='Neh.7.57'>Синовете на слугите на Соломон: синовете на Сотай, синовете на Соферет, синовете на Ферида,</verse>
        <verse osisID='Neh.7.58'>синовете на Яала, синовете на Даркон, синовете на Гедил,</verse>
        <verse osisID='Neh.7.59'>синовете на Сефатия, синовете на Атил, синовете на Фохерет от Севаим, синовете на Амон.</verse>
        <verse osisID='Neh.7.60'>Всичките нетиними и синовете на слугите на Соломон бяха триста деветдесет и двама души.</verse>
        <verse osisID='Neh.7.61'>А ето тези, които се изкачиха от Тел-Мелах, Тел-Ариса, Херуф, Адон и Емир, но не можаха да покажат бащините си домове и произхода си, дали са от Израил:</verse>
        <verse osisID='Neh.7.62'>синовете на Далая, синовете на Товия и синовете на Некода: шестстотин четиридесет и двама души.</verse>
        <verse osisID='Neh.7.63'>И от свещениците: синовете на Авая, синовете на Акос, синовете на Верзелай, който взе жена от дъщерите на галаадеца Варзелай и се нарече по тяхното име.</verse>
        <verse osisID='Neh.7.64'>Те търсиха записването си между записаните в родословието, но не се намери. И те бяха изключени от свещенството като нечисти.</verse>
        <verse osisID='Neh.7.65'>И управителят им заповяда да не ядат от пресветите неща, докато не се издигне свещеник с Урим и Тумим.</verse>
        <verse osisID='Neh.7.66'>Цялото събрание беше общо четиридесет и две хиляди триста и шестдесет души,</verse>
        <verse osisID='Neh.7.67'>освен слугите им и слугините им, които бяха седем хиляди триста тридесет и седем. Имаха и двеста четиридесет и пет певци и певици.</verse>
        <verse osisID='Neh.7.68'>Конете им бяха седемстотин тридесет и шест, мулетата им — двеста четиридесет и пет;</verse>
        <verse osisID='Neh.7.69'>камилите им — четиристотин тридесет и пет, магаретата — шест хиляди седемстотин и двадесет.</verse>
        <verse osisID='Neh.7.70'>И една част от главите на бащините домове дадоха за делото. Управителят даде за съкровището хиляда драхми злато, петдесет легена и петстотин и тридесет свещенически одежди.</verse>
        <verse osisID='Neh.7.71'>И някои от главите на бащините домове дадоха за съкровището за делото двадесет хиляди драхми злато и две хиляди и двеста мнаси сребро.</verse>
        <verse osisID='Neh.7.72'>А даденото от останалия народ беше двадесет хиляди драхми злато и две хиляди мнаси сребро, и шестдесет и седем свещенически одежди.</verse>
        <verse osisID='Neh.7.73'>И свещениците и левитите, и вратарите, и певците, и тези от народа, и нетинимите, и целият Израил се заселиха в градовете си. И като настъпи седмият месец, израилевите синове бяха вече в градовете си.</verse>
      </chapter>
      <chapter osisID='Neh.8'>
        <verse osisID='Neh.8.1'>Тогава целият народ се събра като един човек на площада, който беше пред Портата на водата и казаха на книжника Ездра да донесе книгата на Мойсеевия закон, който ГОСПОД беше заповядал на Израил.</verse>
        <verse osisID='Neh.8.2'>И на първия ден от седмия месец свещеник Ездра донесе закона пред събранието от мъже и жени и от всички, които можеха да слушат с разбиране.</verse>
        <verse osisID='Neh.8.3'>И той чете от него на площада, който беше пред Портата на водата, от зори до пладне пред мъжете и жените и онези, които можеха да разбират. И вниманието на целия народ беше към книгата на закона.</verse>
        <verse osisID='Neh.8.4'>А книжникът Ездра стоеше на дървена платформа, която бяха направили за тази цел, и до него стояха Мататия и Сема, и Аная, и Урия, и Хелкия, и Маасия от дясната му страна, а от лявата му страна бяха Федая и Мисаил, и Мелхия, и Асум, и Асвадана, Захария и Месулам.</verse>
        <verse osisID='Neh.8.5'>И Ездра разгъна книгата пред очите на целия народ, защото беше над целия народ. И когато я разгъна, целият народ се изправи.</verse>
        <verse osisID='Neh.8.6'>И Ездра прослави ГОСПОДА, великия Бог, и целият народ отговори: Амин, амин! — като издигнаха ръцете си и се наведоха и се поклониха на ГОСПОДА с лицата си до земята.</verse>
        <verse osisID='Neh.8.7'>А Иисус и Ваний, и Серевия, Ямин, Акув, Саветай, Одия, Маасия, Келита, Азария, Йозавад, Анан, Фелая и левитите обясняваха закона на народа, а народът стоеше на мястото си.</verse>
        <verse osisID='Neh.8.8'>Четяха ясно от книгата на Божия закон и даваха значението, като им обясняваха прочетеното.</verse>
        <verse osisID='Neh.8.9'>И Неемия, който беше управителят, и свещеник Ездра, книжникът, и левитите, които поучаваха народа, казаха на целия народ: Този ден е свят на ГОСПОДА, вашия Бог! Не тъжете и не плачете! — защото целият народ заплака, като чу думите на закона.</verse>
        <verse osisID='Neh.8.10'>И им каза: Идете, яжте тлъсто и пийте сладко и пратете дялове на тези, за които нищо не е приготвено, защото денят е свят на нашия Господ. И не скърбете, защото радостта в ГОСПОДА е вашата сила.</verse>
        <verse osisID='Neh.8.11'>И левитите успокоиха целия народ, като казаха: Мълчете, защото денят е свят! Не тъжете!</verse>
        <verse osisID='Neh.8.12'>И целият народ отиде да яде и да пие, да изпрати дялове и да направи голямо увеселение, защото беше разбрал думите, които му се говориха.</verse>
        <verse osisID='Neh.8.13'>И на втория ден главите на бащините домове на целия народ, свещениците и левитите се събраха при книжника Ездра, за да се поучат в думите на закона.</verse>
        <verse osisID='Neh.8.14'>И намериха писано в закона, че ГОСПОД беше заповядал чрез Мойсей израилевите синове да живеят в колиби на празника в седмия месец,</verse>
        <verse osisID='Neh.8.15'>и да обявят и разгласят по всичките си градове и в Ерусалим, като кажат: Излезте в планината и донесете маслинови клони и клони от дива маслина, и миртови клони, и палмови клони, и клони от гъстолистни дървета, за да направите колиби, както е писано!</verse>
        <verse osisID='Neh.8.16'>И народът излезе и донесе клони, и си направиха колиби — всеки на покрива си и в дворовете си, и в дворовете на Божия дом, на площада при Портата на водата и на площада при Ефремовата порта.</verse>
        <verse osisID='Neh.8.17'>Цялото събрание, всички, които се бяха върнали от плена, направиха колиби и живяха в колибите. Защото израилевите синове не бяха правили така от времето на Иисус, сина на Навий, до онзи ден. И настана много голяма радост.</verse>
        <verse osisID='Neh.8.18'>И всеки ден се четеше от книгата на Божия закон, от първия ден до последния ден. Седем дни празнуваха празника, а на осмия ден имаше тържествено събрание според правилото.</verse>
      </chapter>
      <chapter osisID='Neh.9'>
        <verse osisID='Neh.9.1'>И на двадесет и четвъртия ден от този месец израилевите синове се събраха в пост, облечени с вретища, и с пръст на себе си.</verse>
        <verse osisID='Neh.9.2'>И израилевият род се отдели от всичките чужденци. И застанаха и изповядаха греховете си и беззаконията на бащите си.</verse>
        <verse osisID='Neh.9.3'>През една четвърт от деня те ставаха на мястото си и четяха от книгата на закона на ГОСПОДА, своя Бог, а през друга четвърт се изповядваха и се кланяха пред ГОСПОДА, своя Бог.</verse>
        <verse osisID='Neh.9.4'>А Иисус и Ваний, Кадмиил, Севания, Вуний, Серевия, Ваний и Хананий застанаха на възвишението на левитите и викаха със силен глас към ГОСПОДА, своя Бог.</verse>
        <verse osisID='Neh.9.5'>И левитите Иисус и Кадмиил, Ваний, Асавния, Серевия, Одия, Севания и Петая казаха: Станете и благославяйте ГОСПОДА, своя Бог от века и до века! Да се благославя, Боже, Твоето славно Име, което е възвишено над всяко благословение и хвала!</verse>
        <verse osisID='Neh.9.6'>Ти си ГОСПОДИ, само Ти! Ти си направил небесата, небесата на небесата и цялото им войнство, земята и всичко, което е на нея, моретата и всичко, което е в тях. И Ти оживотворяваш всичко това и на Теб се покланя небесното воинство.</verse>
        <verse osisID='Neh.9.7'>Ти си ГОСПОД, Бог, който избра Аврам и го изведе от Ур Халдейски, и му даде името Авраам.</verse>
        <verse osisID='Neh.9.8'>И ти намери сърцето му вярно пред Теб и направи с него завет да му дадеш земята на ханаанците, хетейците, аморейците и ферезейците, и евусейците, и гергесейците, да я дадеш на потомството му — и Ти изпълни думите Си, защото си праведен.</verse>
        <verse osisID='Neh.9.9'>И Ти видя теглото на бащите ни в Египет и чу вика им при Червено море.</verse>
        <verse osisID='Neh.9.10'>Ти извърши знамения и чудеса над фараона и над всичките му слуги, и над целия народ на земята му, понеже Ти знаеше, че постъпваха с гордост против тях. И Ти си създаде име, както е днес.</verse>
        <verse osisID='Neh.9.11'>И Ти раздели морето пред тях и преминаха през морето по сухо, а преследвачите им хвърли в дълбините — като камък в силните води.</verse>
        <verse osisID='Neh.9.12'>И денем Ти ги води в облачен стълб, а нощем — в огнен стълб, за да им осветяваш пътя, по който трябваше да минат.</verse>
        <verse osisID='Neh.9.13'>И Ти слезе на планината Синай и говори с тях от небето, и им даде справедливи правила и истинни закони, добри наредби и заповеди.</verse>
        <verse osisID='Neh.9.14'>И им оповести святата Си събота и им даде заповеди и наредби, и закон чрез слугата Си Мойсей.</verse>
        <verse osisID='Neh.9.15'>Ти им даде и хляб от небето за глада им и им извади вода от скалата за жаждата им. И Ти им каза да влязат, за да завладеят земята, за която се беше заклел, че ще им я дадеш.</verse>
        <verse osisID='Neh.9.16'>Но те, бащите ни, се възгордяха и закоравиха врата си, и не послушаха Твоите заповеди.</verse>
        <verse osisID='Neh.9.17'>Отказаха да послушат и не си спомниха чудесата Ти, които беше извършил за тях. Закоравиха врата си и в своя бунт си определиха началник, за да се върнат в робството си. Но Ти си Бог на прошката, милостив и състрадателен, дълготърпелив и многомилостив и Ти не ги остави.</verse>
        <verse osisID='Neh.9.18'>Даже когато си направиха изляно теле и казаха: Това е твоят Бог, който те изведе от Египет! — и извършиха големи богохулства,</verse>
        <verse osisID='Neh.9.19'>Ти пак в голямото Си милосърдие не ги остави в пустинята. Облачният стълб не престана да бъде над тях денем, за да ги води по пътя, нито огненият стълб — нощем, за да им свети по пътя, по който трябваше да минат.</verse>
        <verse osisID='Neh.9.20'>И Ти даде добрия Си Дух, за да ги учи, и не отне манната Си от устата им, и им даде вода за жаждата им.</verse>
        <verse osisID='Neh.9.21'>И Ти ги храни четиридесет години в пустинята и нищо не им липсваше — дрехите им не се износиха и краката им не отекоха.</verse>
        <verse osisID='Neh.9.22'>И Ти им даде царства и народи и им ги раздели на дялове, и така завладяха земята на Сион, както и земята на есевонския цар и земята на васанския цар Ог.</verse>
        <verse osisID='Neh.9.23'>И Ти умножи синовете им като небесните звезди и ги заведе в земята, за която беше казал на бащите им, че ще влязат в нея, за да я завладеят.</verse>
        <verse osisID='Neh.9.24'>И синовете им влязоха и завладяха земята, и Ти покори пред тях жителите на земята, ханаанците, и ги предаде в ръцете им — както царете им, така и народите на земята — да им направят според волята си.</verse>
        <verse osisID='Neh.9.25'>И те превзеха укрепени градове и плодородна земя и завладяха къщи, пълни с всякакви блага, изкопани кладенци, лозя и маслини, и плодни дървета в голямо количество. И ядоха и се наситиха, затлъстяха и се насладиха на Твоята голяма благост.</verse>
        <verse osisID='Neh.9.26'>Но станаха непокорни и се надигнаха против Теб, и захвърлиха Твоя закон зад гърба си и убиваха пророците Ти, които свидетелстваха против тях, за да ги обърнат към Теб; и извършиха големи богохулства.</verse>
        <verse osisID='Neh.9.27'>Тогава Ти ги предаваше в ръката на притеснителите им и те ги притесняваха. И във времето на притеснението си те викаха към Теб и Ти чуваше от небето и според голямото Си милосърдие им даваше избавители, които ги избавяха от ръката на притеснителите им.</verse>
        <verse osisID='Neh.9.28'>Но щом се успокояваха, те пак вършеха зло пред Теб. И Ти ги оставяше в ръката на враговете им, да владеят над тях; и те пак се връщаха и викаха към Теб и Ти ги чуваше от небето и ги избавяше според милосърдието Си много пъти.</verse>
        <verse osisID='Neh.9.29'>Ти свидетелстваше против тях, за да ги обърнеш към закона Си, но те се възгордяха и не слушаха Твоите заповеди, а съгрешаваха против правилата Ти, чрез които, ако ги изпълнява човек, ще живее; и упорито обръщаха гръб и закоравяваха врата си, и не слушаха.</verse>
        <verse osisID='Neh.9.30'>Но Ти ги търпя много години и свидетелства против тях чрез Духа Си, чрез пророците Си, но те не слушаха. Тогава Ти ги предаде в ръката на народите на земите.</verse>
        <verse osisID='Neh.9.31'>Но в голямото Си милосърдие Ти не ги унищожи напълно и не ги остави, защото си Бог милостив и състрадателен.</verse>
        <verse osisID='Neh.9.32'>И сега, Боже наш, велики, силни и страшни Боже, който пазиш завета и милостта, нека не се счита за нищожно пред Теб цялото страдание, което е постигнало нас, царете ни, началниците ни и свещениците ни, и пророците ни, и бащите ни, и целия Твой народ от времето на асирийските царе до днес.</verse>
        <verse osisID='Neh.9.33'>Но Ти си справедлив във всичко, което ни е сполетяло, защото Ти си действал вярно, а ние сме постъпвали безбожно.</verse>
        <verse osisID='Neh.9.34'>И царете ни, началниците ни, свещениците ни и бащите ни не са спазили закона Ти, и не са внимавали в Твоите заповеди и в Твоите свидетелства, с които си свидетелствал против тях.</verse>
        <verse osisID='Neh.9.35'>Защото те и при царството си, и при голямата Ти благост, която им показа, и в широката и плодородна земя, която постави пред тях, не Ти служиха и не се обърнаха от злите си дела.</verse>
        <verse osisID='Neh.9.36'>Ето, днес сме роби. И в земята, която Ти даде на бащите ни, за да ядат плодовете й и благата й, ето, роби сме в нея.</verse>
        <verse osisID='Neh.9.37'>Тя дава голямо изобилие на царете, които Ти си поставил над нас заради греховете ни. И те властват над телата ни и над добитъка ни според волята си; и ние сме в голямо притеснение.</verse>
        <verse osisID='Neh.9.38'>Поради всичко това ние правим завет и го написваме и на подпечатаното са имената на началниците ни, левитите ни и свещениците ни.</verse>
      </chapter>
      <chapter osisID='Neh.10'>
        <verse osisID='Neh.10.1'>А на подпечатаното бяха имената на управителя Неемия, сина на Ахалия, и Седекия,</verse>
        <verse osisID='Neh.10.2'>Серая, Азария, Еремия,</verse>
        <verse osisID='Neh.10.3'>Пасхор, Амария, Мелхия,</verse>
        <verse osisID='Neh.10.4'>Хатус, Севания, Малух,</verse>
        <verse osisID='Neh.10.5'>Харим, Меримот, Авдия,</verse>
        <verse osisID='Neh.10.6'>Даниил, Ганатон, Варух,</verse>
        <verse osisID='Neh.10.7'>Месулам, Авия, Миамин,</verse>
        <verse osisID='Neh.10.8'>Маазия, Велгай и Семая — това са свещениците.</verse>
        <verse osisID='Neh.10.9'>И левитите: Иисус, синът на Азания, Венуй от синовете на Инадад, Кадмиил;</verse>
        <verse osisID='Neh.10.10'>и братята им: Севания, Одия, Келита, Фелая, Анан,</verse>
        <verse osisID='Neh.10.11'>Михей, Реов, Асавия,</verse>
        <verse osisID='Neh.10.12'>Закхур, Серевия, Севания,</verse>
        <verse osisID='Neh.10.13'>Одия, Ваний и Венину.</verse>
        <verse osisID='Neh.10.14'>Главите на народа: Фарос, Фаат-Моав, Елам, Зату, Ваний,</verse>
        <verse osisID='Neh.10.15'>Вуний, Азгад, Вивай,</verse>
        <verse osisID='Neh.10.16'>Адония, Вагуй, Адин,</verse>
        <verse osisID='Neh.10.17'>Атир, Езекия, Азур,</verse>
        <verse osisID='Neh.10.18'>Одия, Асум, Висай,</verse>
        <verse osisID='Neh.10.19'>Ариф, Анатот, Невай,</verse>
        <verse osisID='Neh.10.20'>Магфиас, Месулам, Изир,</verse>
        <verse osisID='Neh.10.21'>Месизавеил, Садок, Ядуа,</verse>
        <verse osisID='Neh.10.22'>Фелатия, Анан, Аная,</verse>
        <verse osisID='Neh.10.23'>Осия, Анания, Асув,</verse>
        <verse osisID='Neh.10.24'>Алоис, Филея, Совив,</verse>
        <verse osisID='Neh.10.25'>Реум, Асавна, Маасия и</verse>
        <verse osisID='Neh.10.26'>Ахия, Анан, Ганан,</verse>
        <verse osisID='Neh.10.27'>Малух, Харим и Ваана.</verse>
        <verse osisID='Neh.10.28'>И останалият народ, свещениците, левитите, вратарите, певците, нетинимите и всички, които се бяха отделили от народите на страните и се бяха прилепили към Божия закон, жените им, синовете им и дъщерите им, всички, които знаеха и разбираха,</verse>
        <verse osisID='Neh.10.29'>се присъединиха към братята си, към високопоставените между тях, и встъпиха в клетва и обрек да ходят по Божия закон, който беше даден чрез Божия слуга Мойсей, и да спазват и вършат всичките заповеди на ГОСПОДА, нашия Господ, правилата Му и наредбите Му.</verse>
        <verse osisID='Neh.10.30'>И се заклеха: Няма да даваме дъщерите си на народите на земята и няма да вземаме техните дъщери за синовете си!</verse>
        <verse osisID='Neh.10.31'>И ако народите на земята донесат стоки или каквато и да е храна за продан в съботен ден, няма да купуваме от тях в събота или в друг свят ден! И оставяме седмата година и изискването на всеки дълг!</verse>
        <verse osisID='Neh.10.32'>И си налагаме задължение да даваме всяка година по една трета сикъл за службата на дома на нашия Бог,</verse>
        <verse osisID='Neh.10.33'>за присъствените хлябове, за постоянния хлебен принос, за постоянното всеизгаряне, за това в съботите и на новолунията и на празниците и за светите неща, и за жертвите за грях, за да се прави умилостивение за Израил, и за цялата работа в дома на нашия Бог.</verse>
        <verse osisID='Neh.10.34'>И ние, свещениците, левитите и народът, хвърлихме жребия помежду си за приноса на дървата, за да се докарват в дома на нашия Бог според бащините ни домове, в определени времена всяка година, за да горят върху олтара на ГОСПОДА, нашия Бог, както е предписано в закона.</verse>
        <verse osisID='Neh.10.35'>И обещахме всяка година да донасяме в ГОСПОДНИЯ дом първите плодове от земята си и първите плодове от роденото от всяко дърво;</verse>
        <verse osisID='Neh.10.36'>и да довеждаме в дома на нашия Бог, на свещениците, които извършват службата в дома на нашия Бог, първородните от синовете си и от добитъка си, както е предписано в закона, първородните от говедата си и от дребния си добитък;</verse>
        <verse osisID='Neh.10.37'>и да донасяме на свещениците в стаите на дома на нашия Бог първото от тестото си и възвишаемите си приноси, и плодовете от всякакво дърво, вино и маслинено масло, и десятъците от земята си, за левитите — защото левитите трябва да вземат десятъците по всичките градове, където обработваме земята.</verse>
        <verse osisID='Neh.10.38'>И свещеникът, синът на Аарон, да бъде с левитите, когато левитите вземат десятъците. И левитите да донасят десятъка от десятъка в дома на нашия Бог, в стаите на съкровищницата.</verse>
        <verse osisID='Neh.10.39'>Защото израилевите синове и левиевите синове трябва да донасят възвишаемите приноси от житото, от виното и от маслиненото масло в стаите, където са съдовете на светилището, и свещениците, които извършват службата, и вратарите, и певците. И така няма да оставим дома на нашия Бог.</verse>
      </chapter>
      <chapter osisID='Neh.11'>
        <verse osisID='Neh.11.1'>И началниците на народа се заселиха в Ерусалим; а останалият народ хвърли жребий, за да доведат един от десет души да се засели в Ерусалим, в светия град, а деветте други части — по градовете.</verse>
        <verse osisID='Neh.11.2'>И народът благослови всички мъже, които доброволно се предложиха да се заселят в Ерусалим.</verse>
        <verse osisID='Neh.11.3'>А ето главните мъже от областта, които се заселиха в Ерусалим; а в юдовите градове се заселиха, всеки в притежанието си в градовете им: Израил, свещениците и левитите, и нетинимите, и синовете на слугите на Соломон.</verse>
        <verse osisID='Neh.11.4'>И в Ерусалим се заселиха от синовете на Юда и от синовете на Вениамин; от синовете на Юда: Атая, син на Озия, син на Захария, син на Амария, син на Сафатия, син на Маалалеил, от синовете на Фарес;</verse>
        <verse osisID='Neh.11.5'>и Маасия, син на Варух, син на Холозей, син на Азая, син на Адая, син на Йоярив, син на Захария, син на Силоний.</verse>
        <verse osisID='Neh.11.6'>Всичките синове на Фарес, които се заселиха в Ерусалим, бяха четиристотин шестдесет и осем храбри мъже.</verse>
        <verse osisID='Neh.11.7'>А ето синовете на Вениамин: Салу, син на Месулам, син на Йоад, син на Федая, син на Колая, син на Маасия, син на Итиил, син на Исая;</verse>
        <verse osisID='Neh.11.8'>и след него Гавай, Салай: деветстотин двадесет и осем души.</verse>
        <verse osisID='Neh.11.9'>Йоил, синът на Зехрий, беше надзирател над тях, а Юда, синът на Сенуй, беше втори над града.</verse>
        <verse osisID='Neh.11.10'>От свещениците: Едая, син на Йоярив, Яхин,</verse>
        <verse osisID='Neh.11.11'>Серая, син на Хелкия, син на Месулам, син на Садок, син на Мераиот, син на Ахитов, началник на Божия дом;</verse>
        <verse osisID='Neh.11.12'>и братята им, които вършеха службата на дома: осемстотин двадесет и двама души; и Адая, син на Ероам, син на Фелалия, син на Амсий, син на Захария, син на Пасхор, син на Мелхия;</verse>
        <verse osisID='Neh.11.13'>и братята му, глави на бащини домове: двеста четиридесет и двама души; и Амасай, син на Азареил, син на Аазий, син на Месилемот, син на Емир,</verse>
        <verse osisID='Neh.11.14'>и братята им, силни и храбри мъже: сто двадесет и осем души. И Завдиил, синът на Гедолим, беше надзирател над тях.</verse>
        <verse osisID='Neh.11.15'>А от левитите: Семая, син на Асув, син на Азрикам, син на Асавия, син на Вуний;</verse>
        <verse osisID='Neh.11.16'>и Саветай и Йозавад от главите на левитите бяха над външната служба на Божия дом.</verse>
        <verse osisID='Neh.11.17'>И Матания, син на Михей, син на Завдий, син на Асаф, който оглавяваше началото на пеенето при молитвата, и Ваквукия, вторият между братята си; и Авда, син на Самуй, син на Галал, син на Едутун.</verse>
        <verse osisID='Neh.11.18'>Всички левити в светия град бяха двеста осемдесет и четири души.</verse>
        <verse osisID='Neh.11.19'>И вратарите: Акув, Талмон и братята им, които пазеха портите: сто седемдесет и двама души.</verse>
        <verse osisID='Neh.11.20'>А останалите от Израил, свещениците и левитите, бяха по всичките юдови градове, всеки в наследството си.</verse>
        <verse osisID='Neh.11.21'>А нетинимите се заселиха в Офил. И Асиха и Гесва бяха над нетинимите.</verse>
        <verse osisID='Neh.11.22'>А надзирател на левитите в Ерусалим беше Озий, синът на Ваний, син на Асавия, син на Матания, син на Михей, от синовете на Асаф, певците, които бяха над службата в Божия дом;</verse>
        <verse osisID='Neh.11.23'>защото имаше царска заповед за тях и задължение за певците, всеки ден необходимото за деня.</verse>
        <verse osisID='Neh.11.24'>А Петая, синът на Месизавеил, от синовете на Зара, син на Юда, беше помощник на царя за всяко дело на народа.</verse>
        <verse osisID='Neh.11.25'>А в селата на полетата им се заселиха някои от синовете на Юда: в Кириат-Аарва и селата й, в Девон и селата му, и в Кавсеил и селата му,</verse>
        <verse osisID='Neh.11.26'>и в Иисуя, и в Молада, и във Вет-Фелет,</verse>
        <verse osisID='Neh.11.27'>и в Асар-Суал, и във Вирсавее и селата му,</verse>
        <verse osisID='Neh.11.28'>и в Сиклаг, и в Мекона и селата му,</verse>
        <verse osisID='Neh.11.29'>и в Ен-Римон, и в Сарая, и в Ярмут,</verse>
        <verse osisID='Neh.11.30'>Заноя, Одолам и селата му, Лахис и полетата му, Азика и селата му. Така се установиха от Вирсавее до долината Еном.</verse>
        <verse osisID='Neh.11.31'>А синовете на Вениамин живееха от Гава нататък в Михмас и Гая, и Ветил и селата му,</verse>
        <verse osisID='Neh.11.32'>в Анатот, Ноб, Анания,</verse>
        <verse osisID='Neh.11.33'>Асор, Рама, Гетаим,</verse>
        <verse osisID='Neh.11.34'>Адид, Цевоим, Невалат,</verse>
        <verse osisID='Neh.11.35'>Лод и Оно, долината на занаятчиите.</verse>
        <verse osisID='Neh.11.36'>А от левитите имаше отреди в Юда и във Вениамин.</verse>
      </chapter>
      <chapter osisID='Neh.12'>
        <verse osisID='Neh.12.1'>А ето свещениците и левитите, които се изкачиха със Зоровавел, сина на Салатил, и с Иисус: Сарая, Еремия, Ездра,</verse>
        <verse osisID='Neh.12.2'>Амария, Малух, Хатус,</verse>
        <verse osisID='Neh.12.3'>Сехания, Реум, Меримот,</verse>
        <verse osisID='Neh.12.4'>Идо, Ганатон, Авия,</verse>
        <verse osisID='Neh.12.5'>Миамин, Маадия, Велга,</verse>
        <verse osisID='Neh.12.6'>Семая и Йоярив, Едая,</verse>
        <verse osisID='Neh.12.7'>Салу, Амок, Хелкия и Едая. Това бяха главите на свещениците и на братята им в дните на Иисус.</verse>
        <verse osisID='Neh.12.8'>И левитите: Иисус, Венуй, Кадамиил, Серевия, Юда и Матания. Той и братята му бяха над пеенето,</verse>
        <verse osisID='Neh.12.9'>а Ваквукия и Уний, братята им, бяха насреща им според службите.</verse>
        <verse osisID='Neh.12.10'>И Иисус роди Йоаким, а Йоаким роди Елиасив, а Елиасив роди Йодай,</verse>
        <verse osisID='Neh.12.11'>а Йодай роди Йонатан, а Йонатан роди Ядуй.</verse>
        <verse osisID='Neh.12.12'>А в дните на Йоаким тези свещеници бяха глави на бащини домове: на бащиния дом на Серая — Мерая; на Еремия — Анания;</verse>
        <verse osisID='Neh.12.13'>на Ездра — Месулам; на Амария — Йоанан;</verse>
        <verse osisID='Neh.12.14'>на Мелиху — Йонатан; на Севания — Йосиф;</verse>
        <verse osisID='Neh.12.15'>на Харим — Адна; на Мераиот — Хелкай;</verse>
        <verse osisID='Neh.12.16'>на Идо — Захария; на Ганатон — Месулам;</verse>
        <verse osisID='Neh.12.17'>на Авия — Зехрий; на Миниамин, на Моадия — Фелтай;</verse>
        <verse osisID='Neh.12.18'>на Велга — Самуа; на Семая — Йонатан;</verse>
        <verse osisID='Neh.12.19'>на Йоярив — Матенай; на Едая — Озий;</verse>
        <verse osisID='Neh.12.20'>на Салай — Калай; на Амок — Евер;</verse>
        <verse osisID='Neh.12.21'>на Хелкия — Асавия; и на Едая — Натанаил.</verse>
        <verse osisID='Neh.12.22'>В дните на Елиасив, Йодай и Йоанан, и Ядуа бяха записани началниците на бащини домове от левитите; а от свещениците — през царуването на персиеца Дарий.</verse>
        <verse osisID='Neh.12.23'>Синовете на Леви, главите на бащини домове, са записани в Книгата на летописите до дните на Йоанан, сина на Елиасив.</verse>
        <verse osisID='Neh.12.24'>А главите на левитите бяха: Асавия, Серевия и Иисус, синът на Кадамиил, а срещу тях стояха братята им, за да хвалят и прославят според заповедта на Божия човек Давид, отред срещу отред.</verse>
        <verse osisID='Neh.12.25'>Матания и Ваквукия, Авдия, Месулам, Талмон и Акув бяха вратари и пазеха стража при складовете на портите.</verse>
        <verse osisID='Neh.12.26'>Те бяха в дните на Йоаким, сина на Иисус, син на Йоседек, и в дните на областния управител Неемия и на свещеника Ездра, книжника.</verse>
        <verse osisID='Neh.12.27'>И при освещаването на стената на Ерусалим потърсиха левитите по всичките им места, за да ги доведат в Ерусалим да празнуват посвещението с веселие, със славословия и песни, с кимвали, лири и арфи.</verse>
        <verse osisID='Neh.12.28'>И синовете на певците се събраха, както от околността около Ерусалим, така и от нетофатските села,</verse>
        <verse osisID='Neh.12.29'>и от Вет-Галгал, и от полетата на Гава и Азмавет, защото певците си бяха построили села около Ерусалим.</verse>
        <verse osisID='Neh.12.30'>И свещениците и левитите се очистиха и очистиха народа и портите, и стената.</verse>
        <verse osisID='Neh.12.31'>Тогава качих юдовите началници на стената и определих два големи хора певци: единият отиваше в шествие надясно върху стената към Портата на бунището;</verse>
        <verse osisID='Neh.12.32'>а след тях вървяха Осая и половината от юдовите началници,</verse>
        <verse osisID='Neh.12.33'>и Азария, Ездра и Месулам,</verse>
        <verse osisID='Neh.12.34'>Юда и Вениамин, и Семая, и Еремия,</verse>
        <verse osisID='Neh.12.35'>и някои от синовете на свещениците с тръби: Захария, синът на Йонатан, син на Семая, син на Матания, син на Михей, син на Закхур, син на Асаф,</verse>
        <verse osisID='Neh.12.36'>и братята му: Семая и Азареил, Милалай, Гилалай, Маай, Натанаил и Юда, и Ананий с музикалните инструменти на Божия човек Давид; и книжникът Ездра вървеше пред тях.</verse>
        <verse osisID='Neh.12.37'>И при Портата на извора те се изкачиха направо по стъпалата на Давидовия град, където стената се издига над Давидовата къща, чак до Портата на водата на изток.</verse>
        <verse osisID='Neh.12.38'>А другият хор вървеше в противоположна посока и аз и половината от народа вървяхме след него горе по стената, край кулата на пещите и до широката стена,</verse>
        <verse osisID='Neh.12.39'>и над Ефремовата порта и над Старата порта, и над Рибната порта, и кулата Ананеил, и кулата Мея, и до Овчата порта, и спряха при Портата на стражата.</verse>
        <verse osisID='Neh.12.40'>И двата хора застанаха в Божия дом, и аз, и с мен половината от първенците,</verse>
        <verse osisID='Neh.12.41'>и свещениците Елиаким, Маасия, Миниамин, Михей, Елионай, Захария и Анания с тръби,</verse>
        <verse osisID='Neh.12.42'>и Маасия, и Семая, и Елеазар, и Озий, и Йоанан, и Малхия, и Елам, и Езер. И певците запяха, а Езрая ги ръководеше.</verse>
        <verse osisID='Neh.12.43'>И в същия ден принесоха големи жертви и се зарадваха, защото Бог ги зарадва с голяма радост. И жените и децата също се зарадваха. И радостта на Ерусалим се чу надалеч.</verse>
        <verse osisID='Neh.12.44'>И в същия ден се определиха мъже за надзор над складовете за възвишаемите приноси, за първите плодове и за десятъците, за да събират в тях от нивите на градовете законните дялове за свещениците и левитите; защото Юда се радваше за свещениците и левитите, които стояха да служат.</verse>
        <verse osisID='Neh.12.45'>Защото те пазеха заповяданото от своя Бог и заповяданото за очистването, както и певците и вратарите според заповедта на Давид и сина му Соломон.</verse>
        <verse osisID='Neh.12.46'>Защото отдавна, в дните на Давид и на Асаф, имаше главни певци и пеене за прослава и хвала на Бога.</verse>
        <verse osisID='Neh.12.47'>И в дните на Зоровавел и в дните на Неемия целият Израил даваше дяловете на певците и на вратарите, определеното за всеки ден; а те освещаваха дарове за левитите, а левитите освещаваха дарове за синовете на Аарон.</verse>
      </chapter>
      <chapter osisID='Neh.13'>
        <verse osisID='Neh.13.1'>В същия ден се прочете от книгата на Мойсей на всеослушание пред народа, и в нея се намери писано, че никой амонец и моавец не бива да влиза в Божието събрание до века,</verse>
        <verse osisID='Neh.13.2'>защото не бяха посрещнали израилевите синове с хляб и вода, а бяха наели против тях Валаам, за да ги прокълне; но нашият Бог обърна проклятието в благословение.</verse>
        <verse osisID='Neh.13.3'>И като чуха закона, отлъчиха от Израил цялото разноплеменно множество.</verse>
        <verse osisID='Neh.13.4'>А преди това свещеникът Елиасив, който беше поставен над стаите на дома на нашия Бог, понеже беше сродник на Товия,</verse>
        <verse osisID='Neh.13.5'>беше приготвил за него една голяма стая, където преди това слагаха хлебните приноси, ливана и съдовете, и десятъците от житото, виното и маслиненото масло, определеното за левитите и певците, и вратарите, и възвишаемите приноси на свещениците.</verse>
        <verse osisID='Neh.13.6'>Но когато е ставало всичко това, аз не бях в Ерусалим, защото в тридесет и втората година на вавилонския цар Артаксеркс отидох при царя. И след известно време измолих позволение от царя</verse>
        <verse osisID='Neh.13.7'>и пак дойдох в Ерусалим и разбрах за злото, което Елиасив беше направил заради Товия, като му беше приготвил стая в дворовете на Божия дом.</verse>
        <verse osisID='Neh.13.8'>И това ме оскърби много и аз изхвърлих цялата покъщнина на Товия вън от стаята.</verse>
        <verse osisID='Neh.13.9'>После заповядах да очистят стаите и пак внесох там съдовете на Божия дом, хлебните приноси и ливана.</verse>
        <verse osisID='Neh.13.10'>И разбрах, че дяловете на левитите не им бяха давани, така че свещениците и певците, които вършеха делото, бяха побягнали всеки на нивата си.</verse>
        <verse osisID='Neh.13.11'>Тогава се скарах с първенците и казах: Защо е изоставен Божият дом? И ги събрах и ги поставих на мястото им.</verse>
        <verse osisID='Neh.13.12'>И целият Юда донесе в складовете десятъка от житото и виното, и маслиненото масло.</verse>
        <verse osisID='Neh.13.13'>И поставих за ковчежници на складовете свещеника Селемия и писаря Садок, и Федая от левитите, и до тях Анан, сина на Закхур, син на Матания, защото се считаха за верни. И работата им беше да раздават на братята си.</verse>
        <verse osisID='Neh.13.14'>Помни ме, Боже мой, за това и не заличавай добрините ми, които съм извършил за дома на моя Бог и за заповяданото за него.</verse>
        <verse osisID='Neh.13.15'>В онези дни видях някои в Юда, че тъпчеха линовете в събота и прибираха снопи, и ги товареха на магарета, както и вино, грозде и смокини, и всякакви товари и ги внасяха в Ерусалим в съботен ден. И аз свидетелствах против тях в деня, когато продаваха храна.</verse>
        <verse osisID='Neh.13.16'>Там живееха и тиряни, които донасяха риба и всякакви стоки и ги продаваха в събота на юдовите синове и в Ерусалим.</verse>
        <verse osisID='Neh.13.17'>Тогава се скарах с благородните от Юда и им казах: Какво е това зло, което правите, като осквернявате съботния ден?</verse>
        <verse osisID='Neh.13.18'>Не постъпиха ли така бащите ви, така че нашият Бог докара цялото това зло върху нас и върху този град? А вие умножавате пламенния гняв над Израил като осквернявате съботата!</verse>
        <verse osisID='Neh.13.19'>И когато започна да мръква в ерусалимските порти преди съботата, аз заповядах да се затворят вратите и заповядах да не се отварят до след съботата; и поставих на портите някои от моите слуги, за да не се внася никакъв товар в съботен ден.</verse>
        <verse osisID='Neh.13.20'>Тогава търговците и продавачите на всякакви стоки пренощуваха извън Ерусалим един-два пъти.</verse>
        <verse osisID='Neh.13.21'>И аз ги предупредих и им казах: Защо нощувате пред стената? Ако го направите още веднъж, ще сложа ръка на вас! Оттогава вече не дойдоха в събота.</verse>
        <verse osisID='Neh.13.22'>И аз заповядах на левитите да се очистват и да идват да пазят портите, за да се освещава съботният ден. Помни ме, Боже мой, и за това и се смили над мен според голямата Си милост!</verse>
        <verse osisID='Neh.13.23'>В онези дни видях и юдеите, които бяха взели жени азотки, амонки и моавки.</verse>
        <verse osisID='Neh.13.24'>И половината от децата им говореха азотски и не можеха да говорят юдейски, а само езиците на този или онзи народ.</verse>
        <verse osisID='Neh.13.25'>И се скарах с тях и ги проклех, и бих няколко от тях, и ги оскубах. И ги заклех в Бога, като казах: Да не давате дъщерите си на синовете им и да не вземате от техните дъщери за синовете си и за себе си!</verse>
        <verse osisID='Neh.13.26'>Не съгреши ли така израилевият цар Соломон? А между многото народи не е имало цар като него и той беше възлюбен от своя Бог, и Бог го беше поставил за цар над целия Израил — но и него чужденките жени накараха да съгреши.</verse>
        <verse osisID='Neh.13.27'>И трябва ли да слушаме за вас, че вършите цялото това голямо зло — да постъпвате невярно към нашия Бог, като водите у дома си жени чужденки?</verse>
        <verse osisID='Neh.13.28'>И един от синовете на Йодай, сина на първосвещеника Елиасив, беше зет на оронеца Санавалат, и аз го изпъдих от себе си.</verse>
        <verse osisID='Neh.13.29'>Спомни си за тях, Боже мой, защото оскверниха свещенството и завета на свещенството и левитите!</verse>
        <verse osisID='Neh.13.30'>Така ги очистих от всички чужденци и определих службите за свещениците и левитите, за всекиго работата му.</verse>
        <verse osisID='Neh.13.31'>Наредих и за приноса на дърва в определени времена, и за първите плодове. Помни ме, Боже мой, за добро!</verse>
      </chapter>
    </div></osisText>
</osis>
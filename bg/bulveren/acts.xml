<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Acts'>
      <chapter osisID='Acts.1'>
        <verse osisID='Acts.1.1'>Първата книга написах, о, Теофиле, за всичко, което Иисус вършеше и учеше, откакто започна,</verse>
        <verse osisID='Acts.1.2'>до деня, когато се възнесе, след като даде чрез Светия Дух заповеди на апостолите, които беше избрал,</verse>
        <verse osisID='Acts.1.3'>на които и представи Себе Си жив след страданието Си с много верни доказателства, като им се явяваше в продължение на четиридесет дни и говореше за Божието царство.</verse>
        <verse osisID='Acts.1.4'>И като се събираше с тях, им поръча да не напускат Ерусалим, а да чакат обещанието от Отца, за което, каза Той, чухте от Мен.</verse>
        <verse osisID='Acts.1.5'>Защото Йоан кръщаваше с вода, а вие ще бъдете кръстени със Свети Дух не след много дни.</verse>
        <verse osisID='Acts.1.6'>И така, като се събраха, те Го попитаха, като казаха: Господи, в това ли време ще възстановиш на Израил царството?</verse>
        <verse osisID='Acts.1.7'>Той им каза: Не е за вас да знаете години или времена, които Отец е положил в Собствената Си власт.</verse>
        <verse osisID='Acts.1.8'>Но ще приемете сила, когато дойде върху вас Светият Дух, и ще бъдете свидетели за Мен както в Ерусалим, така и в цяла Юдея и Самария, и до края на земята.</verse>
        <verse osisID='Acts.1.9'>И като изрече това, докато те гледаха, Той се възнесе и облак Го прие от погледа им.</verse>
        <verse osisID='Acts.1.10'>И докато се взираха към небето, когато възлизаше, ето, двама мъже в бели дрехи застанаха при тях,</verse>
        <verse osisID='Acts.1.11'>които и казаха: Галилеяни, защо стоите и гледате към небето? Този Иисус, който се възнесе от вас на небето, ще дойде така, както Го видяхте да отива на небето.</verse>
        <verse osisID='Acts.1.12'>Тогава те се върнаха в Ерусалим от хълма, наречен Елеонски, който е близо до Ерусалим, на разстояние един съботен ден път.</verse>
        <verse osisID='Acts.1.13'>И когато влязоха в града, се качиха в горната стая, където пребиваваха – Петър и Йоан, Яков и Андрей, Филип и Тома, Вартоломей и Матей, Яков Алфеев и Симон Зилот, и Юда Яковов.</verse>
        <verse osisID='Acts.1.14'>Всички тези единодушно бяха в постоянна молитва (и моление) с някои жени и Мария, майката на Иисус, и с братята Му.</verse>
        <verse osisID='Acts.1.15'>През тези дни Петър стана сред учениците, а имаше събрано множество около сто и двадесет души, и каза:</verse>
        <verse osisID='Acts.1.16'>Братя, трябваше да се изпълни написаното, което Светият Дух предсказа чрез устата на Давид за Юда, който стана водител на тези, които хванаха Иисус.</verse>
        <verse osisID='Acts.1.17'>Защото той се числеше към нас и получи дял в това служение.</verse>
        <verse osisID='Acts.1.18'>Той придоби нива със заплатата на своята неправда и като падна презглава, се пукна през средата и всичките му черва изтекоха.</verse>
        <verse osisID='Acts.1.19'>И това стана известно на всичките ерусалимски жители, така че тази нива се нарича на техен език Акелдама, тоест Кръвна нива.</verse>
        <verse osisID='Acts.1.20'>Защото е писано в книгата на Псалмите: ?Жилището му да запустее и да няма кой да живее в него“; и: ?Друг нека вземе чина му.“</verse>
        <verse osisID='Acts.1.21'>И така, от тези мъже, които вървяха с нас през цялото време, когато Господ Иисус влизаше и излизаше между нас –</verse>
        <verse osisID='Acts.1.22'>като се започне от Йоановото кръщение до деня, когато се възнесе от нас – един от тях трябва да стане свидетел с нас на възкресението Му.</verse>
        <verse osisID='Acts.1.23'>И така, поставиха на средата двама – Йосиф, наречен Варсава, който се наричаше и Юст, и Матия.</verse>
        <verse osisID='Acts.1.24'>И се помолиха, казвайки: Ти, Господи, който познаваш сърцата на всички, покажи кого от тези двама си избрал</verse>
        <verse osisID='Acts.1.25'>да вземе дела на това служение и апостолство, от което отстъпи Юда, за да отиде на своето си място.</verse>
        <verse osisID='Acts.1.26'>И хвърлиха жребий за тях и жребият падна на Матия, и той се причисли към единадесетте апостоли.</verse>
      </chapter>
      <chapter osisID='Acts.2'>
        <verse osisID='Acts.2.1'>И когато настана денят на Петдесетницата, те всички бяха на едно място.</verse>
        <verse osisID='Acts.2.2'>И внезапно стана шум от небето като фученето на силен вятър и изпълни цялата къща, където седяха.</verse>
        <verse osisID='Acts.2.3'>И им се явиха езици като огнени, които се разделяха, и седна по един на всеки от тях.</verse>
        <verse osisID='Acts.2.4'>И те всички се изпълниха със Свети Дух и започнаха да говорят други езици, както Духът им даваше да говорят.</verse>
        <verse osisID='Acts.2.5'>А в Ерусалим се намираха юдеи, богобоязливи мъже от всеки народ под небето.</verse>
        <verse osisID='Acts.2.6'>И като се чу този шум, се събра една навалица; и се смутиха, защото всеки един ги слушаше да говорят на неговия език.</verse>
        <verse osisID='Acts.2.7'>И всички, смаяни и учудени, си говореха помежду си: Ето, всички тези, които говорят, не са ли галилеяни?</verse>
        <verse osisID='Acts.2.8'>Тогава как ги слушаме да говорят всеки на нашия собствен език, в който сме родени?</verse>
        <verse osisID='Acts.2.9'>Партяни, мидяни и еламити, жители на Месопотамия, Юдея и Кападокия, Понт и Азия,</verse>
        <verse osisID='Acts.2.10'>Фригия и Памфилия, на Египет и онези страни от Ливия, които граничат с Киринея, посетители от Рим, и юдеи, и прозелити,</verse>
        <verse osisID='Acts.2.11'>критяни и араби ги слушаме да говорят на нашите езици за великите Божии дела.</verse>
        <verse osisID='Acts.2.12'>И те всички се смаяха и в недоумение си казваха един на друг: Какво значи това?</verse>
        <verse osisID='Acts.2.13'>А други се присмиваха и казваха: Те са се напили със сладко вино.</verse>
        <verse osisID='Acts.2.14'>А Петър, като се изправи с единадесетте, издигна гласа си и започна да им говори: Юдеи и всички, които живеете в Ерусалим, нека това ви стане известно и внимавайте в моите думи.</verse>
        <verse osisID='Acts.2.15'>Защото тези не са пияни, както вие мислите, понеже е третият час на деня;</verse>
        <verse osisID='Acts.2.16'>а това е казаното чрез пророк Йоил:</verse>
        <verse osisID='Acts.2.17'>?И в последните дни, казва Бог, ще излея от Духа Си на всяко създание; и синовете ви и дъщерите ви ще пророкуват; юношите ви ще виждат видения; старците ви ще сънуват сънища;</verse>
        <verse osisID='Acts.2.18'>още и на слугите Си и на слугините Си ще изливам от Духа Си. В онези дни ще пророкуват.</verse>
        <verse osisID='Acts.2.19'>И ще покажа чудеса на небето горе и знамения на земята долу – кръв и огън, и пара от дим.</verse>
        <verse osisID='Acts.2.20'>Слънцето ще се превърне в тъмнина и луната в кръв, преди да дойде великият и бележит Ден Господен.</verse>
        <verse osisID='Acts.2.21'>И всеки, който призове Името на Господа, ще се спаси.“</verse>
        <verse osisID='Acts.2.22'>Израилтяни, послушайте тези думи: Иисус Назарянина, Мъж, засвидетелстван между вас от Бога чрез мощни дела, чудеса и знамения, които Бог извърши чрез Него между вас, както вие сами знаете;</verse>
        <verse osisID='Acts.2.23'>Него, предаден според определената Божия воля и предузнание, вие разпънахте и убихте чрез ръката на беззаконници.</verse>
        <verse osisID='Acts.2.24'>Него Бог възкреси, като развърза болките на смъртта, понеже не беше възможно Той да бъде държан от нея.</verse>
        <verse osisID='Acts.2.25'>Защото Давид казва за Него: ?Винаги гледах Господа пред себе си; понеже Той е отдясно ми, за да не се поклатя.</verse>
        <verse osisID='Acts.2.26'>Затова се зарадва сърцето ми и развесели езикът ми, а още и плътта ми ще престоява в надежда;</verse>
        <verse osisID='Acts.2.27'>защото няма да оставиш душата ми в ада, нито ще допуснеш Твоя Светия да види изтление.</verse>
        <verse osisID='Acts.2.28'>Изявил си ми пътищата на живота; в присъствието Си ще ме изпълниш с радост.“</verse>
        <verse osisID='Acts.2.29'>Братя, нека да ви кажа свободно за патриарха Давид, че и умря, и беше погребан, и гробът му е при нас и до днес.</verse>
        <verse osisID='Acts.2.30'>И така, понеже беше пророк и знаеше, че Бог с клетва му беше обещал, че ще постави един от неговите потомци на престола му,</verse>
        <verse osisID='Acts.2.31'>той предвидя и каза за възкресението на Христос, че нито Той беше оставен в ада, нито плътта Му видя изтление.</verse>
        <verse osisID='Acts.2.32'>Този Иисус Бог възкреси, на което ние всички сме свидетели.</verse>
        <verse osisID='Acts.2.33'>И така, като се възвиси до Божията десница и взе от Отца обещанието на Светия Дух, Той изля това, което вие сега виждате и чувате.</verse>
        <verse osisID='Acts.2.34'>Защото Давид не се е възнесъл на небесата; а сам той казва: ?Каза Господ на моя Господ: Седи от дясната Ми страна,</verse>
        <verse osisID='Acts.2.35'>докато положа враговете Ти под краката Ти.“</verse>
        <verse osisID='Acts.2.36'>И така, нека добре знае целият израилев дом, че този Иисус, когото вие разпънахте, Него Бог е направил и Господ, и Христос.</verse>
        <verse osisID='Acts.2.37'>Като чуха, те, ужилени в сърцата си, казаха на Петър и на другите апостоли: Какво да направим, братя?</verse>
        <verse osisID='Acts.2.38'>А Петър им каза: Покайте се и нека всеки от вас се кръсти в Името на Иисус Христос за прощаване на греховете ви; и ще приемете дара на Светия Дух.</verse>
        <verse osisID='Acts.2.39'>Защото на вас е обещанието и на децата ви, и на всички далечни, колкото Господ, нашият Бог, ще призове при Себе Си.</verse>
        <verse osisID='Acts.2.40'>И с много други думи свидетелстваше и ги увещаваше, като казваше: Избавете се от това извратено поколение.</verse>
        <verse osisID='Acts.2.41'>И така, тези, които приеха словото му, се кръстиха; и в същия ден се прибавиха около три хиляди души.</verse>
        <verse osisID='Acts.2.42'>И те постоянстваха в учението на апостолите, в общуването, в разчупването на хляба и в молитвите.</verse>
        <verse osisID='Acts.2.43'>И страх обзе всяка душа; и много чудеса и знамения ставаха чрез апостолите.</verse>
        <verse osisID='Acts.2.44'>И всичките вярващи бяха заедно и имаха всичко общо;</verse>
        <verse osisID='Acts.2.45'>и продаваха стоката и имота си и ги разпределяха между всички, според нуждата на всекиго.</verse>
        <verse osisID='Acts.2.46'>И всеки ден прекарваха единодушно в храма и разчупваха хляб по къщите си, и приемаха храна с радост и простосърдечие,</verse>
        <verse osisID='Acts.2.47'>като хвалеха Бога и печелеха благоволението на целия народ. А Господ всеки ден прибавяше онези, които се спасяваха.</verse>
      </chapter>
      <chapter osisID='Acts.3'>
        <verse osisID='Acts.3.1'>И когато Петър и Йоан отиваха в храма в деветия час, часа на молитвата,</verse>
        <verse osisID='Acts.3.2'>носеха един човек, недъгав по рождение, когото слагаха всеки ден при вратата на храма, наречена Красивата, за да проси милостиня от онези, които влизаха в храма.</verse>
        <verse osisID='Acts.3.3'>Той, като видя Петър и Йоан, когато щяха да влязат в храма, попроси да получи милостиня.</verse>
        <verse osisID='Acts.3.4'>А Петър, като се взря в него с Йоан, каза: Погледни ни!</verse>
        <verse osisID='Acts.3.5'>И той ги гледаше внимателно, като очакваше да получи нещо от тях.</verse>
        <verse osisID='Acts.3.6'>Но Петър каза: Сребро и злато аз нямам, но каквото имам, това ти давам: в Името на Иисус Христос Назарянина (стани и) ходи!</verse>
        <verse osisID='Acts.3.7'>И като го хвана за дясната ръка, го вдигна; и начаса краката и глезените му добиха сила.</verse>
        <verse osisID='Acts.3.8'>И той, като скочи, се изправи и проходи; и влезе с тях в храма, като ходеше и скачаше, и славеше Бога.</verse>
        <verse osisID='Acts.3.9'>И целият народ го видя да ходи и да слави Бога</verse>
        <verse osisID='Acts.3.10'>и го познаха, че беше същият, който седеше за милостиня при Красивата порта на храма; и се изпълниха с учудване и удивление за това, което беше станало с него.</verse>
        <verse osisID='Acts.3.11'>И понеже изцеленият недъгав се държеше за Петър и Йоан, целият народ смаян се стече при тях в залата, наречена Соломонова.</verse>
        <verse osisID='Acts.3.12'>А Петър, като видя това, каза на народа: Израилтяни, защо се чудите на това? Или защо сте се вгледали в нас, като че със своя сила или благочестие сме направили този да ходи?</verse>
        <verse osisID='Acts.3.13'>Бог Авраамов, Исааков и Яковов, Бог на бащите ни, прослави Своя Слуга Иисус, когото вие предадохте и от когото се отрекохте пред Пилат, когато той беше решил да Го пусне.</verse>
        <verse osisID='Acts.3.14'>Но вие се отрекохте от Светия и Праведния и като поискахте да ви се пусне един убиец,</verse>
        <verse osisID='Acts.3.15'>убихте Княза на живота. Но Бог Го възкреси от мъртвите, на което ние сме свидетели.</verse>
        <verse osisID='Acts.3.16'>И чрез вяра в Името Му, Неговото Име укрепи този, когото виждате и познавате. Да! Тази вяра, която е чрез Него, му даде това съвършено здраве пред всички вас.</verse>
        <verse osisID='Acts.3.17'>И сега, братя, аз зная, че вие, както и началниците ви, сторихте това от незнание;</verse>
        <verse osisID='Acts.3.18'>но Бог по този начин изпълни това, което беше предизвестил чрез устата на всичките Свои пророци – че Неговият Христос ще пострада.</verse>
        <verse osisID='Acts.3.19'>Затова, покайте се и се обърнете, за да се заличат греховете ви и да дойдат освежителни времена от лицето на Господа</verse>
        <verse osisID='Acts.3.20'>и Той да ви изпрати определения за вас Иисус Христос,</verse>
        <verse osisID='Acts.3.21'>когото небето трябва да приеме до времето, когато ще се възстанови всичко, за което е говорил Бог от древността чрез устата на Своите свети пророци.</verse>
        <verse osisID='Acts.3.22'>Защото Мойсей е казал: ?Господ Бог ще ви издигне от братята ви Пророк като мен; Него слушайте във всичко, което ще ви каже;</verse>
        <verse osisID='Acts.3.23'>и всяка душа, която не послуша този Пророк, ще бъде изтребена от народа.“</verse>
        <verse osisID='Acts.3.24'>И всичките пророци от Самуил и след него, колкото са говорили, и те са предизвестили за тези дни.</verse>
        <verse osisID='Acts.3.25'>Вие сте синове на пророците и на завета, който Бог направи с бащите ви, като каза на Авраам: ?В твоето потомство ще се благословят всички земни племена.“</verse>
        <verse osisID='Acts.3.26'>Бог, като възкреси Слугата Си, Го изпрати първо до вас, за да ви благославя, като отвръща всеки един от вас от злините ви.</verse>
      </chapter>
      <chapter osisID='Acts.4'>
        <verse osisID='Acts.4.1'>И когато те говореха на народа, свещениците, началникът на храмовата стража и садукеите дойдоха при тях,</verse>
        <verse osisID='Acts.4.2'>възмутени за това, че те поучаваха народа и проповядваха в Името на Иисус възкресението от мъртвите.</verse>
        <verse osisID='Acts.4.3'>И те сложиха ръце на тях и ги поставиха под стража за следващия ден, защото беше вече привечер.</verse>
        <verse osisID='Acts.4.4'>А мнозина от тези, които чуха словото, повярваха; и броят на повярвалите мъже стигна до пет хиляди.</verse>
        <verse osisID='Acts.4.5'>И на другия ден се събраха в Ерусалим началниците им, старейшините и книжниците,</verse>
        <verse osisID='Acts.4.6'>първосвещеникът Анна и Каяфа, Йоан, Александър и всички, които бяха от първосвещеническия род.</verse>
        <verse osisID='Acts.4.7'>И като ги поставиха на средата, ги питаха: С каква сила или в кое име вие извършихте това?</verse>
        <verse osisID='Acts.4.8'>Тогава Петър, изпълнен със Светия Дух, им каза: Началници народни и старейшини,</verse>
        <verse osisID='Acts.4.9'>ако ни изпитвате днес за едно благодеяние сторено на немощен човек, чрез какво той беше изцелен,</verse>
        <verse osisID='Acts.4.10'>нека да знаете всички вие и целият народ Израил, че в Името на Иисус Христос Назарянина, когото вие разпънахте, когото Бог възкреси от мъртвите – в това Име този човек стои пред вас здрав.</verse>
        <verse osisID='Acts.4.11'>Той е камъкът, който вие зидарите презряхте, който стана глава на ъгъла.</verse>
        <verse osisID='Acts.4.12'>И чрез никой друг няма спасение; защото няма под небето друго име дадено между хората, чрез което трябва да се спасим.</verse>
        <verse osisID='Acts.4.13'>А те, като гледаха дързостта на Петър и Йоан и бяха вече забелязали, че са неучени и необразовани хора, се чудеха и познаха, че са били с Иисус.</verse>
        <verse osisID='Acts.4.14'>Но като виждаха изцеления човек да стои с тях, нямаха какво да възразят.</verse>
        <verse osisID='Acts.4.15'>И като им заповядаха да излязат вън от Синедриона, се съвещаваха помежду си,</verse>
        <verse osisID='Acts.4.16'>казвайки: Какво да направим на тези хора, защото на всички ерусалимски жители е известно, че бележито знамение стана чрез тях, и не можем да го отречем.</verse>
        <verse osisID='Acts.4.17'>Но за да не се разнася повече между народа, нека строго да ги заплашим, за да не говорят вече на никого в това име.</verse>
        <verse osisID='Acts.4.18'>И те ги повикаха и им заповядаха изобщо да не говорят, нито да поучават в Името на Иисус.</verse>
        <verse osisID='Acts.4.19'>Но Петър и Йоан в отговор им казаха: Правилно ли е пред Бога да слушаме повече вас, отколкото Бога – вие отсъдете;</verse>
        <verse osisID='Acts.4.20'>защото ние не можем да не говорим това, което сме видели и чули.</verse>
        <verse osisID='Acts.4.21'>А те, като ги заплашиха още повече, ги пуснаха, понеже не знаеха как да ги накажат заради народа, защото всички славеха Бога за станалото.</verse>
        <verse osisID='Acts.4.22'>Защото човекът, върху когото се извърши това знамение на изцеление, беше на повече от четиридесет години.</verse>
        <verse osisID='Acts.4.23'>И когато ги пуснаха, те отидоха при своите и известиха всичко, което им бяха казали главните свещеници и старейшините.</verse>
        <verse osisID='Acts.4.24'>А те, като чуха, издигнаха единодушно глас към Бога и казаха: Владетелю, Ти си Бог, който си направил небето, земята, морето и всичко, което е в тях.</verse>
        <verse osisID='Acts.4.25'>Ти чрез Светия Дух и чрез устата на баща ни Давид, Твоя слуга, си казал: ?Защо се разяряваха езичниците и народите намисляха суети?</verse>
        <verse osisID='Acts.4.26'>Опълчваха се земните царе и управниците се събираха заедно против Господа и против Неговия Помазаник.“</verse>
        <verse osisID='Acts.4.27'>Защото наистина против Твоя свят Слуга Иисус, когото Ти си помазал, се събраха в този град и Ирод, и Пилат Понтийски с езичниците и народа на Израил,</verse>
        <verse osisID='Acts.4.28'>за да извършат всичко, което Твоята ръка и Твоята воля са предопределили да стане.</verse>
        <verse osisID='Acts.4.29'>И сега, Господи, погледни на техните заплашвания и дай на Своите слуги да говорят Твоето слово с пълна дързост,</verse>
        <verse osisID='Acts.4.30'>като Ти простираш ръката Си за изцеление и да стават знамения и чудеса чрез Името на Твоя свят Слуга Иисус.</verse>
        <verse osisID='Acts.4.31'>И като се помолиха, мястото, където бяха събрани, се разтърси и всички бяха изпълнени със Светия Дух, и с дързост говореха Божието слово.</verse>
        <verse osisID='Acts.4.32'>А множеството на повярвалите имаше едно сърце и една душа и нито един от тях не казваше, че нещо от имота му е негово, а всичко им беше общо.</verse>
        <verse osisID='Acts.4.33'>И апостолите с голяма сила свидетелстваха за възкресението на Господ Иисус и голяма благодат беше върху всички тях.</verse>
        <verse osisID='Acts.4.34'>А и никой от тях не беше в лишение, защото всички, които бяха стопани на ниви или на къщи, ги продаваха и донасяха стойността на продаденото,</verse>
        <verse osisID='Acts.4.35'>и я слагаха при краката на апостолите; и се разпределяше на всекиго, според колкото имаше нужда.</verse>
        <verse osisID='Acts.4.36'>Така Йосиф, наречен от апостолите Варнава, което се превежда Син на утешение, левит, родом от Кипър,</verse>
        <verse osisID='Acts.4.37'>като имаше нива, я продаде, донесе парите и ги сложи пред краката на апостолите.</verse>
      </chapter>
      <chapter osisID='Acts.5'>
        <verse osisID='Acts.5.1'>А един човек на име Анания, с жена си Сапфира, продаде имот</verse>
        <verse osisID='Acts.5.2'>и задържа от полученото със знанието на жена си; и донесе една част и я сложи пред краката на апостолите.</verse>
        <verse osisID='Acts.5.3'>А Петър каза: Анание, защо Сатана изпълни сърцето ти, за да излъжеш Светия Дух и да задържиш от стойността на нивата?</verse>
        <verse osisID='Acts.5.4'>Докато стоеше непродадена, не беше ли твоя? И след като се продаде, не бяха ли парите в твоята власт? Защо намисли това нещо в сърцето си? Ти излъга не хора, а Бога.</verse>
        <verse osisID='Acts.5.5'>И Анания, като чу тези думи, падна и издъхна; и голям страх обзе всички, които чуха това.</verse>
        <verse osisID='Acts.5.6'>И по-младите мъже станаха, обвиха го, изнесоха го и го погребаха.</verse>
        <verse osisID='Acts.5.7'>И като се минаха около три часа, влезе и жена му, без да знае за станалото.</verse>
        <verse osisID='Acts.5.8'>И Петър я попита: Кажи ми, за толкова ли продадохте нивата? И тя каза: За толкова.</verse>
        <verse osisID='Acts.5.9'>А Петър каза: Защо се съгласихте да изкушите Господния Дух? Ето, краката на тези, които погребаха мъжа ти, са при вратата и ще изнесат и теб.</verse>
        <verse osisID='Acts.5.10'>И тя начаса падна до краката му и издъхна. И когато младежите влязоха, я намериха мъртва; изнесоха я и я погребаха до мъжа й.</verse>
        <verse osisID='Acts.5.11'>И голям страх обзе цялата църква и всички, които чуха това.</verse>
        <verse osisID='Acts.5.12'>И чрез ръцете на апостолите ставаха много знамения и чудеса между народа и те всички бяха единодушно в Соломоновата зала;</verse>
        <verse osisID='Acts.5.13'>а от другите никой не смееше да се присъедини към тях. Но народът ги величаеше</verse>
        <verse osisID='Acts.5.14'>и все повече вярващи в Господа се прибавяха, множества от мъже и жени,</verse>
        <verse osisID='Acts.5.15'>така че изнасяха болните по улиците и ги слагаха на постелки и на легла, че като минаваше Петър, поне сянката му да засегне някого от тях.</verse>
        <verse osisID='Acts.5.16'>Събираше се още и множество от градовете около Ерусалим, които носеха болни и измъчвани от нечисти духове; и всички се изцеляваха.</verse>
        <verse osisID='Acts.5.17'>Тогава първосвещеникът и всички, които бяха с него, а именно сектата на садукеите, станаха и се изпълниха със завист,</verse>
        <verse osisID='Acts.5.18'>сложиха ръце на апостолите и ги хвърлиха в общата тъмница.</verse>
        <verse osisID='Acts.5.19'>Но през нощта Господен ангел отвори вратата на тъмницата, изведе ги и каза:</verse>
        <verse osisID='Acts.5.20'>Идете, застанете в храма и говорете на народа всичките думи на този живот.</verse>
        <verse osisID='Acts.5.21'>И те, като чуха това, влязоха на разсъмване в храма и поучаваха. А първосвещеникът и онези, които бяха с него, дойдоха и като свикаха Синедриона и цялото старейшинство на израилевите синове, пратиха в тъмницата, за да доведат апостолите.</verse>
        <verse osisID='Acts.5.22'>Но когато служителите отидоха, не ги намериха в тъмницата и се върнаха, и известиха, като казаха:</verse>
        <verse osisID='Acts.5.23'>Намерихме тъмницата заключена най-грижливо и стражарите да стоят вън при вратата, но като отворихме, не намерихме никого вътре.</verse>
        <verse osisID='Acts.5.24'>А когато първосвещеникът, началникът на храмовата стража и главните свещеници чуха тези думи, бяха в недоумение какво ще последва от това.</verse>
        <verse osisID='Acts.5.25'>Но дойде някой и им извести: Ето, мъжете, които хвърлихте в тъмницата, стоят в храма и поучават народа.</verse>
        <verse osisID='Acts.5.26'>Тогава началникът отиде със служителите и ги доведе без насилие, защото се бояха от народа, да не би да ги замерят с камъни.</verse>
        <verse osisID='Acts.5.27'>И като ги доведоха, ги поставиха пред Синедриона и първосвещеникът ги попита, като каза:</verse>
        <verse osisID='Acts.5.28'>Не ви ли заповядахме строго да не поучавате в това име? Но ето, напълнили сте Ерусалим с учението си и възнамерявате да докарате върху нас кръвта на този Човек!</verse>
        <verse osisID='Acts.5.29'>А Петър и апостолите в отговор казаха: На нас подобава да се покоряваме повече на Бога, отколкото на хората.</verse>
        <verse osisID='Acts.5.30'>Бог на бащите ни възкреси Иисус, когото вие убихте, като Го приковахте на дърво.</verse>
        <verse osisID='Acts.5.31'>Него Бог възвиси до десницата Си за Княз и Спасител, за да даде покаяние на Израил и прощаване на греховете.</verse>
        <verse osisID='Acts.5.32'>И ние сме Негови свидетели за тези неща и Светият Дух, когото Бог даде на онези, които Му се покоряват.</verse>
        <verse osisID='Acts.5.33'>А те, като чуха това, се късаха от яд и възнамеряваха да ги убият.</verse>
        <verse osisID='Acts.5.34'>Но един фарисей на име Гамалиил, законоучител, почитан от целия народ, се изправи в Синедриона и заповяда да отведат апостолите навън за малко време;</verse>
        <verse osisID='Acts.5.35'>а на тях каза: Израилтяни, внимавайте добре какво ще направите на тези хора.</verse>
        <verse osisID='Acts.5.36'>Защото преди известно време въстана Тевда и представяше себе си за голям човек, към когото се присъединиха около четиристотин мъже. Той беше убит и всички, които го следваха, се разпиляха и изчезнаха.</verse>
        <verse osisID='Acts.5.37'>След него въстана галилеянинът Юда през времето на записването и повлече след себе си доста народ; и той загина и всички, които му се покоряваха, се разпръснаха.</verse>
        <verse osisID='Acts.5.38'>И сега ви казвам, оттеглете се от тези хора и ги оставете, защото, ако това намерение или това дело е от хора, ще се развали;</verse>
        <verse osisID='Acts.5.39'>но ако е от Бога, няма да можете да го развалите. Пазете се да не би да се намерите и богопротивници.</verse>
        <verse osisID='Acts.5.40'>И те го послушаха; и като повикаха апостолите и ги биха, им заповядаха да не говорят в Името на Иисус и ги пуснаха.</verse>
        <verse osisID='Acts.5.41'>А те си отидоха от Синедриона радостни, че са били удостоени да претърпят опозоряване за Иисусовото Име.</verse>
        <verse osisID='Acts.5.42'>И нито един ден не преставаха да поучават и да благовестват и в храма, и по къщите, че Иисус е Христос.</verse>
      </chapter>
      <chapter osisID='Acts.6'>
        <verse osisID='Acts.6.1'>А през тези дни, когато учениците се умножаваха, възникна недоволство сред гръцките юдеи срещу еврейските за това, че техните вдовици били пренебрегвани във всекидневното раздаване на помощите.</verse>
        <verse osisID='Acts.6.2'>Тогава дванадесетте свикаха всичките ученици и казаха: Не е добре ние да оставим Божието слово и да прислужваме на трапези.</verse>
        <verse osisID='Acts.6.3'>Затова, братя, изберете измежду вас седем души с добро име, изпълнени с Духа и с мъдрост, които да поставим на тази работа.</verse>
        <verse osisID='Acts.6.4'>А ние ще постоянстваме в молитвата и в служението на словото.</verse>
        <verse osisID='Acts.6.5'>И това предложение се хареса на цялото множество и избраха Стефан, мъж, пълен с вяра и със Светия Дух, и Филип, Прохор, Никанор, Тимон, Пармен и Николай, един прозелит от Антиохия,</verse>
        <verse osisID='Acts.6.6'>които поставиха пред апостолите; и те, като се помолиха, положиха ръце на тях.</verse>
        <verse osisID='Acts.6.7'>И Божието слово растеше и броят на учениците в Ерусалим се умножаваше твърде много; и голямо множество от свещениците се покоряваха на вярата.</verse>
        <verse osisID='Acts.6.8'>А Стефан, пълен с благодат и сила, вършеше големи чудеса и знамения сред народа.</verse>
        <verse osisID='Acts.6.9'>Тогава се надигнаха някои от синагогата, наречена синагога на либертинците, и от киринейците и александрийците, и някои от Киликия и Азия и спореха със Стефан.</verse>
        <verse osisID='Acts.6.10'>Но не можаха да противостоят на мъдростта и Духа, с които той говореше.</verse>
        <verse osisID='Acts.6.11'>Тогава те тайно подучиха някои хора да кажат: Чухме го да говори хулни думи против Мойсей и против Бога.</verse>
        <verse osisID='Acts.6.12'>И подбудиха народа, старейшините и книжниците и като го нападнаха, го уловиха и го докараха в Синедриона.</verse>
        <verse osisID='Acts.6.13'>И поставиха лъжесвидетели, които казаха: Този човек непрестанно говори думи против това свято място и закона;</verse>
        <verse osisID='Acts.6.14'>защото го чухме да казва, че този Иисус Назарянин ще разруши това място и ще измени обредите, които ни е предал Мойсей.</verse>
        <verse osisID='Acts.6.15'>И всички, които седяха в Синедриона, като се вгледаха в него, видяха, че лицето му беше като лице на ангел.</verse>
      </chapter>
      <chapter osisID='Acts.7'>
        <verse osisID='Acts.7.1'>Тогава първосвещеникът каза: Това така ли е?</verse>
        <verse osisID='Acts.7.2'>А той каза: Братя и бащи, чуйте: Бог на славата се яви на нашия отец Авраам, когато беше в Месопотамия, преди да се засели в Харан,</verse>
        <verse osisID='Acts.7.3'>и му каза: ?Излез от отечеството си и от рода си и ела в земята, която ще ти покажа.“</verse>
        <verse osisID='Acts.7.4'>Тогава той излезе от халдейската земя и се засели в Харан. И оттам след смъртта на баща му Бог го пресели в тази земя, в която вие сега живеете.</verse>
        <verse osisID='Acts.7.5'>И не му даде в нея наследство, дори колкото да постави крака си, а обеща да я даде за притежание на него и на потомството му след него, въпреки че той нямаше дете.</verse>
        <verse osisID='Acts.7.6'>И Бог му говори така: че неговите потомци ще бъдат пришълци в чужда земя, където щяха да ги поробят и притесняват четиристотин години.</verse>
        <verse osisID='Acts.7.7'>Но Аз, каза Бог, ще съдя народа, на който ще робуват; и след това ще излязат и ще Ми служат на това място.</verse>
        <verse osisID='Acts.7.8'>И му даде завета на обрязването; и така, Авраам роди Исаак и го обряза в осмия ден; Исаак роди Яков, а Яков – дванадесетте патриарси.</verse>
        <verse osisID='Acts.7.9'>А патриарсите завидяха на Йосиф и го продадоха в Египет, но Бог беше с него</verse>
        <verse osisID='Acts.7.10'>и го избави от всичките му беди, и му даде благоволение и мъдрост пред египетския цар, фараона, който го постави управител над Египет и над целия си дом.</verse>
        <verse osisID='Acts.7.11'>И настана глад и голямо бедствие по цялата земя на Египет и Ханаан; и бащите ни не намираха прехрана.</verse>
        <verse osisID='Acts.7.12'>А Яков, като чу, че в Египет имало жито, изпрати бащите ни за първи път;</verse>
        <verse osisID='Acts.7.13'>и на втория път Йосиф се откри на братята си и родът на Йосиф стана известен на фараона.</verse>
        <verse osisID='Acts.7.14'>И Йосиф прати да повикат баща му Яков и целия му род – седемдесет и пет души.</verse>
        <verse osisID='Acts.7.15'>И така, Яков слезе в Египет, където умря – той и бащите ни;</verse>
        <verse osisID='Acts.7.16'>и ги пренесоха в Сихем, и ги положиха в гроба в Сихем, който Авраам беше купил със сребро от синовете на Емор.</verse>
        <verse osisID='Acts.7.17'>Но когато наближи времето да се изпълни обещанието, което Бог беше дал на Авраам, народът растеше и се умножаваше в Египет,</verse>
        <verse osisID='Acts.7.18'>докато се издигна друг цар, който не познаваше Йосиф.</verse>
        <verse osisID='Acts.7.19'>Той постъпваше коварно с нашия род и притесняваше бащите ни, като караше да хвърлят кърмачетата им, така че да не остават живи.</verse>
        <verse osisID='Acts.7.20'>В това време се роди Мойсей, който беше мил на Бога, и три месеца го отглеждаха в бащиния му дом.</verse>
        <verse osisID='Acts.7.21'>А когато го хвърлиха, дъщерята на фараона го взе и го отгледа като свой син.</verse>
        <verse osisID='Acts.7.22'>И Мойсей беше научен на цялата египетска мъдрост и беше силен в слово и в дело.</verse>
        <verse osisID='Acts.7.23'>А като навърши четиридесет години, му дойде на сърце да посети братята си, израилтяните.</verse>
        <verse osisID='Acts.7.24'>И виждайки един онеправдан, го защити и отмъсти за оскърбения, като уби египтянина,</verse>
        <verse osisID='Acts.7.25'>като мислеше, че братята му ще разберат, че Бог чрез неговата ръка им дава избавление; но те не разбраха.</verse>
        <verse osisID='Acts.7.26'>На следващия ден той се появи при тях, когато се биеха, и като искаше да ги помири, каза: Хора, вие сте братя; защо се оскърбявате един друг?</verse>
        <verse osisID='Acts.7.27'>А този, който оскърбяваше ближния си, го отблъсна и каза: Кой те е поставил началник и съдия над нас?</verse>
        <verse osisID='Acts.7.28'>И мен ли искаш да убиеш, както уби вчера египтянина?</verse>
        <verse osisID='Acts.7.29'>Поради тази дума Мойсей побягна и стана пришълец в мадиамската земя, където роди двама сина.</verse>
        <verse osisID='Acts.7.30'>И когато минаха четиридесет години, на планината Синай, в огнения пламък на една къпина, му се яви Ангел.</verse>
        <verse osisID='Acts.7.31'>И Мойсей, като видя, се удиви на гледката; а когато се приближаваше да разгледа, дойде глас от Господа:</verse>
        <verse osisID='Acts.7.32'>?Аз съм Богът на бащите ти – Бог Авраамов, Бог Исааков и Бог Яковов.“ И Мойсей се разтрепери и не смееше да погледне.</verse>
        <verse osisID='Acts.7.33'>И Господ му каза: ?Събуй сандалите от краката си, защото мястото, на което стоиш, е свята земя.</verse>
        <verse osisID='Acts.7.34'>Видях, видях страданието на Моя народ, който е в Египет, чух стенанието им и слязох, за да ги избавя. И сега ела, и ще те изпратя в Египет.“</verse>
        <verse osisID='Acts.7.35'>Този Мойсей, когото бяха отхвърлили, като му казаха: Кой те постави началник и съдия? – него Бог чрез ръката на Ангела, който му се яви в къпината, изпрати и за началник, и за избавител.</verse>
        <verse osisID='Acts.7.36'>Той ги изведе, като върши чудеса и знамения в Египет, в Червеното море и в пустинята в продължение на четиридесет години.</verse>
        <verse osisID='Acts.7.37'>Това е същият Мойсей, който каза на израилтяните: ?Бог ще ви издигне от братята ви Пророк като мен – Него слушайте.“</verse>
        <verse osisID='Acts.7.38'>Това е онзи, който беше в събранието в пустинята заедно с Ангела, който му говореше на Синайската планина, както и с бащите ни; който и прие животворни думи, за да ги предаде на нас.</verse>
        <verse osisID='Acts.7.39'>На него нашите бащи не искаха да се покорят, а го отхвърлиха и в сърцата си се обърнаха пак към Египет,</verse>
        <verse osisID='Acts.7.40'>като казаха на Аарон: Направи ни богове, които да ходят пред нас, защото този Мойсей, който ни изведе от египетската земя, не знаем какво му стана.</verse>
        <verse osisID='Acts.7.41'>И в онези дни те направиха теле и принесоха жертва на идола, и се веселяха в делото на собствените си ръце.</verse>
        <verse osisID='Acts.7.42'>Тогава Бог се отвърна и ги предаде да служат на небесното войнство, както е писано в книгата на пророците: ?Доме израилев, на Мен ли принасяхте заклани животни и жертви четиридесет години в пустинята?</verse>
        <verse osisID='Acts.7.43'>Напротив, носехте скинията на Молох и звездата на бога Рефан, изображенията, които си направихте, за да им се кланяте. Затова ще ви преселя оттатък Вавилон.“</verse>
        <verse osisID='Acts.7.44'>Скинията на свидетелството беше с бащите ни в пустинята, както заповяда Онзи, който каза на Мойсей да я направи по образеца, който беше видял;</verse>
        <verse osisID='Acts.7.45'>която нашите бащи по реда си приеха и внесоха с Иисус Навиев във владенията на народите, които Бог изгони пред лицето на нашите бащи; и така стоеше до дните на Давид,</verse>
        <verse osisID='Acts.7.46'>който придоби Божието благоволение и поиска да намери обиталище за Якововия Бог.</verse>
        <verse osisID='Acts.7.47'>А Соломон Му построи дом.</verse>
        <verse osisID='Acts.7.48'>Но Всевишният не обитава в ръкотворни храмове, както казва пророкът:</verse>
        <verse osisID='Acts.7.49'>?Небето Ми е престол, а земята е Мое подножие. Какъв дом ще построите за Мен, казва Господ, или какво е мястото за Моя покой?</verse>
        <verse osisID='Acts.7.50'>Не направи ли Моята ръка всичко това?“</verse>
        <verse osisID='Acts.7.51'>Коравовратни и с необрязано сърце и уши! Вие винаги се противите на Светия Дух; както бащите ви, така и вие.</verse>
        <verse osisID='Acts.7.52'>Кого от пророците не гониха бащите ви? А още и избиха онези, които предизвестиха за идването на Праведника, на когото вие сега станахте предатели и убийци –</verse>
        <verse osisID='Acts.7.53'>вие, които приехте закона чрез ангелска наредба и не го опазихте.</verse>
        <verse osisID='Acts.7.54'>А като слушаха това, сърцата им се късаха от яд и те скърцаха със зъби срещу него.</verse>
        <verse osisID='Acts.7.55'>А Стефан, като беше пълен със Свети Дух, погледна към небето и видя Божията слава и Иисус, стоящ отдясно на Бога;</verse>
        <verse osisID='Acts.7.56'>и каза: Ето, виждам небесата отворени и Човешкия Син, стоящ отдясно на Бога.</verse>
        <verse osisID='Acts.7.57'>Но те, като изкрещяха със силен глас, запушиха ушите си и единодушно се спуснаха върху него,</verse>
        <verse osisID='Acts.7.58'>и го изведоха вън от града, и го замеряха с камъни. И свидетелите сложиха дрехите си при краката на един младеж на име Савел.</verse>
        <verse osisID='Acts.7.59'>И хвърляха камъни върху Стефан, който се молеше и казваше: Господи Иисусе, приеми духа ми!</verse>
        <verse osisID='Acts.7.60'>И като коленичи, извика със силен глас: Господи, не им считай този грях! И като изрече това, заспа.</verse>
      </chapter>
      <chapter osisID='Acts.8'>
        <verse osisID='Acts.8.1'>А Савел одобряваше убиването му. И в онзи ден се надигна голямо гонение срещу църквата в Ерусалим; и те всички, с изключение на апостолите, се разпръснаха по юдейските и самарийските области.</verse>
        <verse osisID='Acts.8.2'>А благочестиви хора погребаха Стефан и много го оплакваха.</verse>
        <verse osisID='Acts.8.3'>А Савел опустошаваше църквата, като влизаше във всяка къща и отвличаше мъже и жени, и ги предаваше в тъмница.</verse>
        <verse osisID='Acts.8.4'>А тези, които се бяха разпръснали, обикаляха и благовестяваха словото.</verse>
        <verse osisID='Acts.8.5'>Така Филип слезе в град Самария и им проповядваше Христос.</verse>
        <verse osisID='Acts.8.6'>И множествата единодушно внимаваха в това, което им говореше Филип, като слушаха и виждаха знаменията, които вършеше.</verse>
        <verse osisID='Acts.8.7'>Защото нечисти духове, като викаха със силен глас, излизаха от мнозина, които ги имаха; и мнозина парализирани и недъгави бяха изцелени.</verse>
        <verse osisID='Acts.8.8'>И голяма радост настана в онзи град.</verse>
        <verse osisID='Acts.8.9'>А имаше един човек на име Симон, който преди това правеше магии и смайваше народа на Самария, като представяше себе си за нещо голямо,</verse>
        <verse osisID='Acts.8.10'>в когото внимаваха всички – от най-малкия до най-големия – като казваха: Този е великата Божия сила.</verse>
        <verse osisID='Acts.8.11'>И внимаваха в него, понеже дълго време ги беше смайвал с магиите си.</verse>
        <verse osisID='Acts.8.12'>Но когато повярваха на Филип, който благовестяваше за Божието царство и Името на Иисус Христос, се кръщаваха и мъже, и жени.</verse>
        <verse osisID='Acts.8.13'>Самият Симон също повярва и като се кръсти, постоянно придружаваше Филип и се удивляваше, като гледаше знаменията и великите чудеса, които се вършеха.</verse>
        <verse osisID='Acts.8.14'>А като чуха апостолите, които бяха в Ерусалим, че Самария приела Божието слово, изпратиха там Петър и Йоан,</verse>
        <verse osisID='Acts.8.15'>които, като слязоха, се помолиха за тях, за да приемат Светия Дух;</verse>
        <verse osisID='Acts.8.16'>защото Той не беше слязъл още върху нито един от тях, а те бяха само кръстени в Името на Иисус Христос.</verse>
        <verse osisID='Acts.8.17'>Тогава апостолите полагаха ръце на тях и те приемаха Светия Дух.</verse>
        <verse osisID='Acts.8.18'>А Симон, като видя, че с полагането на ръцете на апостолите се даваше Светият Дух, им донесе пари,</verse>
        <verse osisID='Acts.8.19'>като каза: Дайте и на мен тази власт, така че на когото положа ръце, да приема Светия Дух!</verse>
        <verse osisID='Acts.8.20'>А Петър му каза: Парите ти заедно с теб да погинат, защото си помислил, че Божият дар може да се купи с пари.</verse>
        <verse osisID='Acts.8.21'>Ти нямаш нито участие, нито право в това нещо, защото сърцето ти не е искрено пред Бога.</verse>
        <verse osisID='Acts.8.22'>Затова, покай се от това твое нечестие и се моли на Господа, дано да ти се прости това намерение на сърцето ти;</verse>
        <verse osisID='Acts.8.23'>понеже виждам, че си изпълнен с горчива жлъч и си вързан в неправда.</verse>
        <verse osisID='Acts.8.24'>А Симон в отговор каза: Молете се вие на Господа за мен и дано не ме постигне нищо от онова, което казахте.</verse>
        <verse osisID='Acts.8.25'>И след като свидетелстваха и разгласяваха Господното слово, те се върнаха в Ерусалим, като благовестваха в много самарийски села.</verse>
        <verse osisID='Acts.8.26'>А Господен ангел говори на Филип и каза: Стани, иди към юг, по пътя, който слиза от Ерусалим през пустинята за Газа.</verse>
        <verse osisID='Acts.8.27'>И той стана и отиде. И ето, човек от Етиопия, скопец, велможа на етиопската царица Кандакия, който беше поставен над цялото й съкровище, беше дошъл в Ерусалим да се поклони</verse>
        <verse osisID='Acts.8.28'>и се връщаше, като седеше в колесницата си и четеше пророк Исая.</verse>
        <verse osisID='Acts.8.29'>А Духът каза на Филип: Приближи се и придружи тази колесница.</verse>
        <verse osisID='Acts.8.30'>И Филип се завтече и го чу, като четеше пророк Исая, и каза: Разбираш ли това, което четеш?</verse>
        <verse osisID='Acts.8.31'>А той каза: Как мога, ако не ме упъти някой? И помоли Филип да се качи и да седне с него.</verse>
        <verse osisID='Acts.8.32'>А мястото от Писанието, което четеше, беше това: ?Като овца беше заведен на клане; и както агне пред стригача си не издава глас, така не отваря устата Си.</verse>
        <verse osisID='Acts.8.33'>При унижението Му Той беше лишен от праведен съд, а рода Му – кой ще го изкаже? Защото се взе животът Му от земята.“</verse>
        <verse osisID='Acts.8.34'>И скопецът заговори и каза на Филип: Моля ти се, за кого говори това пророкът – за себе си или за някой друг?</verse>
        <verse osisID='Acts.8.35'>А Филип отвори уста и като започна от това писание, му благовести за Иисус.</verse>
        <verse osisID='Acts.8.36'>И като вървяха по пътя, дойдоха до една вода. И скопецът каза: Ето вода, какво ми пречи да се кръстя?</verse>
        <verse osisID='Acts.8.37'>(И Филип каза: Ако вярваш с цялото си сърце, можеш. А той в отговор каза: Вярвам, че Иисус Христос е Божият Син.)</verse>
        <verse osisID='Acts.8.38'>Тогава заповяда да се спре колесницата и двамата – и Филип, и скопецът – слязоха във водата, и той го кръсти.</verse>
        <verse osisID='Acts.8.39'>А когато излязоха от водата, Господният Дух грабна Филип и скопецът вече не го видя, а продължи по пътя си с радост.</verse>
        <verse osisID='Acts.8.40'>А Филип се намери в Азот; и като минаваше, проповядваше благовестието по всичките градове, докато стигна в Кесария.</verse>
      </chapter>
      <chapter osisID='Acts.9'>
        <verse osisID='Acts.9.1'>А Савел, като дишаше още заплахи и убийство срещу учениците на Господа, отиде при първосвещеника</verse>
        <verse osisID='Acts.9.2'>и поиска от него писма до синагогите в Дамаск, така че ако намери някои от това учение – мъже или жени – да ги докара вързани в Ерусалим.</verse>
        <verse osisID='Acts.9.3'>И на отиване, като наближаваше Дамаск, внезапно блесна около него светлина от небето.</verse>
        <verse osisID='Acts.9.4'>И като падна на земята, чу глас, който му казваше: Савле, Савле, защо Ме гониш?</verse>
        <verse osisID='Acts.9.5'>И той каза: Кой си Ти, Господи? А Той отговори: Аз съм Иисус, когото ти гониш. Трудно е за теб да риташ срещу остен.</verse>
        <verse osisID='Acts.9.6'>И той, треперещ и поразен, каза: Господи, какво искаш да направя? А Господ му каза: Стани и иди в града, и ще ти се каже какво трябва да правиш.</verse>
        <verse osisID='Acts.9.7'>А мъжете, които го придружаваха, стояха като вцепенени, понеже чуха гласа, а не видяха никого.</verse>
        <verse osisID='Acts.9.8'>И Савел стана от земята и като отвори очите си, не виждаше нищо; и като го водеха за ръка, го заведоха в Дамаск.</verse>
        <verse osisID='Acts.9.9'>И три дни той не виждаше и нито яде, нито пи.</verse>
        <verse osisID='Acts.9.10'>А в Дамаск имаше един ученик на име Анания; и Господ му каза във видение: Анание! А той каза: Ето ме, Господи.</verse>
        <verse osisID='Acts.9.11'>И Господ му каза: Стани и иди на улицата, която се нарича Права и попитай в къщата на Юда за един от Тарс на име Савел; защото, ето, той се моли</verse>
        <verse osisID='Acts.9.12'>и е видял (във видение) един човек на име Анания да влиза и да полага ръце на него, за да прогледа.</verse>
        <verse osisID='Acts.9.13'>А Анания отговори: Господи, чул съм от мнозина за този човек – колко зло е сторил на Твоите светии в Ерусалим.</verse>
        <verse osisID='Acts.9.14'>И тук той има власт от главните свещеници да върже всички, които призовават Твоето Име.</verse>
        <verse osisID='Acts.9.15'>Но Господ му каза: Иди, защото той Ми е избран съд, за да носи Моето Име пред езичници, царе и израилеви синове.</verse>
        <verse osisID='Acts.9.16'>Защото Аз ще му покажа колко много трябва да пострада той заради Моето Име.</verse>
        <verse osisID='Acts.9.17'>И Анания отиде и влезе в къщата; и като положи ръце на него, каза: Брате Савле, Господ ме изпрати, Иисус, който ти се яви по пътя, докато идваше, за да прогледаш и да се изпълниш със Свети Дух.</verse>
        <verse osisID='Acts.9.18'>И веднага паднаха от очите му нещо като люспи и той прогледна; и стана и се кръсти.</verse>
        <verse osisID='Acts.9.19'>И като прие храна, доби сила. И Савел преседя няколко дни с учениците в Дамаск.</verse>
        <verse osisID='Acts.9.20'>И веднага започна да проповядва по синагогите за Иисус, че Той е Божият Син.</verse>
        <verse osisID='Acts.9.21'>И всички, които го слушаха, се удивляваха и казваха: Не е ли това този, който в Ерусалим съсипвал онези, които призовавали това име, и затова е дошъл и тук – за да ги закара вързани при главните свещеници?</verse>
        <verse osisID='Acts.9.22'>Но Савел ставаше все по-силен и объркваше юдеите, които живееха в Дамаск, като доказваше, че този Иисус е Христос.</verse>
        <verse osisID='Acts.9.23'>И когато се минаха доста дни, юдеите се наговориха да го убият,</verse>
        <verse osisID='Acts.9.24'>но техният заговор стана известен на Савел. И те денем и нощем пазеха портите, за да го убият.</verse>
        <verse osisID='Acts.9.25'>Тогава учениците го взеха през нощта и го спуснаха през стената в един голям кош.</verse>
        <verse osisID='Acts.9.26'>И когато дойде в Ерусалим, той се опитваше да се присъедини към учениците, но всички се страхуваха от него и не вярваха, че е ученик.</verse>
        <verse osisID='Acts.9.27'>Но Варнава го взе и го доведе при апостолите, и им разказа как бил видял Господа по пътя и че Той му говорил, и как в Дамаск дързостно говорел в Името на Иисус.</verse>
        <verse osisID='Acts.9.28'>И той беше с тях, като влизаше и излизаше в Ерусалим и говореше дързостно в Името на Господ Иисус,</verse>
        <verse osisID='Acts.9.29'>и говореше, и спореше с гръцките юдеи; а те търсеха случай да го убият.</verse>
        <verse osisID='Acts.9.30'>Но братята, като разбраха това, го заведоха в Кесария и го изпратиха в Тарс.</verse>
        <verse osisID='Acts.9.31'>И така, по цяла Юдея, Галилея и Самария църквите имаха мир и се изграждаха, и като ходеха в страх от Господа и в утехата на Светия Дух, се умножаваха.</verse>
        <verse osisID='Acts.9.32'>И случи се, че Петър, като обикаляше всички, слезе и до светиите, които живееха в Лида.</verse>
        <verse osisID='Acts.9.33'>И там намери един човек на име Еней, който от осем години лежеше на легло и беше парализиран.</verse>
        <verse osisID='Acts.9.34'>И Петър му каза: Енее, Иисус Христос те изцелява; стани и оправи леглото си. И той веднага стана.</verse>
        <verse osisID='Acts.9.35'>И всички, които живееха в Лида и в Сарон, го видяха и се обърнаха към Господа.</verse>
        <verse osisID='Acts.9.36'>А в Йопия имаше една ученичка на име Тавита, което се превежда Сърна. Тя беше изпълнена с добри дела и благодеяния, които вършеше.</verse>
        <verse osisID='Acts.9.37'>И се случи, че през тези дни тя се разболя и умря; и като я изкъпаха, я сложиха в една горна стая.</verse>
        <verse osisID='Acts.9.38'>И понеже Лида беше близо до Йопия и учениците бяха чули, че Петър е там, изпратиха до него двама души да го помолят да не се бави да дойде при тях.</verse>
        <verse osisID='Acts.9.39'>И Петър стана и отиде с тях. И като дойде, го заведоха в горната стая; и всичките вдовици стояха около него и плачеха, като му показваха ризите и дрехите, които Сърна правеше, когато беше с тях.</verse>
        <verse osisID='Acts.9.40'>А Петър изкара всички навън, коленичи и се помоли, и като се обърна към тялото, каза: Тавита, стани. И тя отвори очите си и като видя Петър, седна.</verse>
        <verse osisID='Acts.9.41'>И той й подаде ръка и я изправи; и като повика светиите и вдовиците, я представи жива.</verse>
        <verse osisID='Acts.9.42'>И това стана известно по цяла Йопия и мнозина повярваха в Господа.</verse>
        <verse osisID='Acts.9.43'>А Петър остана дълго време в Йопия у някой си кожар Симон.</verse>
      </chapter>
      <chapter osisID='Acts.10'>
        <verse osisID='Acts.10.1'>Имаше в Кесария един човек на име Корнилий, стотник от така наречения италийски полк.</verse>
        <verse osisID='Acts.10.2'>Той беше благочестив и се боеше от Бога с целия си дом, раздаваше много милостини на народа и непрестанно се молеше на Бога.</verse>
        <verse osisID='Acts.10.3'>Около деветия час през деня той видя ясно във видение Божи ангел, който влезе при него и му каза: Корнилий!</verse>
        <verse osisID='Acts.10.4'>А той, като се взря в него, уплашен, каза: Какво има, Господи? И ангелът му каза: Твоите молитви и твоите милостини възлязоха пред Бога за спомен.</verse>
        <verse osisID='Acts.10.5'>И сега, изпрати мъже в Йопия и повикай Симон, който се нарича и Петър.</verse>
        <verse osisID='Acts.10.6'>Той е отседнал у един кожар Симон, чиято къща е край морето.</verse>
        <verse osisID='Acts.10.7'>И като си отиде ангелът, който му говореше, Корнилий повика двама от слугите и един благочестив войник от тези, които постоянно бяха при него,</verse>
        <verse osisID='Acts.10.8'>и като им разказа всичко, ги изпрати в Йопия.</verse>
        <verse osisID='Acts.10.9'>А на следващия ден, когато те пътуваха и наближаваха града, около шестия час, Петър се качи на покрива на къщата да се помоли.</verse>
        <verse osisID='Acts.10.10'>И когато огладня, поиска да яде; но докато приготвяха, той изпадна в състояние на видение</verse>
        <verse osisID='Acts.10.11'>и видя небето отворено и някакъв съд да слиза към него, като голямо ленено платнище, спускано за четирите краища към земята.</verse>
        <verse osisID='Acts.10.12'>В него имаше всякакви видове земни четирикраки, пълзящи и небесни птици.</verse>
        <verse osisID='Acts.10.13'>И дойде глас към него: Стани, Петре, заколи и яж.</verse>
        <verse osisID='Acts.10.14'>А Петър каза: В никакъв случай, Господи, защото никога не съм ял нещо мръсно или нечисто.</verse>
        <verse osisID='Acts.10.15'>И гласът пак дойде към него втори път: Което Бог е очистил, ти не го считай за нечисто.</verse>
        <verse osisID='Acts.10.16'>Това стана три пъти; и съдът пак се вдигна в небето.</verse>
        <verse osisID='Acts.10.17'>А докато Петър беше в недоумение какво значеше видението, което беше видял, ето, мъжете, изпратени от Корнилий, които бяха разпитали за къщата на Симон, застанаха пред портата</verse>
        <verse osisID='Acts.10.18'>и извикаха, като попитаха: Тук ли гостува Симон, който се нарича и Петър?</verse>
        <verse osisID='Acts.10.19'>И докато Петър размисляше за видението, Духът му каза: Ето, трима мъже те търсят.</verse>
        <verse osisID='Acts.10.20'>Стани, слез и иди с тях, без да се съмняваш ни най-малко, защото Аз съм ги изпратил.</verse>
        <verse osisID='Acts.10.21'>И така, Петър слезе при мъжете, които бяха изпратени при него от Корнилий, и каза: Ето, аз съм този, когото търсите. По каква работа сте дошли?</verse>
        <verse osisID='Acts.10.22'>А те казаха: Стотникът Корнилий, един праведен човек, който се бои от Бога и има добро име сред целия юдейски народ, беше упътен чрез един свят ангел да те повика в своя дом и да чуе думи от теб.</verse>
        <verse osisID='Acts.10.23'>Тогава той ги покани вътре и ги настани. И на сутринта Петър замина с тях; а някои от братята от Йопия го придружиха.</verse>
        <verse osisID='Acts.10.24'>А на другия ден влязоха в Кесария. И Корнилий ги чакаше, като беше свикал роднините си и близките си приятели.</verse>
        <verse osisID='Acts.10.25'>И когато Петър влизаше, Корнилий го посрещна, падна пред краката му и се поклони.</verse>
        <verse osisID='Acts.10.26'>А Петър го вдигна, като каза: Стани; и аз самият съм човек.</verse>
        <verse osisID='Acts.10.27'>И като разговаряше с него, той влезе и намери мнозина събрани.</verse>
        <verse osisID='Acts.10.28'>И им каза: Вие знаете колко е незаконно за един, който е юдеин, да се събира или да ходи при някой, който е от друго племе, но Бог ми показа, че не бива да наричам никого мръсен или нечист.</verse>
        <verse osisID='Acts.10.29'>Затова дойдох, без да възразявам, веднага щом ме повикахте; и така, питам ви: по коя причина сте ме повикали?</verse>
        <verse osisID='Acts.10.30'>И Корнилий каза: Преди четири дни постих до този час и в деветия час се молех у дома, и ето, пред мен застана един мъж в блестящо облекло,</verse>
        <verse osisID='Acts.10.31'>който каза: Корнилий, твоята молитва е чута и твоите милостини се спомниха пред Бога.</verse>
        <verse osisID='Acts.10.32'>Така че прати в Йопия да повикат тук Симон, който се нарича и Петър; той е отседнал в дома на един кожар Симон, край морето. (Той, като дойде, ще ти говори.)</verse>
        <verse osisID='Acts.10.33'>И така, аз веднага пратих до теб и ти добре направи, че дойде. Затова сега всички ние присъстваме тук, пред Бога, за да чуем всичко, което ти е заповядано от Господа.</verse>
        <verse osisID='Acts.10.34'>А Петър отвори уста и каза: Наистина виждам, че Бог не гледа на лице,</verse>
        <verse osisID='Acts.10.35'>а във всеки народ онзи, който Му се бои и върши правда, Му е угоден.</verse>
        <verse osisID='Acts.10.36'>Словото, което Той изпрати на израилевите синове, като им благовестяваше мир чрез Иисус Христос, който е Господар на всички,</verse>
        <verse osisID='Acts.10.37'>това слово вие знаете, което след кръщението, проповядвано от Йоан, се разпространи по цяла Юдея, като се започна от Галилея;</verse>
        <verse osisID='Acts.10.38'>как Бог помаза със Свети Дух и със сила Иисус от Назарет, който обикаляше, като правеше добрини и изцеляваше всички угнетявани от дявола, защото Бог беше с Него.</verse>
        <verse osisID='Acts.10.39'>И ние сме свидетели на всичко, което Той извърши и в юдейската земя и в Ерусалим; когото те убиха, като Го приковаха на дърво.</verse>
        <verse osisID='Acts.10.40'>Него Бог възкреси на третия ден и Му даде да се яви –</verse>
        <verse osisID='Acts.10.41'>не на целия народ, а на свидетели, предварително избрани от Бога – на нас, които ядохме и пихме с Него, след като възкръсна от мъртвите.</verse>
        <verse osisID='Acts.10.42'>И ни поръча да проповядваме на народа и да свидетелстваме, че Той е определеният от Бога Съдия на живите и мъртвите.</verse>
        <verse osisID='Acts.10.43'>За Него свидетелстват всичките пророци, че всеки, който вярва в Него, получава прощение на греховете си чрез Неговото Име.</verse>
        <verse osisID='Acts.10.44'>Докато Петър още говореше тези думи, Светият Дух слезе на всички, които слушаха словото.</verse>
        <verse osisID='Acts.10.45'>И обрязаните вярващи, които бяха дошли с Петър, се смаяха за това, че дарът на Светия Дух се изля и на езичниците,</verse>
        <verse osisID='Acts.10.46'>защото ги чуваха да говорят на езици и да величаят Бога. Тогава Петър проговори:</verse>
        <verse osisID='Acts.10.47'>Може ли някой да забрани водата, за да не се кръстят тези, които приеха Светия Дух, както и ние?</verse>
        <verse osisID='Acts.10.48'>И заповяда да бъдат кръстени в Името на Иисус Христос. Тогава му се помолиха да остане няколко дни.</verse>
      </chapter>
      <chapter osisID='Acts.11'>
        <verse osisID='Acts.11.1'>И апостолите и братята, които бяха в Юдея, чуха, че и езичниците приели Божието слово.</verse>
        <verse osisID='Acts.11.2'>И когато Петър влезе в Ерусалим, онези, които бяха от обрязаните, спореха с него, като казваха:</verse>
        <verse osisID='Acts.11.3'>При необрязани хора си влизал и си ял с тях.</verse>
        <verse osisID='Acts.11.4'>А Петър започна отначало и им разясни всичко подред, като каза:</verse>
        <verse osisID='Acts.11.5'>Аз бях в град Йопия и като се молех, изпаднах в състояние на видение и видях видение: един съд, като голямо ленено платнище, слизаше от небето, спускан за четирите ъгъла, и дойде даже до мен.</verse>
        <verse osisID='Acts.11.6'>В него, като се взрях и разглеждах, видях земните четирикраки, диви зверове и пълзящи, и небесни птици.</verse>
        <verse osisID='Acts.11.7'>И чух глас, който ми каза: Стани, Петре, заколи и яж.</verse>
        <verse osisID='Acts.11.8'>Но аз казах: Не, Господи, защото никога не е влизало в устата ми нещо мръсно или нечисто.</verse>
        <verse osisID='Acts.11.9'>Но гласът втори път ми проговори от небето: Което Бог е очистил, ти не го считай за нечисто.</verse>
        <verse osisID='Acts.11.10'>Това стана три пъти, и всичко се вдигна пак в небето.</verse>
        <verse osisID='Acts.11.11'>И ето, в същия час пред къщата, в която бяхме, пристигнаха трима мъже, изпратени от Кесария до мен.</verse>
        <verse osisID='Acts.11.12'>И Духът ми каза да отида с тях, без да се двоумя. А с мен дойдоха и тези шестима братя и влязохме в къщата на човека.</verse>
        <verse osisID='Acts.11.13'>И той ни разказа как видял в къщата си ангела, който застанал и му казал: Прати в Йопия да повикат Симон, който се нарича и Петър,</verse>
        <verse osisID='Acts.11.14'>който ще ти каже думи, чрез които ще се спасиш ти и целият ти дом.</verse>
        <verse osisID='Acts.11.15'>И когато започнах да говоря, Светият Дух слезе на тях, както и на нас отначало.</verse>
        <verse osisID='Acts.11.16'>Тогава си спомних словото на Господа, как каза: Йоан е кръщавал с вода, но вие ще бъдете кръстени със Свети Дух.</verse>
        <verse osisID='Acts.11.17'>И така, ако Бог д��де същия дар и на тях, когато повярваха в Господ Иисус Христос, както и на нас, кой бях аз, че да можех да се противопоставя на Бога?</verse>
        <verse osisID='Acts.11.18'>Като чуха това, те се успокоиха и славеха Бога, като казваха: И така, Бог и на езичниците даде покаяние за живот.</verse>
        <verse osisID='Acts.11.19'>А онези, които се бяха разпръснали поради гонението, което стана заради убийството на Стефан, пътуваха чак до Финикия, Кипър и Антиохия, като на никой друг не възвестяваха словото, освен на юдеите.</verse>
        <verse osisID='Acts.11.20'>Между тях обаче имаше някои кипърци и киринейци, които, като пристигнаха в Антиохия, говореха и на гърците, като благовестяваха Господ Иисус.</verse>
        <verse osisID='Acts.11.21'>И ръката на Господа беше с тях и голям брой повярваха и се обърнаха към Господа.</verse>
        <verse osisID='Acts.11.22'>И известие за това стигна в ушите на църквата в Ерусалим; и те изпратиха Варнава да отиде в Антиохия;</verse>
        <verse osisID='Acts.11.23'>който, като дойде и видя Божията благодат, се зарадва и увещаваше всички да стоят в Господа с непоколебимо сърце.</verse>
        <verse osisID='Acts.11.24'>Понеже той беше добър човек, пълен със Светия Дух и с вяра; и значително множество се прибави към Господа.</verse>
        <verse osisID='Acts.11.25'>Тогава Варнава отиде в Тарс, за да търси Савел;</verse>
        <verse osisID='Acts.11.26'>и като го намери, го доведе в Антиохия. И цяла година те се събираха в църквата и научиха голямо множество. И първо в Антиохия учениците бяха наречени християни.</verse>
        <verse osisID='Acts.11.27'>И през тези дни слязоха пророци от Ерусалим в Антиохия.</verse>
        <verse osisID='Acts.11.28'>И един от тях на име Агав стана и обяви чрез Духа, че ще настане голям глад по целия свят, какъвто и настана в дните на Клавдий.</verse>
        <verse osisID='Acts.11.29'>Тогава учениците наредиха да изпратят помощ на братята, които живееха в Юдея – всеки според състоянието си –</verse>
        <verse osisID='Acts.11.30'>което и направиха, като я изпратиха до старейшините чрез ръцете на Варнава и Савел.</verse>
      </chapter>
      <chapter osisID='Acts.12'>
        <verse osisID='Acts.12.1'>Около това време цар Ирод сложи ръце на някои от църквата, за да ги притесни.</verse>
        <verse osisID='Acts.12.2'>И уби с меч Яков, брата на Йоан.</verse>
        <verse osisID='Acts.12.3'>И като видя, че това се хареса на юдеите, той освен това хвана и Петър. Това беше през дните на безквасните хлябове.</verse>
        <verse osisID='Acts.12.4'>И като го задържа, го хвърли в тъмница и го предаде на четири четворки войници да го пазят, с намерение след Пасхата да го изведе пред народа.</verse>
        <verse osisID='Acts.12.5'>И така, те пазеха Петър в тъмницата, а църквата беше в постоянна молитва към Бога за него.</verse>
        <verse osisID='Acts.12.6'>И през същата нощ, когато Ирод щеше да го изведе, Петър спеше между двама войници, окован с две вериги; и стражари пред вратата пазеха тъмницата.</verse>
        <verse osisID='Acts.12.7'>И ето, един Господен ангел застана до него и светлина осия килията; и като побутна Петър отстрани, го събуди и му каза: Ставай бързо! И веригите паднаха от ръцете му.</verse>
        <verse osisID='Acts.12.8'>И ангелът му каза: Опаши се и обуй сандалите си. И той направи така. Тогава му каза: Облечи дрехата си и ме последвай!</verse>
        <verse osisID='Acts.12.9'>И Петър излезе и го следваше, без да знае, че извършеното от ангела е действителност, а си мислеше, че вижда видение.</verse>
        <verse osisID='Acts.12.10'>А като преминаха първата и втората стража, дойдоха до желязната порта, която води в града, и тя им се отвори сама; и те излязоха и изминаха една улица, и ангелът веднага се оттегли от него.</verse>
        <verse osisID='Acts.12.11'>А когато Петър дойде на себе си, каза: Сега наистина зная, че Господ изпрати ангела Си и ме избави от ръката на Ирод и от всички очаквания на юдейския народ.</verse>
        <verse osisID='Acts.12.12'>И като поразмисли, дойде при къщата на Мария, майката на Йоан, който се наричаше и Марк, където мнозина бяха събрани и се молеха.</verse>
        <verse osisID='Acts.12.13'>И когато почука на вратичката на портата, една слугиня на име Рода излезе да чуе кой е.</verse>
        <verse osisID='Acts.12.14'>И когато позна гласа на Петър, от радост не отвори портата, а се затича и извести, че Петър стои пред портата.</verse>
        <verse osisID='Acts.12.15'>А те й казаха: Ти си луда. Но тя настояваше, че е така. Тогава те казаха: Това е неговият ангел.</verse>
        <verse osisID='Acts.12.16'>А Петър продължаваше да чука; и когато отвориха, го видяха и се смаяха.</verse>
        <verse osisID='Acts.12.17'>А той им помаха с ръка да мълчат и им разказа как Господ го е извел от тъмницата. И им каза: Разкажете това на Яков и на братята. И излезе и отиде на друго място.</verse>
        <verse osisID='Acts.12.18'>А като се съмна, сред войниците настана немалък смут – какво ли е станало с Петър.</verse>
        <verse osisID='Acts.12.19'>А Ирод, като го потърси и не го намери, разследва стражарите и заповяда да ги убият. И слезе от Юдея в Кесария и там живееше.</verse>
        <verse osisID='Acts.12.20'>А Ирод беше много разгневен на тирците и сидонците; но те дойдоха единодушно при него и като спечелиха поддръжката на царския камериер Власт, поискаха мир, защото тяхната област се хранеше от царската.</verse>
        <verse osisID='Acts.12.21'>И в един определен ден Ирод, облечен в царска одежда, седна на престола и държа реч пред тях.</verse>
        <verse osisID='Acts.12.22'>А народът извика: Глас божи, а не човешки!</verse>
        <verse osisID='Acts.12.23'>И веднага един Господен ангел го порази, понеже не въздаде слава на Бога; и той беше изяден от червеи и умря.</verse>
        <verse osisID='Acts.12.24'>А Божието Слово растеше и се умножаваше.</verse>
        <verse osisID='Acts.12.25'>А Варнава и Савел, като свършиха службата си, се върнаха от Ерусалим в Антиохия и взеха със себе си Йоан, който се наричаше и Марк.</verse>
      </chapter>
      <chapter osisID='Acts.13'>
        <verse osisID='Acts.13.1'>А в църквата, която беше в Антиохия, имаше някои пророци и учители: Варнава и Симеон, наречен Нигер, киринеецът Луций, Манаин, който беше възпитан заедно с четверовластника Ирод, и Савел.</verse>
        <verse osisID='Acts.13.2'>И като служеха на Господа и постеха, Светият Дух каза: Отделете Ми Варнава и Савел за работата, за която съм ги призовал.</verse>
        <verse osisID='Acts.13.3'>Тогава, като постиха и се помолиха, положиха ръце на тях и ги изпратиха.</verse>
        <verse osisID='Acts.13.4'>И така, изпратени от Светия Дух, те слязоха в Селевкия и оттам отплаваха за Кипър.</verse>
        <verse osisID='Acts.13.5'>И когато бяха в Саламин, проповядваха Божието слово в юдейските синагоги; и имаха Йоан за свой прислужник.</verse>
        <verse osisID='Acts.13.6'>И като преминаха целия остров до Пафос, намериха някой си магьосник, лъжепророк, юдеин на име Вариисус,</verse>
        <verse osisID='Acts.13.7'>който беше с управителя, Сергий Павел, един разумен човек. Той повика Варнава и Савел и поиска да чуе Божието слово.</verse>
        <verse osisID='Acts.13.8'>Но магьосникът Елима, защото така се превежда името му, им се противопоставяше и се стараеше да отвърне управителя от вярата.</verse>
        <verse osisID='Acts.13.9'>Но Савел, който се наричаше и Павел, изпълнен със Свети Дух, се вгледа в него</verse>
        <verse osisID='Acts.13.10'>и каза: О, ти, пълен с всякакво лукавство и с всякакво коварство, сине дяволски, враг на всяка правда, няма ли да престанеш да извращаваш правите пътища на Господа?</verse>
        <verse osisID='Acts.13.11'>И сега, ето, ръката на Господа е върху теб: ти ще ослепееш и няма да виждаш слънцето за известно време. И веднага върху него падна мрак и тъмнина; и той се луташе, като търсеше някой да го води за ръка.</verse>
        <verse osisID='Acts.13.12'>Тогава управителят, като видя станалото, повярва, смаян от Господното учение.</verse>
        <verse osisID='Acts.13.13'>А Павел и придружителите му, като отплаваха от Пафос, дойдоха в Перга Памфилийска; а Йоан се отдели от тях и се върна в Ерусалим.</verse>
        <verse osisID='Acts.13.14'>А те заминаха от Перга и стигнаха в Антиохия Писидийска, и в съботния ден влязоха в синагогата и седнаха.</verse>
        <verse osisID='Acts.13.15'>И след прочитането на закона и пророците началниците на синагогата изпратиха до тях да им кажат: Братя, ако имате някоя увещателна дума за народа, кажете.</verse>
        <verse osisID='Acts.13.16'>Така че Павел стана и като помаха с ръка, каза: Израилтяни и вие, които се боите от Бога, слушайте.</verse>
        <verse osisID='Acts.13.17'>Бог на този израилев народ избра бащите ни и издигна народа, когато пребиваваха като чужденци в египетската земя, и с издигната ръка ги изведе от нея.</verse>
        <verse osisID='Acts.13.18'>И в продължение на около четиридесет години ги търпя в пустинята.</verse>
        <verse osisID='Acts.13.19'>И като изтреби седем народа в ханаанската земя, им раздели тяхната земя да им бъде наследство.</verse>
        <verse osisID='Acts.13.20'>След това им дава съдии за около четиристотин и петдесет години, до пророк Самуил.</verse>
        <verse osisID='Acts.13.21'>После поискаха цар и Бог им даде Саул, сина на Кис, мъж от вениаминовото племе, за четиридесет години.</verse>
        <verse osisID='Acts.13.22'>И като го махна, им издигна Давид за цар, за когото и свидетелства, като каза: ?Намерих Давид, сина на Есей, човек според сърцето Ми, който ще изпълни цялата Ми воля.“</verse>
        <verse osisID='Acts.13.23'>От неговото потомство Бог според обещанието Си издигна на Израил Спасител, Иисус,</verse>
        <verse osisID='Acts.13.24'>след като Йоан преди Неговото идване беше проповядвал кръщението на покаяние на целия израилев народ.</verse>
        <verse osisID='Acts.13.25'>И като свършваше пътя си, Йоан казваше: Кой мислите, че съм аз? Не съм Христос; но ето, след мен идва Един, на когото не съм достоен да развържа сандалите на краката.</verse>
        <verse osisID='Acts.13.26'>Братя, синове на Авраамовия род, и онези измежду вас, които се боят от Бога, на нас се изпрати словото на това спасение.</verse>
        <verse osisID='Acts.13.27'>Защото жителите на Ерусалим и техните началници, като не Го познаха и без да разберат пророческите думи, които се прочитат всяка събота, ги изпълниха, като Го осъдиха.</verse>
        <verse osisID='Acts.13.28'>И макар че не намериха нищо достойно за смърт, пак поискаха от Пилат да бъде убит.</verse>
        <verse osisID='Acts.13.29'>И когато изпълниха всичко, което беше написано за Него, Го снеха от дървото и Го положиха в гроб.</verse>
        <verse osisID='Acts.13.30'>Но Бог Го възкреси от мъртвите.</verse>
        <verse osisID='Acts.13.31'>И в продължение на много дни Той се явяваше на тези, които се бяха изкачили с Него от Галилея в Ерусалим, които сега са Негови свидетели пред народа.</verse>
        <verse osisID='Acts.13.32'>И ние ви носим сега блага вест за обещанието, дадено на бащите,</verse>
        <verse osisID='Acts.13.33'>че Бог го изпълни за нас, техните деца, като издигна Иисус; както е писано и във втория Псалм: ?Ти си Мой Син, Аз днес Те родих.“</verse>
        <verse osisID='Acts.13.34'>А че Го е възкресил от мъртвите, за да не се връща никога повече в изтлението, бе казал така: ?Ще ви дам верните милости, обещани на Давид.“</verse>
        <verse osisID='Acts.13.35'>Затова и в друг псалм казва: ?Няма да оставиш Своя Светия да види изтление.“</verse>
        <verse osisID='Acts.13.36'>Защото Давид, след като послужи на своето поколение чрез Божията воля, заспа и беше погребан при бащите си, и видя изтление.</verse>
        <verse osisID='Acts.13.37'>А Този, когото Бог възкреси, не видя изтление.</verse>
        <verse osisID='Acts.13.38'>И така, братя, нека ви бъде известно, че чрез Него ви се проповядва прощаване на греховете;</verse>
        <verse osisID='Acts.13.39'>и че чрез Него всеки, който вярва, се оправдава от всичко, от което не сте могли да се оправдаете чрез Мойсеевия закон.</verse>
        <verse osisID='Acts.13.40'>Затова внимавайте, да не би да ви постигне казаното от пророците:</verse>
        <verse osisID='Acts.13.41'>?Погледнете, презрители, учудете се и се погубете; защото Аз ще извърша едно дело във вашите дни – дело, което никак няма да повярвате, ако и да ви го разкаже някой.“</verse>
        <verse osisID='Acts.13.42'>Когато си излизаха (от юдейската синагога, езичниците) ги молеха да им се проповядват тези думи и следващата събота.</verse>
        <verse osisID='Acts.13.43'>И когато събранието в синагогата се разпусна, много от юдеите и от благочестивите прозелити последваха Павел и Варнава, които, като се разговаряха с тях, ги увещаваха да постоянстват в Божията благодат.</verse>
        <verse osisID='Acts.13.44'>На следващата събота се събра почти целият град, за да чуе Божието слово.</verse>
        <verse osisID='Acts.13.45'>Но юдеите, като видяха множествата, се изпълниха със завист и като противоречаха и хулеха, се противопоставяха на това, което говореше Павел.</verse>
        <verse osisID='Acts.13.46'>Но Павел и Варнава говориха дързостно и казаха: Нужно беше да се възвести първо на вас Божието слово; но понеже го отхвърляте и считате себе си недостойни за вечния живот, ето, обръщаме се към езичниците.</verse>
        <verse osisID='Acts.13.47'>Защото така ни заповяда Господ: ?Поставих Те за светлина на народите, за да бъдеш за спасение до края на земята.“</verse>
        <verse osisID='Acts.13.48'>И езичниците, като чуха това, се радваха и славеха Господното слово; и повярваха всички, които бяха определени за вечен живот.</verse>
        <verse osisID='Acts.13.49'>И Господното слово се разпространяваше по цялата тази област.</verse>
        <verse osisID='Acts.13.50'>Но юдеите подбудиха набожните и високопоставени жени и градските първенци и като повдигнаха гонение против Павел и Варнава, ги изпъдиха от своята област.</verse>
        <verse osisID='Acts.13.51'>А те отърсиха против тях праха от краката си и дойдоха в Икония.</verse>
        <verse osisID='Acts.13.52'>А учениците се изпълниха с радост и със Свети Дух.</verse>
      </chapter>
      <chapter osisID='Acts.14'>
        <verse osisID='Acts.14.1'>А в Икония те влязоха заедно в юдейската синагога и така говориха, че повярваха голямо множество юдеи и гърци.</verse>
        <verse osisID='Acts.14.2'>Но отхвърлилите вярата юдеи подбудиха и озлобиха сърцата на езичниците против братята.</verse>
        <verse osisID='Acts.14.3'>Но те пак останаха доста време, като говореха дързостно за Господа, който свидетелстваше за словото на Своята благодат, като даваше да стават знамения и чудеса чрез техните ръце.</verse>
        <verse osisID='Acts.14.4'>И множеството в града се раздвои: едни бяха с юдеите, други – с апостолите.</verse>
        <verse osisID='Acts.14.5'>И когато и езичниците, и юдеите с техните началници се опитаха да ги опозорят и да ги убият с камъни,</verse>
        <verse osisID='Acts.14.6'>те научиха и избягаха в ликаонските градове Листра и Дервия и в околните им места,</verse>
        <verse osisID='Acts.14.7'>и там благовестваха.</verse>
        <verse osisID='Acts.14.8'>А в Листра седеше някой си човек, немощен в краката си, недъгав от рождението си, който никога не беше ходил.</verse>
        <verse osisID='Acts.14.9'>Той слушаше Павел, като говореше; а Павел, като се взря в него и видя, че има вяра да бъде изцелен,</verse>
        <verse osisID='Acts.14.10'>каза със силен глас: Стани на краката си! И той скочи и ходеше.</verse>
        <verse osisID='Acts.14.11'>А народът, като видя какво извърши Павел, извика със силен глас на ликаонски: Боговете са слезли при нас в човешки образ!</verse>
        <verse osisID='Acts.14.12'>И наричаха Варнава Зевс, а Павел – Хермес, понеже той беше главният говорител.</verse>
        <verse osisID='Acts.14.13'>А жрецът на Зевс, чийто храм беше пред града, доведе юнци и донесе венци при портите и заедно с множествата се канеше да принесе жертва.</verse>
        <verse osisID='Acts.14.14'>Като чуха това, апостолите Варнава и Павел раздраха дрехите си и скочиха сред народа, като извикаха:</verse>
        <verse osisID='Acts.14.15'>Мъже, защо правите това? И ние сме хора със същото естество като вас и ви благовестяваме да се обърнете от тези суети към живия Бог, който е направил небето, земята, морето и всичко, което е в тях;</verse>
        <verse osisID='Acts.14.16'>който през миналите поколения е оставял всичките народи да ходят по своите пътища,</verse>
        <verse osisID='Acts.14.17'>макар и да не е преставал да свидетелства за Себе Си, като е правил добрини и ни е давал от небето дъждове и плодоносни времена, и е пълнил сърцата ни с храна и радост.</verse>
        <verse osisID='Acts.14.18'>И като говореха това, те едва възпряха множествата да не им принасят жертва.</verse>
        <verse osisID='Acts.14.19'>Между това дойдоха юдеи от Антиохия и Икония, които убедиха народа; и те биха Павел с камъни и го извлякоха вън от града, като мислеха, че е умрял.</verse>
        <verse osisID='Acts.14.20'>Но когато учениците се събраха около него, той стана и влезе в града; и на другия ден отиде с Варнава в Дервия.</verse>
        <verse osisID='Acts.14.21'>И след като проповядваха благовестието в този град и направиха много ученици, пак се върнаха в Листра, Икония и Антиохия,</verse>
        <verse osisID='Acts.14.22'>като утвърждаваха душите на учениците и ги увещаваха да постоянстват във вярата, и ги учеха, че през много притеснения трябва да влезем в Божието царство.</verse>
        <verse osisID='Acts.14.23'>И след като им поставиха старейшини във всяка църква и се помолиха с пост, ги препоръчаха на Господа, в когото бяха повярвали.</verse>
        <verse osisID='Acts.14.24'>И като минаха през Писидия, дойдоха в Памфилия;</verse>
        <verse osisID='Acts.14.25'>и след като проповядваха словото в Перга, слязоха в Аталия.</verse>
        <verse osisID='Acts.14.26'>Оттам отплаваха за Антиохия, откъдето бяха препоръчани на Божията благодат за делото, което бяха изпълнили.</verse>
        <verse osisID='Acts.14.27'>И като пристигнаха и събраха църквата, те разказаха всичко, което беше извършил Бог чрез тях, и как беше отворил вратата на вярата за езичниците.</verse>
        <verse osisID='Acts.14.28'>И там останаха доста време с учениците.</verse>
      </chapter>
      <chapter osisID='Acts.15'>
        <verse osisID='Acts.15.1'>А някои слязоха от Юдея и учеха братята: Ако не се обрежете според Мойсеевия обред, не можете да се спасите.</verse>
        <verse osisID='Acts.15.2'>И когато се получи доста голямо разногласие и спор между тях и Павел и Варнава, наредиха Павел и Варнава, и някои други от тях да се изкачат за този въпрос в Ерусалим, при апостолите и старейшините.</verse>
        <verse osisID='Acts.15.3'>И така, изпратени от църквата, те минаваха през Финикия и през Самария, като разказваха за обръщането на езичниците и доставяха голяма радост на всичките братя.</verse>
        <verse osisID='Acts.15.4'>А като стигнаха в Ерусалим, бяха приети от църквата и от апостолите и старейшините и разказаха всичко, което Бог беше извършил с тях.</verse>
        <verse osisID='Acts.15.5'>Тогава станаха някои от сектата на фарисеите, които бяха повярвали, и казаха: Трябва да се обрязват и да им се поръча да пазят Мойсеевия закон.</verse>
        <verse osisID='Acts.15.6'>И апостолите и старейшините се събраха да разискват този въпрос.</verse>
        <verse osisID='Acts.15.7'>И след едно дълго съвместно разискване Петър стана и им каза: Братя, вие знаете, че преди доста време Бог избра между вас мен, така че чрез моите уста езичниците да чуят словото на благовестието и да повярват.</verse>
        <verse osisID='Acts.15.8'>И Сърцеведецът Бог им засвидетелства, като даде и на тях Светия Дух, както и на нас;</verse>
        <verse osisID='Acts.15.9'>и не направи никаква разлика между нас и тях, като очисти сърцата им чрез вяра.</verse>
        <verse osisID='Acts.15.10'>И така, сега, защо изкушавате Бога, за да налагате на шията на учениците ярем, който нито бащите ни, нито ние можем да носим?</verse>
        <verse osisID='Acts.15.11'>Но ние вярваме, че ще се спасим чрез благодатта на Господ Иисус, също както и те.</verse>
        <verse osisID='Acts.15.12'>Тогава цялото множество млъкна и слушаше Варнава и Павел, които разказваха какви знамения и чудеса Бог беше извършил чрез тях между езичниците.</verse>
        <verse osisID='Acts.15.13'>И след като те свършиха да говорят, Яков взе думата и каза: Братя, послушайте мен.</verse>
        <verse osisID='Acts.15.14'>Симон обясни как Бог най-напред посети езичниците, за да вземе измежду тях народ за Своето Име.</verse>
        <verse osisID='Acts.15.15'>С това са съгласни и думите на пророците, както е писано:</verse>
        <verse osisID='Acts.15.16'>?След това ще се върна и пак ще издигна падналата Давидова скиния, и пак ще издигна развалините й, и ще я изправя;</verse>
        <verse osisID='Acts.15.17'>за да потърсят Господа останалите от хората и всичките народи, които се наричат с Името Ми,</verse>
        <verse osisID='Acts.15.18'>казва Господ, който прави това, което е известно от вековете.“</verse>
        <verse osisID='Acts.15.19'>Затова аз съм на мнение да не създаваме трудности на тези измежду езичниците, които се обръщат към Бога,</verse>
        <verse osisID='Acts.15.20'>а да им пишем да се въздържат от осквернения чрез идоли, чрез блудство и чрез яденето на удушено и кръв.</verse>
        <verse osisID='Acts.15.21'>Защото още от старо време по всичките градове е имало такива, които са проповядвали Мойсеевия закон, който се прочита всяка събота в синагогите.</verse>
        <verse osisID='Acts.15.22'>Тогава апостолите и старейшините, с цялата църква, намериха за добре да изберат помежду си мъже и да ги пратят в Антиохия с Павел и Варнава, а именно: Юда, който се наричаше и Варсава, и Сила – водители между братята.</verse>
        <verse osisID='Acts.15.23'>И по тях написаха следното: От братята апостоли и старейшини поздрав до братята, които са от езичниците в Антиохия, Сирия и Киликия.</verse>
        <verse osisID='Acts.15.24'>Понеже чухме, че някои, които са излезли от нас, са ви разтревожили с думите си и са смутили душите ви, (като ви казват да се обрязвате и да пазите закона), без да са приели заповед от нас,</verse>
        <verse osisID='Acts.15.25'>то ние, като дойдохме до единодушие, намерихме за добре да изберем мъже и да ги изпратим до вас заедно с възлюбените ни Варнава и Павел,</verse>
        <verse osisID='Acts.15.26'>хора, които рискуваха живота си за Името на нашия Господ Иисус Христос.</verse>
        <verse osisID='Acts.15.27'>И така, изпращаме Юда и Сила, които ще ви съобщят устно същите неща.</verse>
        <verse osisID='Acts.15.28'>Защото се видя добре на Светия Дух и на нас да не ви налагаме никакво друго бреме, освен следните необходими неща:</verse>
        <verse osisID='Acts.15.29'>да се въздържате от ядене на идоложертвено, кръв и удушено, и от блудство; от които, ако се пазите, ще направите добре. Здравейте!</verse>
        <verse osisID='Acts.15.30'>И така, изпратените пристигнаха в Антиохия и като събраха множеството, предадоха писмото.</verse>
        <verse osisID='Acts.15.31'>И те, като го прочетоха, се зарадваха за успокоението.</verse>
        <verse osisID='Acts.15.32'>А Юда и Сила, които и сами бяха пророци, увещаха братята с много думи и ги утвърдиха.</verse>
        <verse osisID='Acts.15.33'>И след като преседяха известно време, братята ги оставиха с мир да се върнат при онези, които ги бяха изпратили.</verse>
        <verse osisID='Acts.15.34'>(Но Сила намери за добре да остане още там.)</verse>
        <verse osisID='Acts.15.35'>А Павел и Варнава останаха в Антиохия, като поучаваха и благовестяваха Господното слово заедно с много други.</verse>
        <verse osisID='Acts.15.36'>А след няколко дни Павел каза на Варнава: Да се върнем сега по всички градове, където сме проповядвали Господното слово, и да видим как са братята.</verse>
        <verse osisID='Acts.15.37'>А Варнава беше на мнение да вземат със себе си Йоан, който се наричаше и Марк;</verse>
        <verse osisID='Acts.15.38'>но Павел не намираше за добре да вземат със себе си този, който се бе отделил от тях от Памфилия и не отиде с тях на делото.</verse>
        <verse osisID='Acts.15.39'>И възникна огорчение (между тях), така че те се разделиха един от друг; и Варнава взе Марк и отплаваха за Кипър;</verse>
        <verse osisID='Acts.15.40'>а Павел си избра Сила и тръгна, препоръчан от братята на Господната благодат.</verse>
        <verse osisID='Acts.15.41'>И минаваше през Сирия и Киликия и утвърждаваше църквите.</verse>
      </chapter>
      <chapter osisID='Acts.16'>
        <verse osisID='Acts.16.1'>А после пристигна в Дервия и Листра; и ето, там имаше един ученик на име Тимотей, син на една повярвала юдейка, а баща му беше грък.</verse>
        <verse osisID='Acts.16.2'>Той имаше характер, одобрен от братята в Листра и Икония.</verse>
        <verse osisID='Acts.16.3'>Него Павел пожела да води със себе си, затова го взе и го обряза заради юдеите, които бяха по онези места; защото всички знаеха, че баща му беше грък.</verse>
        <verse osisID='Acts.16.4'>И като ходеха по градовете, им предаваха наредбите, определени от апостолите и старейшините в Ерусалим, за да ги пазят.</verse>
        <verse osisID='Acts.16.5'>Така църквите се утвърждаваха във вярата и от ден на ден се умножаваха числено.</verse>
        <verse osisID='Acts.16.6'>И апостолите преминаха фригийската и галатийската земя, като им се забрани от Светия Дух да проповядват словото в Азия;</verse>
        <verse osisID='Acts.16.7'>и като дойдоха до Мизия, се опитаха да отидат във Витиния, но Иисусовият Дух не им позволи.</verse>
        <verse osisID='Acts.16.8'>И като отминаха Мизия, слязоха в Троада.</verse>
        <verse osisID='Acts.16.9'>И през нощта на Павел му се яви видение: един македонец стоеше и го молеше, като казваше: Ела в Македония и ни помогни!</verse>
        <verse osisID='Acts.16.10'>И след като видя видението, веднага потърсихме случай да отидем в Македония, като дойдохме до заключението, че Господ ни е призовал да им проповядваме благовестието.</verse>
        <verse osisID='Acts.16.11'>И така, като отплавахме от Троада, се отправихме право към Самотрак, а на следващия ден – към Неапол,</verse>
        <verse osisID='Acts.16.12'>а оттам – към Филипи, който е главният град на онази част от Македония и римска колония. В този град преседяхме няколко дни.</verse>
        <verse osisID='Acts.16.13'>А в събота излязохме вън от портата край една река, където предполагахме, че става молитва; и седнахме и говорихме на събраните там жени.</verse>
        <verse osisID='Acts.16.14'>И една жена на име Лидия, от град Тиатир, продавачка на морави платове, която почиташе Бога, слушаше и Господ отвори сърцето й да внимава в това, което говореше Павел.</verse>
        <verse osisID='Acts.16.15'>И като се кръсти тя и домът й, ни помоли, казвайки: Ако ме признавате за вярваща в Господа, влезте в къщата ми и останете! И ни принуди.</verse>
        <verse osisID='Acts.16.16'>И като отивахме на молитва, ни срещна една слугиня, която имаше предсказвателен дух и докарваше голяма печалба на господарите си чрез предсказването си.</verse>
        <verse osisID='Acts.16.17'>Тя вървеше след Павел и нас и викаше, като казваше: Тези хора са слуги на Всевишния Бог, които ви проповядват път за спасение.</verse>
        <verse osisID='Acts.16.18'>И тя правеше това много дни. Но понеже много дотегна на Павел, той се обърна и каза на духа: Заповядвам ти в Името на Иисус Христос да излезеш от нея. И той излезе в същия час.</verse>
        <verse osisID='Acts.16.19'>А когато господарите й видяха, че излезе и надеждата им за печалба, хванаха Павел и Сила и ги завлякоха на пазара пред началниците.</verse>
        <verse osisID='Acts.16.20'>И като ги доведоха при градските съдии, казаха: Тези хора са юдеи и смущават града ни,</verse>
        <verse osisID='Acts.16.21'>и проповядват обичаи, каквито на нас, като римляни, не ни е позволено нито да приемаме, нито да спазваме.</verse>
        <verse osisID='Acts.16.22'>Тогава множеството се надигна срещу тях, а градските съдии им разкъсаха дрехите и заповядаха да ги бият с тояги.</verse>
        <verse osisID='Acts.16.23'>И като ги биха много, ги хвърлиха в тъмница и поръчаха на началника на тъмницата да ги пази здраво;</verse>
        <verse osisID='Acts.16.24'>който, като получи такава заповед, ги хвърли в по-вътрешната тъмница и здраво стегна краката им в клада.</verse>
        <verse osisID='Acts.16.25'>Но посред нощ Павел и Сила се молеха и пееха химни на Бога, а затворниците ги слушаха.</verse>
        <verse osisID='Acts.16.26'>И изведнъж стана голямо земетресение, така че основите на тъмницата се поклатиха, и веднага всички врати се отвориха и оковите на всички се развързаха.</verse>
        <verse osisID='Acts.16.27'>И началникът на тъмницата, като се събуди и видя, че тъмничните врати са отворени, извади меча си и щеше да се убие, мислейки, че затворниците са избягали.</verse>
        <verse osisID='Acts.16.28'>Но Павел извика със силен глас и каза: Не прави на себе си никакво зло, защото всички сме тук.</verse>
        <verse osisID='Acts.16.29'>А той поиска светилник, скочи вътре и разтреперен падна пред Павел и Сила;</verse>
        <verse osisID='Acts.16.30'>и ги изведе навън и каза: Господа, какво трябва да направя, за да се спася?</verse>
        <verse osisID='Acts.16.31'>А те казаха: Повярвай в Господ Иисус (Христос) и ще се спасиш – ти и домът ти.</verse>
        <verse osisID='Acts.16.32'>И говориха Господното слово на него и на всички, които бяха в дома му.</verse>
        <verse osisID='Acts.16.33'>И той ги взе в същия час през нощта и им изми раните, и незабавно се кръсти – той и всичките негови.</verse>
        <verse osisID='Acts.16.34'>И като ги заведе в къщата си, им сложи трапеза; и се зарадва, тъй като беше повярвал в Бога с целия си дом.</verse>
        <verse osisID='Acts.16.35'>А когато се разсъмна, градските съдии изпратиха съдебните служители да кажат: Пусни онези хора.</verse>
        <verse osisID='Acts.16.36'>И началникът на тъмницата съобщи на Павел тези думи: Градските съдии са пратили да ви пуснем, затова сега излезте и си идете с мир.</verse>
        <verse osisID='Acts.16.37'>Но Павел им каза: Биха ни публично, без да сме били осъдени – нас, които сме римляни – и ни хвърлиха в тъмница; и сега тайно ли ни извеждат? Не така, но нека те сами дойдат и ни изведат!</verse>
        <verse osisID='Acts.16.38'>И служителите съобщиха тези думи на градските съдии, а те, като чуха, че били римляни, се уплашиха.</verse>
        <verse osisID='Acts.16.39'>И дойдоха и ги умоляваха, и като ги изведоха, ги поканиха да си отидат от града.</verse>
        <verse osisID='Acts.16.40'>А те, като излязоха от тъмницата, отидоха у Лидия и като видяха братята, ги наставиха и си заминаха.</verse>
      </chapter>
      <chapter osisID='Acts.17'>
        <verse osisID='Acts.17.1'>И като минаха през Амфипол и Аполония, пристигнаха в Солун, където имаше юдейска синагога.</verse>
        <verse osisID='Acts.17.2'>И по обичая си Павел влезе при тях и три съботи разискваше с тях от Писанията,</verse>
        <verse osisID='Acts.17.3'>като им поясняваше и доказваше, че Христос трябваше да пострада и да възкръсне от мъртвите и че този Иисус, каза той, когото аз ви проповядвам, е Христос.</verse>
        <verse osisID='Acts.17.4'>И някои от тях се убедиха и се присъединиха към Павел и Сила, така и голямо множество от набожните гърци и не малко от видните жени.</verse>
        <verse osisID='Acts.17.5'>Но юдеите, подбудени от завист, взеха няколко лоши мъже от мързеливците по пазара и като събраха една тълпа, размиряваха града; и нападнаха къщата на Ясон, като ги търсеха, за да ги изведат пред народа.</verse>
        <verse osisID='Acts.17.6'>Но като не ги намериха, завлякоха Ясон и някои от братята пред началниците на града и викаха: Тези, които размириха света, дойдоха и тук,</verse>
        <verse osisID='Acts.17.7'>и Ясон ги е приел, и те всички действат против указите на императора, казвайки, че имало друг Цар – Иисус.</verse>
        <verse osisID='Acts.17.8'>И смутиха народа и началниците на града, които чуха това.</verse>
        <verse osisID='Acts.17.9'>Но когато взеха поръчителство от Ясон и от другите, ги пуснаха.</verse>
        <verse osisID='Acts.17.10'>А братята незабавно през нощта изпратиха Павел и Сила в Берия; които, като стигнаха там, отидоха в юдейската синагога.</verse>
        <verse osisID='Acts.17.11'>А беряните бяха по-благородни от солунците, защото приеха словото с голяма готовност и всеки ден изследваха Писанията, за да видят дали това е вярно.</verse>
        <verse osisID='Acts.17.12'>И така, мнозина от тях повярваха, както и от високопоставените гъркини и не малко от мъжете.</verse>
        <verse osisID='Acts.17.13'>Но солунските юдеи, като разбраха, че Божието слово се проповядва от Павел и в Берия, дойдоха и там също подбудиха и смутиха множествата.</verse>
        <verse osisID='Acts.17.14'>Тогава братята незабавно изпратиха Павел да отиде към морето, а Сила и Тимотей останаха още там.</verse>
        <verse osisID='Acts.17.15'>А онези, които придружаваха Павел, го заведоха до Атина и като получиха от него заповед до Сила и Тимотей да дойдат колкото се може по-скоро при него, си заминаха.</verse>
        <verse osisID='Acts.17.16'>А докато Павел ги чакаше в Атина, духът му се възмущаваше в него, като гледаше града пълен с идоли.</verse>
        <verse osisID='Acts.17.17'>И така, той разискваше в синагогата с юдеите и с набожните и всеки ден на пазара с онези, които се случваха там.</verse>
        <verse osisID='Acts.17.18'>После с него започнаха да се препират и някои от философите епикурейци и стоици. И едни казаха: Какво иска да каже този празнословец?, а други: Вижда се, че е проповедник на чужди богове, защото благовестваше за Иисус и възкресението.</verse>
        <verse osisID='Acts.17.19'>И взеха и го заведоха в Ареопага, като казваха: Можем ли да знаем какво е това ново учение, което ти проповядваш?</verse>
        <verse osisID='Acts.17.20'>Защото донасяш нещо странно до ушите ни. Затова искаме да знаем какво е то.</verse>
        <verse osisID='Acts.17.21'>А всичките атиняни и чужденци, които живееха там, не си прекарваха времето с нищо друго, освен да разказват или да слушат нещо ново.</verse>
        <verse osisID='Acts.17.22'>И така, Павел застана на средата на Ареопага и каза: Атиняни, по всичко виждам, че сте много набожни.</verse>
        <verse osisID='Acts.17.23'>Защото като минавах и разглеждах предметите, на които се кланяте, намерих и един жертвеник, на който беше написано: На непознатия Бог. Този, на когото се кланяте, без да Го знаете, Него ви проповядвам –</verse>
        <verse osisID='Acts.17.24'>Бог, който е направил света и всичко, което е в него, и тъй като е Господ на небето и на земята, не обитава в ръкотворни храмове,</verse>
        <verse osisID='Acts.17.25'>нито са Му потребни служения от човешки ръце, като че ли има нужда от нещо, понеже Сам Той дава на всички и живот, и дишане, и всичко.</verse>
        <verse osisID='Acts.17.26'>Той е направил от една кръв всички човешки нации да живеят по цялото лице на земята, като е определил предварително назначени времена и граници на заселищата им;</verse>
        <verse osisID='Acts.17.27'>за да търсят Бога, та дано биха Го напипали и намерили, макар и Той да не е далеч от всеки един от нас;</verse>
        <verse osisID='Acts.17.28'>защото в Него живеем, движим се и съществуваме; както са казали и някои от вашите поети: ?Защото дори Негов род сме.“</verse>
        <verse osisID='Acts.17.29'>И така, тъй като сме Божи род, не бива да мислим, че Божеството е подобно на злато или на сребро, или на камък – на нещо, изработено с изкуство и човешка измислица.</verse>
        <verse osisID='Acts.17.30'>Бог, без да държи сметка за времената на невежеството, сега заповядва на всички хора навсякъде да се покаят,</verse>
        <verse osisID='Acts.17.31'>защото е назначил ден, когато ще съди света справедливо чрез Човека, когото е определил; за което е дал уверение на всички, като Го е възкресил от мъртвите.</verse>
        <verse osisID='Acts.17.32'>А като чуха за възкресението на мъртвите, едни се подиграваха, а други казаха: Пак ще те слушаме за това.</verse>
        <verse osisID='Acts.17.33'>И така, Павел си отиде от тях.</verse>
        <verse osisID='Acts.17.34'>А някои мъже се присъединиха към него и повярваха, между които беше Дионисий Ареопагит и една жена на име Дамар, и други с тях.</verse>
      </chapter>
      <chapter osisID='Acts.18'>
        <verse osisID='Acts.18.1'>След това Павел тръгна от Атина и дойде в Коринт,</verse>
        <verse osisID='Acts.18.2'>където намери един юдеин на име Акила, роден в Понт и неотдавна пристигнал от Италия с жена си Прискила, защото Клавдий беше заповядал да се махнат всички юдеи от Рим; и Павел дойде при тях.</verse>
        <verse osisID='Acts.18.3'>И понеже имаше същия занаят, седеше у тях и работеха; защото занаятът им беше да правят шатри.</verse>
        <verse osisID='Acts.18.4'>И всяка събота той разискваше в синагогата с юдеи и гърци и се стараеше да ги убеждава.</verse>
        <verse osisID='Acts.18.5'>А когато Сила и Тимотей слязоха от Македония, Павел беше завладян от словото и свидетелстваше на юдеите, че Иисус е Христос.</verse>
        <verse osisID='Acts.18.6'>Но понеже и те се противяха и хулеха, той отърси дрехите си и каза: Кръвта ви да бъде на главите ви; аз съм чист; отсега ще отивам между езичниците.</verse>
        <verse osisID='Acts.18.7'>И като се премести оттам, дойде в дома на някого си на име Тит Юст, който почиташе Бога и чиято къща беше до синагогата.</verse>
        <verse osisID='Acts.18.8'>А Крисп, началникът на синагогата, повярва в Господа с целия си дом; и мнозина от коринтяните, като слушаха, вярваха и се кръщаваха.</verse>
        <verse osisID='Acts.18.9'>И Господ каза на Павел нощем във видение: Не бой се, а говори и не млъквай,</verse>
        <verse osisID='Acts.18.10'>защото Аз съм с теб и никой няма да те нападне и да ти стори зло; защото имам много хора в този град.</verse>
        <verse osisID='Acts.18.11'>И той преседя там година и шест месеца и ги поучаваше в Божието слово.</verse>
        <verse osisID='Acts.18.12'>А когато Галион беше управител в Ахая, юдеите се повдигнаха единодушно против Павел, доведоха го пред съдилището и казаха:</verse>
        <verse osisID='Acts.18.13'>Този убеждава хората да се кланят на Бога противно на закона.</verse>
        <verse osisID='Acts.18.14'>Но когато Павел щеше да отвори уста, Галион каза на юдеите: Ако беше въпрос за някоя неправда или грозно злодеяние, о, юдеи, разбира се, би трябвало да ви търпя,</verse>
        <verse osisID='Acts.18.15'>но ако въпросите са за учение, за имена и за вашия закон, гледайте си сами; аз не искам да съм съдия на такива работи.</verse>
        <verse osisID='Acts.18.16'>И ги изпъди от съдилището.</verse>
        <verse osisID='Acts.18.17'>Тогава те всички хванаха началника на синагогата Состен и го биха пред съдилището, но Галион не искаше и да знае за това.</verse>
        <verse osisID='Acts.18.18'>А Павел, след като поседя още много дни, се прости с братята и отплава за Сирия и с него Прискила и Акила, като си острига главата в Кенхрея, понеже имаше обрек.</verse>
        <verse osisID='Acts.18.19'>Като стигнаха в Ефес, той ги остави там, а сам влезе в синагогата и разискваше с юдеите.</verse>
        <verse osisID='Acts.18.20'>А когато го замолиха да поседи повечко време, той не склони,</verse>
        <verse osisID='Acts.18.21'>а се прости с тях и каза: Ако иска Бог, пак ще се върна при вас. И отплава от Ефес.</verse>
        <verse osisID='Acts.18.22'>И като слезе в Кесария, се изкачи в Ерусалим и поздрави църквата, и после слезе в Антиохия.</verse>
        <verse osisID='Acts.18.23'>И като поседя там известно време, излезе и обикаляше наред галатийската и фригийската страна и утвърждаваше всичките ученици.</verse>
        <verse osisID='Acts.18.24'>И някой си юдеин на име Аполос, роден в Александрия, човек учен и силен в Писанията, дойде в Ефес.</verse>
        <verse osisID='Acts.18.25'>Той беше наставен в Господния път и разпален духом, говореше и поучаваше прилежно за Иисус, а познаваше само Йоановото кръщение.</verse>
        <verse osisID='Acts.18.26'>Той почна да говори дързостно в синагогата, но Прискила и Акила, като го чуха, го прибраха и му изложиха по-точно Божия път.</verse>
        <verse osisID='Acts.18.27'>И когато той се канеше да замине за Ахая, братята го насърчиха и писаха до учениците да го приемат. И той, като дойде, помогна много на повярвалите чрез благодатта,</verse>
        <verse osisID='Acts.18.28'>защото силно опровергаваше юдеите публично, като доказваше от Писанието, че Иисус е Христос.</verse>
      </chapter>
      <chapter osisID='Acts.19'>
        <verse osisID='Acts.19.1'>А когато Аполос беше в Коринт, Павел, след като беше минал през горните страни, дойде в Ефес и намери някои ученици.</verse>
        <verse osisID='Acts.19.2'>И им каза: Приехте ли Светия Дух, като повярвахте? А те му отговориха: Даже не сме чули дали има Свети Дух.</verse>
        <verse osisID='Acts.19.3'>И каза: А в какво се кръстихте? А те рекоха: В Йоановото кръщение.</verse>
        <verse osisID='Acts.19.4'>А Павел каза: Йоан е кръщавал с кръщението на покаяние, като е казвал на народа да вярва в Този, който щеше да дойде след него, тоест в Иисус.</verse>
        <verse osisID='Acts.19.5'>И като чуха това, се кръстиха в Името на Господ Иисус.</verse>
        <verse osisID='Acts.19.6'>И когато Павел положи ръце на тях, Светият Дух дойде на тях; и говореха на езици и пророкуваха.</verse>
        <verse osisID='Acts.19.7'>И те всички бяха около дванадесет мъже.</verse>
        <verse osisID='Acts.19.8'>И той влезе в синагогата и говореше дръзновено, и в продължение на три месеца разискваше и ги убеждаваше за неща, отнасящи се до Божието царство.</verse>
        <verse osisID='Acts.19.9'>А понеже някои се закоравяваха и не вярваха, а злословеха учението пред множеството, той се оттегли от тях и отдели учениците; и разискваше всеки ден в училището на Тиран.</verse>
        <verse osisID='Acts.19.10'>И това продължи две години, така че всички, които живееха в Азия – и юдеи, и гърци – чуха Господното слово.</verse>
        <verse osisID='Acts.19.11'>При това Бог вършеше необикновени чудеса чрез ръцете на Павел,</verse>
        <verse osisID='Acts.19.12'>така че дори когато носеха кърпи или престилки от неговото тяло на болните, болестите се отмахваха от тях и злите духове излизаха.</verse>
        <verse osisID='Acts.19.13'>А някои от юдейските странстващи заклинатели предприеха да произнасят Името на Господ Иисус над тези, които имаха зли духове, като казваха: Заклеваме ви в Иисус, когото Павел проповядва.</verse>
        <verse osisID='Acts.19.14'>Имаше седем сина на един юдеин Скева, главен свещеник, които вършеха това.</verse>
        <verse osisID='Acts.19.15'>Но злият дух в отговор им каза: Иисус познавам и Павел зная, но вие кои сте?</verse>
        <verse osisID='Acts.19.16'>И човекът, в когото беше злият дух, скочи върху тях и като ги надви, взе надмощие над тях, така че те избягаха от онази къща голи и ранени.</verse>
        <verse osisID='Acts.19.17'>И това стана известно на всички ефески жители – и юдеи, и гърци – и страх обзе всички тях, и Името на Господ Иисус се възвеличаваше.</verse>
        <verse osisID='Acts.19.18'>И мнозина от повярвалите идваха и се изповядваха, и разказваха делата си.</verse>
        <verse osisID='Acts.19.19'>Също мнозина и от тези, които правеха магии, донасяха книгите си и ги изгаряха пред всичките; и като пресметнаха цената им, намериха, че беше петдесет хиляди сребърника.</verse>
        <verse osisID='Acts.19.20'>Така Господното слово растеше силно и вземаше надмощие.</verse>
        <verse osisID='Acts.19.21'>И като свърши това, Павел си постави за цел в Духа да отиде в Ерусалим, след като обиколи Македония и Ахая, като каза: След като постоя там, трябва да видя и Рим.</verse>
        <verse osisID='Acts.19.22'>И прати в Македония двама от тези, които му помагаха – Тимотей и Ераст – а той остана още известно време в Азия.</verse>
        <verse osisID='Acts.19.23'>А по онова време се надигна голямо вълнение относно Господното учение.</verse>
        <verse osisID='Acts.19.24'>Защото един златар на име Димитри, който правеше сребърни храмчета на Артемида и докарваше не малко печалба на занаятчиите,</verse>
        <verse osisID='Acts.19.25'>като събра и тях, и онези, които работеха подобни неща, каза: Мъже, вие знаете, че от тази работа идва нашето богатство.</verse>
        <verse osisID='Acts.19.26'>И вие виждате и чувате, че не само в Ефес, а почти в цяла Азия този Павел е убедил и обърнал голямо множество, казвайки, че не са богове тези, които са направени от ръка.</verse>
        <verse osisID='Acts.19.27'>И има опасност не само това наше занятие да изпадне в презрение, но и храмът на великата богиня Артемида да не се счита за нищо и даже да се свали от величието си онази, на която цяла Азия и светът се покланят.</verse>
        <verse osisID='Acts.19.28'>Като чуха, те се изпълниха с гняв и завикаха: Велика е ефеската Артемида!</verse>
        <verse osisID='Acts.19.29'>И смущението се разпространи по целия град. И като уловиха македонците Гай и Аристарх, спътниците на Павел, единодушно се спуснаха в театъра.</verse>
        <verse osisID='Acts.19.30'>А когато Павел искаше да влезе вътре между народа, учениците не го пуснаха.</verse>
        <verse osisID='Acts.19.31'>Тогава някои от азиархите, които му бяха приятели, изпратиха до него да го помолят да не се показва в театъра.</verse>
        <verse osisID='Acts.19.32'>И така, едни викаха едно, други – друго; защото събранието се беше объркало и повечето не знаеха защо се бяха събрали.</verse>
        <verse osisID='Acts.19.33'>А някои от множеството изкараха Александър да говори, понеже юдеите посочиха него. И Александър помаха с ръка и искаше да държи защитна реч пред народа.</verse>
        <verse osisID='Acts.19.34'>Но като познаха, че е юдеин, всички закрещяха едногласно и около два часа викаха: Велика е ефеската Артемида!</verse>
        <verse osisID='Acts.19.35'>Тогава градският писар, като въдвори тишина между множеството, каза: Ефесяни, кой е онзи човек, който не знае, че град Ефес е пазач на храма на великата Артемида и на падналия от небето?</verse>
        <verse osisID='Acts.19.36'>И така, понеже това е неоспоримо, вие трябва да бъдете мирни и да не правите нищо необмислено.</verse>
        <verse osisID='Acts.19.37'>Защото сте довели тези хора, които нито крадат храмове, нито хулят нашата богиня.</verse>
        <verse osisID='Acts.19.38'>И така, ако Димитри и занаятчиите, които са с него, имат спор с някого, съдилищата са отворени и има съдебни чиновници, нека се съдят едни други.</verse>
        <verse osisID='Acts.19.39'>Но ако търсите нещо друго, то ще се реши в законното събрание.</verse>
        <verse osisID='Acts.19.40'>Защото има опасност да ни обвинят заради днешната размирица, понеже няма никаква причина, с която да можем да оправдаем това сборище.</verse>
        <verse osisID='Acts.19.41'>И като каза това, разпусна събранието.</verse>
      </chapter>
      <chapter osisID='Acts.20'>
        <verse osisID='Acts.20.1'>След утихването на размирицата Павел повика учениците и като им даде наставления, се прости с тях и тръгна да отиде в Македония.</verse>
        <verse osisID='Acts.20.2'>И като мина през онези места и насърчи учениците с много думи, дойде в Гърция</verse>
        <verse osisID='Acts.20.3'>и престоя три месеца. И понеже юдеите направиха заговор против него, когато се готвеше да отплава за Сирия, той реши да се върне през Македония.</verse>
        <verse osisID='Acts.20.4'>И до Азия го придружаваха берянинът Сосипатър Пиров и от солунците Аристарх и Секунд, и още Гай от Дервия и Тимотей, и Тихик, и Трофим от Азия.</verse>
        <verse osisID='Acts.20.5'>Тези бяха отишли по-напред и ни чакаха в Троада.</verse>
        <verse osisID='Acts.20.6'>А ние отплавахме от Филипи след дните на безквасните хлябове и за пет дни дойдохме при тях в Троада, където престояхме седем дни.</verse>
        <verse osisID='Acts.20.7'>И в първия ден на седмицата, когато бяхме събрани за разчупването на хляба, Павел беседваше с тях, тъй като щеше да отпътува на следващия ден, и продължи словото си до среднощ.</verse>
        <verse osisID='Acts.20.8'>И имаше много светилници в горната стая, където бяхме събрани.</verse>
        <verse osisID='Acts.20.9'>А един младеж на име Евтих, който седеше на един прозорец, беше заспал дълбоко. И когато Павел беседваше още по-надълго, сънят го обори, той падна долу от третия етаж и го вдигнаха мъртъв.</verse>
        <verse osisID='Acts.20.10'>Но Павел слезе, падна върху него, прегърна го и каза: Не се безпокойте, защото животът му е в него.</verse>
        <verse osisID='Acts.20.11'>И като се качи горе, разчупи хляба и яде, и говори пак надълго до зори, и след това тръгна.</verse>
        <verse osisID='Acts.20.12'>А момчето доведоха живо и много се утешиха.</verse>
        <verse osisID='Acts.20.13'>А ние тръгнахме по-напред с кораба и отплавахме за Асон, откъдето щяхме да приберем Павел, понеже така беше поръчал, като сам той възнамеряваше да отиде пеша.</verse>
        <verse osisID='Acts.20.14'>И когато се срещна с нас в Асон, ние го взехме и дойдохме в Митилин.</verse>
        <verse osisID='Acts.20.15'>И като отплавахме оттам, на следващия ден дойдохме срещу Хиос, а на другия пристигнахме в Самос; и (като престояхме в Трогилия,) на следващия ден дойдохме в Милит.</verse>
        <verse osisID='Acts.20.16'>Защото Павел беше решил да отмине Ефес, за да не се бави в Азия, понеже бързаше, ако му беше възможно, да бъде в Ерусалим за деня на Петдесетницата.</verse>
        <verse osisID='Acts.20.17'>А от Милит прати в Ефес да повикат старейшините на църквата.</verse>
        <verse osisID='Acts.20.18'>И когато те дойдоха при него, им каза: Вие знаете по какъв начин, още от първия ден, когато стъпих в Азия, прекарах цялото време между вас,</verse>
        <verse osisID='Acts.20.19'>като служех на Господа с пълно смирение, с много сълзи и изпитания, които ме сполетяха от заговорите на юдеите,</verse>
        <verse osisID='Acts.20.20'>как не пропуснах да ви изявя нищо от това, което е било полезно, и да ви поучавам и публично, и по къщите,</verse>
        <verse osisID='Acts.20.21'>като проповядвах и на юдеи, и на гърци покаяние пред Бога и вяра в нашия Господ Иисус Христос.</verse>
        <verse osisID='Acts.20.22'>И сега, ето, аз отивам, заставен духом, в Ерусалим, без да зная какво ще ме сполети там,</verse>
        <verse osisID='Acts.20.23'>освен че Светият Дух свидетелства във всеки град, казвайки, че ме очакват окови и скърби.</verse>
        <verse osisID='Acts.20.24'>Но не ме е грижа за нищо, нито ми е скъп животът, стига само да завърша с радост пътя си и служението, което приех от Господ Иисус – да проповядвам благовестието на Божията благодат.</verse>
        <verse osisID='Acts.20.25'>И сега, ето, аз зная, че всички вие, между които ходих и проповядвах Царството, няма да видите вече лицето ми.</verse>
        <verse osisID='Acts.20.26'>Затова аз ви свидетелствам в този ден, че съм чист от кръвта на всички;</verse>
        <verse osisID='Acts.20.27'>защото не се посвених да ви изявя цялата Божия воля.</verse>
        <verse osisID='Acts.20.28'>Внимавайте за себе си и за цялото стадо, над което Светият Дух ви е поставил надзорници, да пасете църквата на Бога, която Той придоби със Собствената Си кръв.</verse>
        <verse osisID='Acts.20.29'>Аз зная, че след моето заминаване ще навлязат между вас свирепи вълци, които няма да жалят стадото;</verse>
        <verse osisID='Acts.20.30'>също и от самите вас ще се издигнат хора, които ще говорят извратено, за да отвличат учениците след себе си.</verse>
        <verse osisID='Acts.20.31'>Затова бдете и помнете, че три години не престанах да поучавам всеки един със сълзи денем и нощем.</verse>
        <verse osisID='Acts.20.32'>А сега, братя, препоръчвам ви на Бога и на словото на Неговата благодат, което може да ви изгради и да ви даде наследство между всичките осветени.</verse>
        <verse osisID='Acts.20.33'>Не пожелах на никого среброто или златото, или облеклото.</verse>
        <verse osisID='Acts.20.34'>Вие сами знаете, че тези мои ръце послужиха за моите нужди и за онези, които бяха с мен.</verse>
        <verse osisID='Acts.20.35'>С всичко ви показах, че като се трудите така, трябва да подкрепяте слабите и да помните думите на Господ Иисус – как Той е казал: Даването е по-блажено от вземането.</verse>
        <verse osisID='Acts.20.36'>Като изговори това, коленичи и се помоли с всички тях.</verse>
        <verse osisID='Acts.20.37'>И всички плакаха много и паднаха на шията на Павел, и го целуваха,</verse>
        <verse osisID='Acts.20.38'>наскърбени най-много за думите, които каза, че няма вече да видят лицето му. И го изпратиха до кораба.</verse>
      </chapter>
      <chapter osisID='Acts.21'>
        <verse osisID='Acts.21.1'>А когато се откъснахме от тях и отплавахме, дойдохме направо на Кос, а на следващия ден – на Родос и оттам – на Патара.</verse>
        <verse osisID='Acts.21.2'>И като намерихме кораб, който заминаваше за Финикия, се качихме на него и отплавахме.</verse>
        <verse osisID='Acts.21.3'>И когато съзряхме Кипър и го оставихме отляво, плавахме към Сирия и слязохме в Тир; защото там корабът щеше да се разтовари.</verse>
        <verse osisID='Acts.21.4'>И като намерихме учениците, престояхме там седем дни. Те чрез Духа казаха на Павел да не отива в Ерусалим.</verse>
        <verse osisID='Acts.21.5'>И когато прекарахме тези дни, излязохме и си тръгнахме; и те всички, с жените и децата си, ни изпратиха докато излязохме вън от града; и коленичихме на брега и се помолихме.</verse>
        <verse osisID='Acts.21.6'>И като се простихме един с друг, ние се качихме на кораба, а те се върнаха у дома си.</verse>
        <verse osisID='Acts.21.7'>И ние, като отплавахме от Тир, стигнахме в Птолемаида, където поздравихме братята и преседяхме у тях един ден.</verse>
        <verse osisID='Acts.21.8'>А на следващия ден ние, които бяхме заедно с Павел, тръгнахме и дойдохме в Кесария; и влязохме в къщата на благовестителя Филип, който беше един от седемте служители, и останахме у него.</verse>
        <verse osisID='Acts.21.9'>А той имаше четири дъщери девици, които пророкуваха.</verse>
        <verse osisID='Acts.21.10'>И след като бяхме преседели там много дни, един пророк на име Агав слезе от Юдея.</verse>
        <verse osisID='Acts.21.11'>И като дойде при нас, взе пояса на Павел и си върза краката и ръцете, и каза: Ето какво казва Светият Дух: Така юдеите в Ерусалим ще вържат човека, на когото е този пояс, и ще го предадат в ръцете на езичниците.</verse>
        <verse osisID='Acts.21.12'>И като чухме това, и ние, и тамошните го молихме да не се изкачва в Ерусалим.</verse>
        <verse osisID='Acts.21.13'>Тогава Павел отговори: Какво правите вие, като плачете и ми съкрушавате сърцето? Защото аз съм готов не само да бъда вързан, но и да умра в Ерусалим за Името на Господ Иисус!</verse>
        <verse osisID='Acts.21.14'>И понеже той беше неумолим, ние млъкнахме и казахме: Да бъде Господната воля.</verse>
        <verse osisID='Acts.21.15'>И след тези дни се приготвихме и се изкачихме в Ерусалим.</verse>
        <verse osisID='Acts.21.16'>С нас дойдоха и някои от учениците от Кесария и ни заведоха при някой си Мнасон, кипърец, отдавнашен ученик, у когото щяхме да отседнем.</verse>
        <verse osisID='Acts.21.17'>И като стигнахме в Ерусалим, братята ни приеха с радост.</verse>
        <verse osisID='Acts.21.18'>И на следващия ден Павел влезе с нас при Яков, където присъстваха всичките старейшини.</verse>
        <verse osisID='Acts.21.19'>И като ги поздрави, им разказа едно по едно всичко, което Бог беше извършил между езичниците чрез неговото служение.</verse>
        <verse osisID='Acts.21.20'>А те, като чуха, прославиха Бога. И му казаха: Ти виждаш, брате, колко десетки хиляди повярвали юдеи има и те всички ревностно поддържат закона.</verse>
        <verse osisID='Acts.21.21'>А за теб им е говорено, че ти учиш всичките юдеи, които са между езичниците, да отстъпят от Мойсеевия закон, като им казваш да не обрязват децата си, нито да държат обредите.</verse>
        <verse osisID='Acts.21.22'>И така, какво да се направи? Бездруго (ще се събере народ, защото) те ще чуят, че си дошъл.</verse>
        <verse osisID='Acts.21.23'>Затова направи каквото ти кажем. Между нас има четирима мъже, които имат обрек;</verse>
        <verse osisID='Acts.21.24'>вземи ги и се очисти заедно с тях, и им плати разноските, за да си обръснат главите; и така всички ще знаят, че това, което са чули за теб, не е истина, а че ти самият следваш и пазиш закона.</verse>
        <verse osisID='Acts.21.25'>А колкото за повярвалите езичници, ние писахме решението си те да не пазят нищо такова, а само да се пазят от ядене на идоложертвено, кръв, удушено и от блудство.</verse>
        <verse osisID='Acts.21.26'>Тогава Павел взе мъжете и на следващия ден, след като се очисти заедно с тях, влезе в храма и обяви кога щяха да свършат дните на очистването, когато щеше да се принесе принос за всеки един от тях.</verse>
        <verse osisID='Acts.21.27'>И когато седемте дни бяха на свършване, юдеите от Азия, като го видяха в храма, възбудиха целия народ и сложиха ръце върху него, като викаха:</verse>
        <verse osisID='Acts.21.28'>О, израилтяни, помагайте! Това е човекът, който учи всички навсякъде против народа, против закона и против това място! А освен това въведе и гърци в храма и оскверни това свято място.</verse>
        <verse osisID='Acts.21.29'>Защото преди това бяха видели ефесянина Трофим с него в града и мислеха, че Павел го е въвел в храма.</verse>
        <verse osisID='Acts.21.30'>И целият град се развълнува и народът се стече; и като хванаха Павел, го извлякоха вън от храма и веднага вратите бяха затворени.</verse>
        <verse osisID='Acts.21.31'>И когато искаха да го убият, до хилядника на полка стигна известие, че целият Ерусалим е размирен.</verse>
        <verse osisID='Acts.21.32'>И той веднага взе войници и стотници и изтича долу при тях. А те, като видяха хилядника и войниците, престанаха да бият Павел.</verse>
        <verse osisID='Acts.21.33'>Тогава хилядникът се приближи и го хвана, и заповяда да го оковат с две вериги, и разпитваше кой е той и какво е направил.</verse>
        <verse osisID='Acts.21.34'>А сред тълпата едни викаха едно, а други – друго; и понеже не можеше да установи истината поради врявата, заповяда да го закарат в крепостта.</verse>
        <verse osisID='Acts.21.35'>А когато стигна до стъпалата, войниците го носеха поради насилието на тълпата,</verse>
        <verse osisID='Acts.21.36'>защото множеството от народа вървеше отзад и викаше: Махни го!</verse>
        <verse osisID='Acts.21.37'>И когато щяха да въведат Павел в крепостта, той каза на хилядника: Мога ли да ти кажа нещо? А той каза: Знаеш ли гръцки!</verse>
        <verse osisID='Acts.21.38'>Не си ли ти онзи египтянин, който преди известно време размири и изведе в пустинята четирите хиляди мъже разбойници?</verse>
        <verse osisID='Acts.21.39'>А Павел каза: Аз съм юдеин от Тарс, гражданин на този знаменит град в Киликия; и ти се моля да ми позволиш да поговоря на народа.</verse>
        <verse osisID='Acts.21.40'>И като му позволи, Павел застана на стъпалата и помаха с ръка на народа; а когато се въдвори голяма тишина, започна да им говори на еврейски, казвайки:</verse>
      </chapter>
      <chapter osisID='Acts.22'>
        <verse osisID='Acts.22.1'>Братя и бащи, слушайте сега моята защита пред вас.</verse>
        <verse osisID='Acts.22.2'>И като чуха, че им говори на еврейски, те пазеха още по-голяма тишина. Тогава той каза:</verse>
        <verse osisID='Acts.22.3'>Аз съм юдеин, роден в Тарс Киликийски, а възпитан в този град при краката на Гамалиил, изучен строго в предадения от бащите ни закон. И бях ревностен за Бога, както сте и всички вие днес;</verse>
        <verse osisID='Acts.22.4'>и гонех до смърт последователите на това учение, като връзвах и предавах на затвор и мъже, и жени;</verse>
        <verse osisID='Acts.22.5'>както свидетелства за мен и първосвещеникът, и цялото старейшинство, от които бях взел и писма до братята и отивах в Дамаск, за да докарам вързани в Ерусалим и онези, които бяха там, за да ги накажат.</verse>
        <verse osisID='Acts.22.6'>И когато пътувах и приближих Дамаск около пладне, внезапно от небето блесна голяма светлина около мен.</verse>
        <verse osisID='Acts.22.7'>И паднах на земята и чух глас, който ми каза: Савле, Савле, защо Ме гониш?</verse>
        <verse osisID='Acts.22.8'>А аз отговорих: Кой си Ти, Господи? И ми каза: Аз съм Иисус Назарянинът, когото ти гониш.</verse>
        <verse osisID='Acts.22.9'>А тези, които бяха с мен, видяха светлината, но не чуха гласа на Този, който ми говореше.</verse>
        <verse osisID='Acts.22.10'>И казах: Какво да направя, Господи? И Господ ми каза: Стани и иди в Дамаск, и там ще ти се каже всичко, което ти е определено да направиш.</verse>
        <verse osisID='Acts.22.11'>И понеже от блясъка на онази светлина изгубих зрението си, тези, които бяха с мен, ме поведоха за ръка и влязох в Дамаск.</verse>
        <verse osisID='Acts.22.12'>И някой си Анания, човек благочестив според закона, с добро име сред всички живеещи там юдеи,</verse>
        <verse osisID='Acts.22.13'>дойде при мен, застана и ми каза: Брате Савле, прогледай! И аз веднага прогледах и погледнах към него.</verse>
        <verse osisID='Acts.22.14'>А той каза: Бог на бащите ни те е предназначил да познаеш Неговата воля и да видиш Праведника, и да чуеш гласа от Неговите уста,</verse>
        <verse osisID='Acts.22.15'>защото ще бъдеш Негов свидетел пред всичките хора за това, което си видял и чул.</verse>
        <verse osisID='Acts.22.16'>И сега защо се бавиш? Стани, кръсти се и се умий от греховете си, като призовеш Името на Господа.</verse>
        <verse osisID='Acts.22.17'>И като се върнах в Ерусалим, когато се молех в храма, изпаднах в състояние на видение</verse>
        <verse osisID='Acts.22.18'>и Го видях да ми казва: Побързай да излезеш скоро от Ерусалим, защото няма да приемат твоето свидетелство за Мен.</verse>
        <verse osisID='Acts.22.19'>И аз казах: Господи, те знаят, че аз затварях и биех по синагогите онези, които вярваха в Теб,</verse>
        <verse osisID='Acts.22.20'>и когато се проливаше кръвта на Твоя свидетел Стефан, и аз бях там и одобрявах неговото убийство, като пазех дрехите на тези, които го убиваха.</verse>
        <verse osisID='Acts.22.21'>Но Той ми каза: Иди, защото ще те изпратя далеч между езичниците.</verse>
        <verse osisID='Acts.22.22'>До тази дума го слушаха, а тогава извикаха със силен глас: Да се махне такъв от земята, защото не бива да живее!</verse>
        <verse osisID='Acts.22.23'>И понеже те викаха, мятаха дрехите си и хвърляха прах във въздуха,</verse>
        <verse osisID='Acts.22.24'>хилядникът заповяда да го закарат в крепостта и поръча да го разпитат с бичуване, за да узнае по коя причина викат така против него.</verse>
        <verse osisID='Acts.22.25'>И когато го бяха разтегнали с ремъци, Павел каза на стотника, който стоеше там: Позволено ли ви е да бичувате един римлянин, и то неосъден?</verse>
        <verse osisID='Acts.22.26'>Като чу това, стотникът отиде да извести на хилядника, като каза: Какво смяташ да правиш? Защото този човек е римлянин.</verse>
        <verse osisID='Acts.22.27'>Тогава хилядникът дойде и му каза: Кажи ми, ти римлянин ли си? А той каза: Да.</verse>
        <verse osisID='Acts.22.28'>Хилядникът отговори: С много пари съм получил това гражданство. А Павел каза: А аз съм се родил в него.</verse>
        <verse osisID='Acts.22.29'>Тогава тези, които щяха да го разпитват, веднага се оттеглиха от него. И хилядникът също се уплаши, като разбра че е римлянин, и понеже го беше вързал.</verse>
        <verse osisID='Acts.22.30'>На следващия ден, като искаше да разбере със сигурност защо го обвиняваха юдеите, той го развърза и заповяда да се съберат главните свещеници и целият техен Синедрион, и доведе Павел долу, и го постави пред тях.</verse>
      </chapter>
      <chapter osisID='Acts.23'>
        <verse osisID='Acts.23.1'>И Павел, като се вгледа в Синедриона, каза: Братя, до този ден съм живял пред Бога със съвършено чиста съвест.</verse>
        <verse osisID='Acts.23.2'>А първосвещеникът Анания заповяда на стоящите до него да го ударят по устата.</verse>
        <verse osisID='Acts.23.3'>Тогава Павел му каза: Бог ще удари теб, стено варосана! И ти си седнал да ме съдиш по закона, а против закона заповядваш да ме ударят?</verse>
        <verse osisID='Acts.23.4'>А стоящите наоколо казаха: Божия първосвещеник ли хулиш?</verse>
        <verse osisID='Acts.23.5'>И Павел каза: Не знаех, братя, че той е първосвещеник, защото е писано: ?Да не злословиш началника на народа си.“</verse>
        <verse osisID='Acts.23.6'>А когато Павел разбра, че една част са садукеи, а другите – фарисеи, извика в Синедриона: Братя, аз съм фарисей, син на фарисеи; съдят ме поради надеждата и възкресението на мъртвите!</verse>
        <verse osisID='Acts.23.7'>И когато каза това, възникна разпра между фарисеите и садукеите и събранието се раздели.</verse>
        <verse osisID='Acts.23.8'>Защото садукеите казват, че няма възкресение, нито ангел, нито дух, а фарисеите признават и двете.</verse>
        <verse osisID='Acts.23.9'>И възникна голяма глъчка, и книжниците, които бяха от страната на фарисеите, станаха и се препираха, казвайки: Никакво зло не намираме в този човек; какво да направим, ако му е говорил дух или ангел?</verse>
        <verse osisID='Acts.23.10'>И понеже разпрата стана голяма, хилядникът, боейки се да не би да разкъсат Павел, заповяда на войниците да слязат и да го грабнат отсред тях, и да го заведат в крепостта.</verse>
        <verse osisID='Acts.23.11'>И през следващата нощ Господ застана до него и каза: Дерзай, Павле! Защото както си свидетелствал за Мен в Ерусалим, така трябва да свидетелстваш и в Рим.</verse>
        <verse osisID='Acts.23.12'>И като се разсъмна, някои от юдеите направиха заговор и се заклеха, като казаха, че няма да ядат, нито да пият, докато не убият Павел.</verse>
        <verse osisID='Acts.23.13'>Тези, които направиха този заговор, бяха повече от четиридесет души.</verse>
        <verse osisID='Acts.23.14'>Те дойдоха при главните свещеници и старейшините и казаха: Заклехме се с голяма клетва да не вкусим нищо, докато не убием Павел.</verse>
        <verse osisID='Acts.23.15'>И така, сега вие със Синедриона заявете на хилядника да го доведе долу при вас, уж че искате да изучите по-точно неговото дело; а ние, преди да се приближи той, сме готови да го убием.</verse>
        <verse osisID='Acts.23.16'>Но синът на сестрата на Павел, като чу за засадата, отиде и влезе в крепостта, и съобщи на Павел.</verse>
        <verse osisID='Acts.23.17'>Тогава Павел повика един от стотниците и каза: Заведи този младеж при хилядника, защото има да му съобщи нещо.</verse>
        <verse osisID='Acts.23.18'>И той го взе, заведе го при хилядника и каза: Затворникът Павел ме повика и ми се помоли да доведа това момче при теб, защото имало да ти каже нещо.</verse>
        <verse osisID='Acts.23.19'>А хилядникът го взе за ръка и като се оттегли настрана, го попита насаме: Какво има да ми съобщиш?</verse>
        <verse osisID='Acts.23.20'>А той каза: Юдеите се наговориха да те помолят да заведеш Павел утре долу в Синедриона, уж че искат да разпитат по-подробно за него.</verse>
        <verse osisID='Acts.23.21'>Но ти не се съгласявай, защото го причакват повече от четиридесет души от тях, които са се заклели да не ядат, нито да пият, докато не го убият; и сега са готови, като чакат твоето обещание.</verse>
        <verse osisID='Acts.23.22'>И така, хилядникът остави младежа да си отиде, като му поръча: На никого да не кажеш, че си ми съобщил това!</verse>
        <verse osisID='Acts.23.23'>Тогава повика двама от стотниците и каза: Пригответе двеста пехотинци, седемдесет конници и двеста копиеносци да заминат за Кесария в третия час през нощта.</verse>
        <verse osisID='Acts.23.24'>Пригответе и добитък, на който да качат Павел, и да го отведат безопасно до управителя Феликс.</verse>
        <verse osisID='Acts.23.25'>Той написа и писмо, което имаше следното съдържание:</verse>
        <verse osisID='Acts.23.26'>От Клавдий Лисий до негово превъзходителство, управителя Феликс: Поздрав!</verse>
        <verse osisID='Acts.23.27'>Този човек беше хванат от юдеите, които щяха да го убият; но аз пристигнах с войниците и го избавих, понеже научих, че бил римлянин.</verse>
        <verse osisID='Acts.23.28'>И като поисках да разбера причината, по която го обвиняваха, го заведох долу, пред техния Синедрион;</verse>
        <verse osisID='Acts.23.29'>и намерих, че го обвиняват за въпроси от техния закон, нямаше обаче никакво обвинение в нещо, достойно за смърт или окови.</verse>
        <verse osisID='Acts.23.30'>И понеже ми беше съобщено, че юдеите организират засада срещу този човек, веднага го изпратих при теб, като поръчах и на обвинителите му да изкажат обвиненията си против него пред теб. (Остани със здраве.)</verse>
        <verse osisID='Acts.23.31'>И така, войниците според дадената им заповед взеха Павел и го заведоха през нощта в Антипатрида.</verse>
        <verse osisID='Acts.23.32'>И на другия ден оставиха конниците да отидат с него, а те се върнаха в крепостта.</verse>
        <verse osisID='Acts.23.33'>А конниците, като влязоха в Кесария, връчиха писмото на управителя и му представиха Павел.</verse>
        <verse osisID='Acts.23.34'>А когато го прочете, го попита от коя област е, и като разбра, че е от Киликия, каза:</verse>
        <verse osisID='Acts.23.35'>Ще те изслушам, когато дойдат и обвинителите ти. И заповяда да го пазят в преторията на Ирод.</verse>
      </chapter>
      <chapter osisID='Acts.24'>
        <verse osisID='Acts.24.1'>След пет дни първосвещеникът Анания слезе с някои старейшини и с един оратор на име Тертил, които подадоха на управителя жалба против Павел.</verse>
        <verse osisID='Acts.24.2'>И като го повикаха, Тертил започна да обвинява, като казваше: Понеже чрез теб, честити Феликсе, се радваме на голямо спокойствие и понеже чрез твоята предвидливост има подобрения за този народ,</verse>
        <verse osisID='Acts.24.3'>то ние с пълна благодарност винаги и навсякъде посрещаме това.</verse>
        <verse osisID='Acts.24.4'>Но за да не те отегчаваме повече, моля те да имаш снизхождение и да ни изслушаш накратко;</verse>
        <verse osisID='Acts.24.5'>понеже намерихме, че този човек е зараза и размирник между всичките юдеи по света, а още и водач на назарейската ерес,</verse>
        <verse osisID='Acts.24.6'>който се опита и храма да оскверни. И ние го уловихме (и искахме да го съдим по нашия закон,</verse>
        <verse osisID='Acts.24.7'>но хилядникът Лисий дойде и с голямо насилие го изтръгна от ръцете ни, като заповяда на обвинителите му да дойдат при теб).</verse>
        <verse osisID='Acts.24.8'>А ти, като сам го разпиташ, ще можеш да узнаеш от него всичко това, за което го обвиняваме.</verse>
        <verse osisID='Acts.24.9'>И юдеите потвърдиха, като казаха, че това е вярно.</verse>
        <verse osisID='Acts.24.10'>А когато управителят кимна на Павел да вземе думата, той отговори: Понеже зная, че ти от много години си бил съдия на този народ, аз на драго сърце говоря в своя защита,</verse>
        <verse osisID='Acts.24.11'>защото можеш да научиш, че няма повече от дванадесет дни, откакто се изкачих на поклонение в Ерусалим.</verse>
        <verse osisID='Acts.24.12'>И не са ме намерили да споря с някого или да размирявам народа нито в храма, нито в синагогите, нито в града.</verse>
        <verse osisID='Acts.24.13'>И те не могат да докажат пред теб това, за което сега ме обвиняват.</verse>
        <verse osisID='Acts.24.14'>Но това ти изповядвам, че според учението, което те наричат ерес, така служа на бащиния ни Бог, като вярвам всичко, което е писано в закона и в пророците,</verse>
        <verse osisID='Acts.24.15'>и че се надявам на Бога, че ще има възкресение на мъртвите – и на праведни, и на неправедни – което и те сами очакват.</verse>
        <verse osisID='Acts.24.16'>Затова и аз се старая да имам винаги непорочна съвест – и спрямо Бога, и спрямо хората.</verse>
        <verse osisID='Acts.24.17'>И след много години дойдох да донеса милостини на моя народ и приноси.</verse>
        <verse osisID='Acts.24.18'>При това ме намериха в храма очистен, без да има навалица или размирие,</verse>
        <verse osisID='Acts.24.19'>но имаше някои юдеи от Азия, които трябваше да се представят пред теб и да ме обвинят, ако имаха нещо против мен.</verse>
        <verse osisID='Acts.24.20'>Или тези сами нека кажат каква неправда са намерили в мен, когато стоях пред Синедриона,</verse>
        <verse osisID='Acts.24.21'>освен ако е само в този вик, който нададох, като стоях между тях: За възкресението на мъртвите ме съдите днес.</verse>
        <verse osisID='Acts.24.22'>А Феликс, тъй като познаваше доста добре това учение, отложи делото, като каза: Когато слезе хилядникът Лисий, ще разреша делото ви.</verse>
        <verse osisID='Acts.24.23'>И заповяда на стотника да пазят Павел, но да му дават свобода и да не възпират никого от неговите да му прислужва.</verse>
        <verse osisID='Acts.24.24'>А след няколко дни Феликс дойде с жена си Друсилия, която беше юдейка, и прати за Павел, от когото слуша за вярата в Христос Иисус.</verse>
        <verse osisID='Acts.24.25'>И когато той говореше за правда, за себеобуздание и за идещия съд, Феликс уплашен отговори: Засега си иди и когато намеря време, ще те повикам.</verse>
        <verse osisID='Acts.24.26'>При това той се надяваше, че ще получи пари от Павел, затова все по-често го викаше и приказваше с него.</verse>
        <verse osisID='Acts.24.27'>Но като изминаха две години, Феликс беше заместен от Порций Фест. А понеже искаше да спечели благоволението на юдеите, Феликс остави Павел в окови.</verse>
      </chapter>
      <chapter osisID='Acts.25'>
        <verse osisID='Acts.25.1'>А Фест, като дойде в областта, след три дни се изкачи от Кесария в Ерусалим.</verse>
        <verse osisID='Acts.25.2'>Тогава първосвещеникът и юдейските първенци подадоха при него жалба против Павел,</verse>
        <verse osisID='Acts.25.3'>като търсеха собствената си изгода против него, да изпрати да го доведат в Ерусалим, като поставяха засада, за да го убият по пътя.</verse>
        <verse osisID='Acts.25.4'>Но Фест отговори, че Павел трябва да се пази под стража в Кесария и че сам той скоро ще тръгне за там.</verse>
        <verse osisID='Acts.25.5'>Затова, каза той, нека влиятелните между вас слязат с мен и ако има нещо лошо в този човек, нека го обвинят.</verse>
        <verse osisID='Acts.25.6'>И когато прекара между тях не повече от осем или десет дни, той слезе в Кесария и на следващия ден седна на съдийския стол и заповяда да доведат Павел.</verse>
        <verse osisID='Acts.25.7'>И като дойде, юдеите, които бяха слезли от Ерусалим, го обиколиха и го обвиняваха с много и тежки обвинения, които не можеха да докажат,</verse>
        <verse osisID='Acts.25.8'>но Павел в защитата си казваше: Нито против юдейския закон, нито против храма, нито против императора съм извършил някакво престъпление.</verse>
        <verse osisID='Acts.25.9'>Но Фест, понеже искаше да угоди на юдеите, в отговор на Павел каза: Искаш ли да се изкачиш в Ерусалим и там да се съдиш за това пред мен?</verse>
        <verse osisID='Acts.25.10'>А Павел каза: Аз стоя пред императорското съдилище, където трябва да бъда съден. На юдеите не съм сторил никаква вреда, както и ти много добре знаеш.</verse>
        <verse osisID='Acts.25.11'>Защото, ако съм злодей и съм сторил нещо достойно за смърт, не бягам от смъртта; но ако нито едно от нещата, за които ме обвиняват тези, не е вярно, никой не може да ме предаде на тях. Отнасям се до императора!</verse>
        <verse osisID='Acts.25.12'>Тогава Фест, след като обсъди въпроса със съвета, отговори: Отнесъл си се до императора — при императора ще отидеш.</verse>
        <verse osisID='Acts.25.13'>А след няколко дни цар Агрипа и Верникия дойдоха в Кесария, за да поздравят Фест.</verse>
        <verse osisID='Acts.25.14'>И като престояха там доста време, Фест представи делото на Павел пред царя, като каза: Има един човек, оставен от Феликс в окови,</verse>
        <verse osisID='Acts.25.15'>за когото подадоха жалба главните свещеници и юдейските старейшини, когато бях в Ерусалим, и искаха да го осъдя.</verse>
        <verse osisID='Acts.25.16'>Но им отговорих, че римляните нямат обичай да предават някой човек (на смърт), преди обвиняемият да е бил поставен лице в лице с обвинителите си и да му е дадена възможност да говори в своя защита относно обвинението.</verse>
        <verse osisID='Acts.25.17'>И така, когато те се събраха тук, на следващия ден незабавно седнах на съдийския стол и заповядах да доведат човека.</verse>
        <verse osisID='Acts.25.18'>Но когато обвинителите му застанаха, не го обвиниха в никое от лошите дела, за които аз предполагах,</verse>
        <verse osisID='Acts.25.19'>а имаха против него спорове за техните си вярвания и за някой си Иисус, който бил умрял, за когото Павел твърдеше, че е жив.</verse>
        <verse osisID='Acts.25.20'>И понеже аз не бях сигурен как да разследвам тези въпроси, попитах дали иска да отиде в Ерусалим и там да се съди за това.</verse>
        <verse osisID='Acts.25.21'>Но понеже Павел пожела да бъде оставен на решението на Август, заповядах да го пазят, докато го изпратя при императора.</verse>
        <verse osisID='Acts.25.22'>Тогава Агрипа каза на Фест: Искаше ми се и на мен да чуя този човек. И той каза: Утре ще го чуеш.</verse>
        <verse osisID='Acts.25.23'>На следващия ден, когато Агрипа и Верникия дойдоха с голям блясък и влязоха в съдебната зала с хилядниците и по-видните граждани, по заповед на Фест доведоха Павел.</verse>
        <verse osisID='Acts.25.24'>Тогава Фест каза: Царю Агрипа и всички вие, които присъствате тук с нас, ето човекът, за когото цялото юдейско множество ми представи жалба – и в Ерусалим, и тук – като крещяха, че той не трябва повече да живее.</verse>
        <verse osisID='Acts.25.25'>Но аз намерих, че не е сторил нищо, достойно за смърт; и понеже той сам се отнесе до Август, реших да го изпратя.</verse>
        <verse osisID='Acts.25.26'>А за него нямам нищо сигурно да пиша на господаря си, затова го изведох пред вас, и особено пред теб, царю Агрипа, така че след разследването да имам какво да пиша.</verse>
        <verse osisID='Acts.25.27'>Защото ми се вижда неразумно да изпращам затворник, без да излагам обвиненията срещу него.</verse>
      </chapter>
      <chapter osisID='Acts.26'>
        <verse osisID='Acts.26.1'>Тогава Агрипа каза на Павел: Позволява ти се да говориш за себе си. И така, Павел простря ръка и започна да говори в своя защита:</verse>
        <verse osisID='Acts.26.2'>Честит се считам, царю Агрипа, затова че днес ще се защитя пред теб относно всичко, за което ме обвиняват юдеите,</verse>
        <verse osisID='Acts.26.3'>а най-вече, защото си вещ във всички обреди и въпроси между юдеите. Затова ти се моля да ме изслушаш с търпение.</verse>
        <verse osisID='Acts.26.4'>Моят живот от младини, който съм прекарал отначало между народа си в Ерусалим, го знаят всички юдеи.</verse>
        <verse osisID='Acts.26.5'>Защото знаят отначало – ако искаха да засвидетелстват – че според най-строгата секта на нашата религия живеех като фарисей.</verse>
        <verse osisID='Acts.26.6'>А сега стоя пред съда заради надежда в обещанието, което Бог е дал на бащите,</verse>
        <verse osisID='Acts.26.7'>до което нашите дванадесет племена се надяват да достигнат, като служат на Бога усърдно нощ и ден. Заради тази надежда, царю (Агрипа), ме обвиняват юдеите!</verse>
        <verse osisID='Acts.26.8'>А защо смятате за невероятно това, че Бог възкресява мъртвите?</verse>
        <verse osisID='Acts.26.9'>Наистина, и аз си мислех, че трябва да върша много неща против Името на Иисус Назарянина;</verse>
        <verse osisID='Acts.26.10'>което и вършех в Ерусалим, понеже затварях в тъмници мнозина от светиите, след като получих власт от главните свещеници; а когато ги убиваха, давах глас против тях.</verse>
        <verse osisID='Acts.26.11'>И често, като ги наказвах по всички синагоги, ги принуждавах да богохулстват; и в безмерната си ярост против тях ги гонех даже и по чуждите градове.</verse>
        <verse osisID='Acts.26.12'>И при това, като пътувах за Дамаск с власт и поръчка от главните свещеници,</verse>
        <verse osisID='Acts.26.13'>по пладне, о, царю, видях на пътя светлина от небето, по-силна от слънчевия блясък, която осия и мен, и тези, които пътуваха с мен.</verse>
        <verse osisID='Acts.26.14'>И като паднахме всички на земята, чух глас, който ми казваше на еврейски: Савле, Савле, защо Ме гониш? Трудно е за теб да риташ срещу остен.</verse>
        <verse osisID='Acts.26.15'>И аз казах: Кой си Ти, Господи? А Господ каза: Аз съм Иисус, когото ти гониш.</verse>
        <verse osisID='Acts.26.16'>Но стани и се изправи на краката си, понеже затова ти се явих – да те назнача служител и свидетел на това, което си видял, и на онова, което ще ти открия,</verse>
        <verse osisID='Acts.26.17'>като те изваждам от юдейския народ и от езичниците, между които те пращам,</verse>
        <verse osisID='Acts.26.18'>да им отвориш очите, за да се обърнат от тъмнината към светлината и от властта на Сатана към Бога и да приемат прощение на греховете и наследство между онези, които са осветени чрез вяра в Мен.</verse>
        <verse osisID='Acts.26.19'>Затова, царю Агрипа, не бях непокорен на небесното видение,</verse>
        <verse osisID='Acts.26.20'>а проповядвах първо на тези в Дамаск и в Ерусалим, и в цялата юдейска земя, и на езичниците да се покаят и да се обърнат към Бога, като вършат дела, съответни на покаянието си.</verse>
        <verse osisID='Acts.26.21'>По тази причина юдеите ме хванаха в храма и се опитаха да ме убият.</verse>
        <verse osisID='Acts.26.22'>Но с помощта, която получих от Бога, и до днес стоя и свидетелствам на малък и голям, като не говоря нищо друго, освен това, което пророците и Мойсей са говорили, че ще стане:</verse>
        <verse osisID='Acts.26.23'>че Христос трябваше да пострада и че Той, като възкръсне пръв от мъртвите, трябваше да възвести светлина и на юдейския народ, и на езичниците.</verse>
        <verse osisID='Acts.26.24'>Когато той така се защитаваше, Фест извика със силен глас: Полудял си, Павле! Голямата ти ученост те докарва до лудост.</verse>
        <verse osisID='Acts.26.25'>А Павел каза: Не съм полудял, честити Фесте, а говоря думи на истина и на здрав разум.</verse>
        <verse osisID='Acts.26.26'>Защото и царят, пред когото аз дързостно говоря, знае за това; понеже съм убеден, че нищо от това не е скрито от него, защото то не е станало в някой ъгъл.</verse>
        <verse osisID='Acts.26.27'>Царю Агрипа, вярваш ли на пророците? Зная, че вярваш.</verse>
        <verse osisID='Acts.26.28'>А Агрипа каза на Павел: Още малко и ще ме убедиш да стана християнин!</verse>
        <verse osisID='Acts.26.29'>А Павел каза: Молил се бих на Бога, така че не само ти, но и всички, които ме слушат днес – било с малко, било с много – да станат такива, какъвто съм аз, освен тези окови.</verse>
        <verse osisID='Acts.26.30'>Тогава царят стана с управителя и Верникия, и седящите с тях.</verse>
        <verse osisID='Acts.26.31'>И като се оттеглиха, говореха помежду си, казвайки: Този човек не върши нищо, достойно за смърт или окови.</verse>
        <verse osisID='Acts.26.32'>А Агрипа каза на Фест: Този човек можеше да се пусне, ако не се беше отнесъл до императора.</verse>
      </chapter>
      <chapter osisID='Acts.27'>
        <verse osisID='Acts.27.1'>И когато беше решено да отплаваме за Италия, предадоха Павел и няколко други затворници на един стотник на име Юлий, от Августовия полк.</verse>
        <verse osisID='Acts.27.2'>И като се качихме на един адрамитски кораб, който щеше да отплава за местата покрай азиатския бряг, тръгнахме и с нас беше Аристарх, македонец от Солун.</verse>
        <verse osisID='Acts.27.3'>На другия ден стигнахме в Сидон. И Юлий се отнасяше човеколюбиво към Павел и му позволи да отиде при приятелите си, за да се възползва от грижите им.</verse>
        <verse osisID='Acts.27.4'>И оттам, като тръгнахме, плавахме на зЁвет под Кипър, понеже ветровете бяха насрещни.</verse>
        <verse osisID='Acts.27.5'>И като преплавахме морето покрай Киликия и Памфилия, стигнахме в ликийския град Мира.</verse>
        <verse osisID='Acts.27.6'>Там стотникът намери един александрийски кораб, който плаваше за Италия, и ни качи на него.</verse>
        <verse osisID='Acts.27.7'>И след като бяхме плавали с усилие в продължение на много дни и едва стигнахме срещу Книд, понеже вятърът не ни позволяваше да влезем там, плавахме на зЁвет под Крит срещу нос Салмон.</verse>
        <verse osisID='Acts.27.8'>И като преминахме и него с мъка, стигнахме до едно място, което се казва Добри пристанища, близо до което беше град Ласей.</verse>
        <verse osisID='Acts.27.9'>Но след като беше минало много време и плаването беше вече опасно, защото и постът беше минал, Павел ги съветваше, като им казваше:</verse>
        <verse osisID='Acts.27.10'>Мъже, виждам, че това пътуване ще бъде с повреда и голяма загуба не само на товара и на кораба, но и на живота ни.</verse>
        <verse osisID='Acts.27.11'>Но стотникът се доверяваше повече на кормчията и на притежателя на кораба, отколкото на думите на Павел.</verse>
        <verse osisID='Acts.27.12'>И понеже пристанището не беше годно за презимуване, повечето изказваха мнение да отпътуват, ако би било възможно, до Феникс, едно критско пристанище, което е отворено към югозапад и северозапад, и там да презимуват.</verse>
        <verse osisID='Acts.27.13'>И когато подухна южен вятър, мислейки, че са постигнали целта си, те вдигнаха котва и заплаваха б��изо покрай Крит.</verse>
        <verse osisID='Acts.27.14'>Но малко след това се спусна бурен вятър, наречен Евраквилон,</verse>
        <verse osisID='Acts.27.15'>и когато корабът беше повлечен и не можеше да устои на вятъра, ние се предадохме и се оставихме да ни носи.</verse>
        <verse osisID='Acts.27.16'>И като минахме на зЁвет под едно островче, наречено Клавдий, с мъка успяхме да овладеем спасителната лодка;</verse>
        <verse osisID='Acts.27.17'>и когато я извадиха, започнаха да използват средства, при което препасваха кораба отдолу, и тъй като се бояха да не заседнат в пясъците на Сиртис, свалиха платната и се носеха така.</verse>
        <verse osisID='Acts.27.18'>И понеже бяхме в голяма беда от бурята, на следващия ден започнаха да изхвърлят товара.</verse>
        <verse osisID='Acts.27.19'>А на третия ден сами, със собствените си ръце, изхвърлиха корабните принадлежности.</verse>
        <verse osisID='Acts.27.20'>И понеже от много дни не се виждаше ни слънце, ни звезди и силната буря напираше, накрая изчезна всяка надежда да бъдем спасени.</verse>
        <verse osisID='Acts.27.21'>А след дълго неядене Павел застана между тях и каза: Мъже, трябваше да ме слушате и да не тръгваме от Крит, за да не си навличаме тези беди и щети.</verse>
        <verse osisID='Acts.27.22'>Но сега ви съветвам да сте бодри, защото нито една душа от вас няма да се изгуби, а само корабът;</verse>
        <verse osisID='Acts.27.23'>защото тази нощ до мен застана ангел от Бога, на когото аз принадлежа и на когото служа, и каза:</verse>
        <verse osisID='Acts.27.24'>Не се бой, Павле, ти трябва да застанеш пред императора; и ето, Бог ти подари всички, които плават с теб.</verse>
        <verse osisID='Acts.27.25'>Затова, мъже, дерзайте, защото вярвам на Бога, че ще бъде така, както ми беше казано.</verse>
        <verse osisID='Acts.27.26'>Обаче ние трябва да бъдем изхвърлени на някой остров.</verse>
        <verse osisID='Acts.27.27'>А когато настана четиринадесетата нощ и ние бяхме тласкани насам-натам по Адриатическо море, около среднощ моряците усетиха, че се приближават до някаква суша.</verse>
        <verse osisID='Acts.27.28'>И като измериха дълбочината, намериха, че е двадесет разтега; и като отидоха малко по-нататък, пак измериха и намериха, че е петнадесет разтега.</verse>
        <verse osisID='Acts.27.29'>И понеже се бояха да не бъдат изхвърлени на каменисти места, спуснаха четири котви откъм задната част и зачакаха да съмне.</verse>
        <verse osisID='Acts.27.30'>А когато моряците възнамеряваха да избягат от кораба и бяха свалили спасителната лодка в морето под предлог, че щели да спуснат котви откъм носа,</verse>
        <verse osisID='Acts.27.31'>Павел каза на стотника и на войниците: Ако тези не останат на кораба, вие не можете да се избавите.</verse>
        <verse osisID='Acts.27.32'>Тогава войниците отрязаха въжетата на спасителната лодка и я оставиха да падне.</verse>
        <verse osisID='Acts.27.33'>А на разсъмване Павел канеше всички да похапнат, казвайки: Днес е четиринадесетият ден откакто чакате и стоите гладни, без да сте вкусили нещо.</verse>
        <verse osisID='Acts.27.34'>Затова ви моля да похапнете, защото това е за вашето избавление; защото на нито един от вас и косъм от главата няма да падне.</verse>
        <verse osisID='Acts.27.35'>И като каза това, взе хляб, благодари на Бога пред всички, разчупи и започна да яде.</verse>
        <verse osisID='Acts.27.36'>Тогава всички се ободриха и също ядоха.</verse>
        <verse osisID='Acts.27.37'>И в кораба бяхме всичко двеста седемдесет и шест души.</verse>
        <verse osisID='Acts.27.38'>И като се нахраниха, започнаха да облекчават кораба, като изхвърляха житото в морето.</verse>
        <verse osisID='Acts.27.39'>И когато се разсъмна, те не познаха земята, но забелязаха един залив с песъчлив бряг, към който решиха да тласнат кораба, ако беше възможно.</verse>
        <verse osisID='Acts.27.40'>И като откачиха котвите, ги оставиха в морето и отпуснаха също въжетата на кормилата, и като издигнаха малкото платно по посока на вятъра, се отправиха към брега.</verse>
        <verse osisID='Acts.27.41'>Но попаднаха на едно място, където морето биеше от две страни, и там корабът заседна; предницата се заби и не мърдаше, а задницата взе да се разглобява от напора на вълните.</verse>
        <verse osisID='Acts.27.42'>И войниците се наговориха да избият задържаните, да не би да изплува някой и да избяга.</verse>
        <verse osisID='Acts.27.43'>Но стотникът, като искаше да спаси Павел, ги възпря от това намерение и заповяда да скочат в морето първо онези, които знаеха да плуват, и да излязат на сухо,</verse>
        <verse osisID='Acts.27.44'>а останалите да се спасяват – кои на дъски, кои на нещо от кораба. И така стана, че всички излязоха на сушата.</verse>
      </chapter>
      <chapter osisID='Acts.28'>
        <verse osisID='Acts.28.1'>И когато се спасихме, разбрахме, че островът се наричаше Малта.</verse>
        <verse osisID='Acts.28.2'>А туземците ни показаха необикновено човеколюбие, защото накладоха огън и ни приеха всички, понеже валеше дъжд и беше студено.</verse>
        <verse osisID='Acts.28.3'>И когато Павел събра един куп клони и ги сложи на огъня, една усойница излезе поради топлината и се впи в ръката му.</verse>
        <verse osisID='Acts.28.4'>А туземците, като видяха как змията висеше на ръката му, говореха помежду си: Без съмнение този човек е убиец, когото, ако и да се е избавил от морето, пак правосъдието не го оставя да живее.</verse>
        <verse osisID='Acts.28.5'>Но той тръсна змията в огъня и не почувства никакво зло.</verse>
        <verse osisID='Acts.28.6'>А те очакваха, че ще отече или внезапно ще падне мъртъв, но като чакаха много време и видяха, че не му става нищо необичайно, промениха мнението си и говореха, че е бог.</verse>
        <verse osisID='Acts.28.7'>А около това място се намираха именията на най-първия човек от острова, чието име беше Поплий, който ни прие и гощава приятелски три дни.</verse>
        <verse osisID='Acts.28.8'>И се случи бащата на Поплий да лежи болен от треска и дизентерия. А Павел влезе при него и като се помоли, положи ръце на него и го изцели.</verse>
        <verse osisID='Acts.28.9'>Като стана това, и другите от острова, които имаха болести, идваха и се изцеляваха,</verse>
        <verse osisID='Acts.28.10'>като ни оказваха и много почести, и когато тръгнахме, ни натовариха с потребното за нуждите ни.</verse>
        <verse osisID='Acts.28.11'>След три месеца отплавахме с един александрийски кораб, който беше презимувал на острова и който имаше за знак Близнаците.</verse>
        <verse osisID='Acts.28.12'>И като стигнахме в Сиракуза, престояхме там три дни.</verse>
        <verse osisID='Acts.28.13'>И оттам, като заобиколихме, стигнахме в Ригия; и след един ден повя южният вятър и на следващия ден дойдохме в Потиоли,</verse>
        <verse osisID='Acts.28.14'>където намерихме братя, които ни замолиха да останем у тях седем дни. И така тръгнахме към Рим,</verse>
        <verse osisID='Acts.28.15'>откъдето братята, като чули за нас, бяха дошли до Апиевия форум и до трите кръчми да ни посрещнат. И Павел, като ги видя, благодари на Бога и се ободри.</verse>
        <verse osisID='Acts.28.16'>А когато влязохме в Рим, стотникът предаде задържаните на началника на стражата; а на Павел се позволи да живее сам с войника, който го пазеше.</verse>
        <verse osisID='Acts.28.17'>И след три дни той свика по-първите от юдеите и като се събраха, им каза: Братя, макар и да не съм сторил нищо против народа или против бащините ни обичаи, пак от Ерусалим ме предадоха вързан в ръцете на римляните,</verse>
        <verse osisID='Acts.28.18'>които, като ме изпитаха, щяха да ме пуснат, защото в мен нямаше нищо достойно за смърт.</verse>
        <verse osisID='Acts.28.19'>Но понеже юдеите се възпротивиха, бях принуден да се отнеса до императора, а не че имах да обвиня в нещо народа си.</verse>
        <verse osisID='Acts.28.20'>По тази причина ви повиках, за да ви видя и да ви говоря, защото заради надеждата на Израил съм вързан с тази верига.</verse>
        <verse osisID='Acts.28.21'>А те му казаха: Ние нито сме получавали писма от Юдея за теб, нито е идвал някой от братята да ни извести или да ни каже нещо лошо за теб.</verse>
        <verse osisID='Acts.28.22'>Но желаем да чуем от теб какво ти мислиш, защото ни е известно, че навсякъде говорят против тази ерес.</verse>
        <verse osisID='Acts.28.23'>И като му определиха ден, мнозина от тях дойдоха при него там, където живееше; и от сутрин до вечер той им обясняваше и свидетелстваше за Божието царство, и ги уверяваше за Иисус и от Мойсеевия закон, и от пророците.</verse>
        <verse osisID='Acts.28.24'>И едни се убеждаваха от това, което говореше, а други не вярваха.</verse>
        <verse osisID='Acts.28.25'>И понеже не бяха съгласни помежду си, тръгнаха да се разотиват, след като Павел им каза една дума: Добре е казал Светият Дух чрез пророк Исая на бащите ви, когато е рекъл:</verse>
        <verse osisID='Acts.28.26'>?Иди, кажи на този народ: С уши ще чуете, но никак няма да разберете; и с очи ще гледате, но никак няма да видите.</verse>
        <verse osisID='Acts.28.27'>Защото затлъстя сърцето на този народ и ушите им натегнаха, и очите си затвориха – да не би да видят с очите си и да чуят с ушите си, и да разберат със сърцето си, и да се обърнат, и да ги изцеля.“</verse>
        <verse osisID='Acts.28.28'>Затова, да знаете, че Божието спасение се изпрати на езичниците и те ще го чуят.</verse>
        <verse osisID='Acts.28.29'>(И като каза това, юдеите си отидоха с голяма препирня помежду си.)</verse>
        <verse osisID='Acts.28.30'>А Павел живя цели две години в отделна къща под наем, където приемаше всички, които отиваха при него,</verse>
        <verse osisID='Acts.28.31'>като проповядваше Божието царство и учеше с пълно дръзновение за Господ Иисус Христос, без някой да му забранява.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Cor'>
      <chapter osisID='1Cor.1'>
        <verse osisID='1Cor.1.1'>Павел, с Божията воля призован да бъде апостол на Иисус Христос, и брат Состен,</verse>
        <verse osisID='1Cor.1.2'>до Божията църква, която е в Коринт, до осветените в Христос Иисус, призованите светии, заедно с всички, които призовават на всяко място Името на Иисус Христос, нашия Господ, който е и техен, и наш:</verse>
        <verse osisID='1Cor.1.3'>Благодат и мир да бъде на вас от Бога, нашия Отец, и от Господ Иисус Христос.</verse>
        <verse osisID='1Cor.1.4'>Винаги благодаря на моя Бог заради вас за Божията благодат, която ви е дадена в Христос Иисус;</verse>
        <verse osisID='1Cor.1.5'>че в Него се обогатихте във всичко — във всяко слово и всяко познание,</verse>
        <verse osisID='1Cor.1.6'>както се утвърди у вас Христовото свидетелство,</verse>
        <verse osisID='1Cor.1.7'>така че не ви липсва нито една дарба, като чакате явяването на нашия Господ Иисус Христос,</verse>
        <verse osisID='1Cor.1.8'>който и до края ще ви утвърждава, за да бъдете безупречни в Деня на нашия Господ Иисус Христос.</verse>
        <verse osisID='1Cor.1.9'>Верен е Бог, чрез когото бяхте призовани в общение с Неговия Син Иисус Христос, нашия Господ.</verse>
        <verse osisID='1Cor.1.10'>Сега аз ви умолявам, братя, чрез Името на нашия Господ Иисус Христос, всички да говорите в съгласие и да няма разцепления между вас, а да бъдете съединени в един и същ ум и в едно и също мнение.</verse>
        <verse osisID='1Cor.1.11'>Защото някои от Хлоините домашни ми казаха за вас, братя мои, че между вас имало разпри.</verse>
        <verse osisID='1Cor.1.12'>Искам да кажа, че всеки от вас казва: Аз съм Павлов; А аз — Аполосов; А аз — Кифов; А пък аз — Христов.</verse>
        <verse osisID='1Cor.1.13'>Нима Христос се е разделил? Нима Павел беше разпънат за вас? Или се кръстихте в името на Павел?</verse>
        <verse osisID='1Cor.1.14'>Благодаря на Бога, че не съм кръстил никого от вас освен Крисп и Гай,</verse>
        <verse osisID='1Cor.1.15'>за да не каже никой, че сте били кръстени в моето име.</verse>
        <verse osisID='1Cor.1.16'>Кръстих още и Стефаниновия дом. Освен тях не помня да съм кръстил някой друг.</verse>
        <verse osisID='1Cor.1.17'>Защото Христос не ме е пратил да кръщавам, а да проповядвам благовестието — не с мъдростта на думите, за да не би кръстът на Христос да се лиши от значението си.</verse>
        <verse osisID='1Cor.1.18'>Защото словото на кръста е безумие за тези, които погиват; но за нас, които биваме спасени, то е Божия сила.</verse>
        <verse osisID='1Cor.1.19'>Понеже е писано: "Ще унищожа мъдростта на мъдрите и разума на разумните ще отхвърля."</verse>
        <verse osisID='1Cor.1.20'>Къде е мъдрият? Къде Е книжникът? Къде е защитникът на този свят? Не обърна ли Бог в глупост светската мъдрост?</verse>
        <verse osisID='1Cor.1.21'>Защото, понеже в Божията мъдрост светът не позна Бога чрез мъдрост, Бог благоволи чрез глупостта на това, което се проповядва, да спаси вярващите.</verse>
        <verse osisID='1Cor.1.22'>Понеже юдеите искат знамение, а гърците търсят мъдрост;</verse>
        <verse osisID='1Cor.1.23'>но ние проповядваме разпънатия Христос: за юдеите — препънка, а за езичниците — глупост,</verse>
        <verse osisID='1Cor.1.24'>но за самите призвани — и юдеи, и гърци — Христос, Божия сила и Божия мъдрост.</verse>
        <verse osisID='1Cor.1.25'>Защото Божието глупаво е по-мъдро от хората и Божията немощ — по-силна от хората.</verse>
        <verse osisID='1Cor.1.26'>Понеже, братя, виждате какви сте вие призваните — че между вас няма мнозина мъдри по плът, нито мнозина могъщи, нито мнозина благородни.</verse>
        <verse osisID='1Cor.1.27'>Но Бог избра глупавите неща на света, за да посрами мъдрите; и Бог избра слабите неща на света, за да посрами силните;</verse>
        <verse osisID='1Cor.1.28'>още и долните и презрените неща на света избра Бог; и онези неща, които не са, за да унищожи тези, които са,</verse>
        <verse osisID='1Cor.1.29'>за да не се похвали никое създание пред Бога.</verse>
        <verse osisID='1Cor.1.30'>А вие сте от Него в Христос Иисус, който стана за нас мъдрост от Бога и правда, и освещение, и изкупление;</verse>
        <verse osisID='1Cor.1.31'>така че, както е писано: "който се хвали, с Господа да се хвали."</verse>
      </chapter>
      <chapter osisID='1Cor.2'>
        <verse osisID='1Cor.2.1'>И аз, братя, когато дойдох при вас, не дойдох с превъзходство в слово или мъдрост да ви известя Божията тайна.</verse>
        <verse osisID='1Cor.2.2'>Защото бях решил да не зная между вас нищо друго, освен Иисус Христос, и то разпънат.</verse>
        <verse osisID='1Cor.2.3'>Аз бях слаб между вас, страхувах се и много треперех.</verse>
        <verse osisID='1Cor.2.4'>И говоренето ми, и проповядването ми не ставаха с убедителните думи на мъдростта, а с доказателство от Духа и от сила,</verse>
        <verse osisID='1Cor.2.5'>за да бъде вярата ви основана не на човешка мъдрост, а на Божията сила.</verse>
        <verse osisID='1Cor.2.6'>Обаче ние говорим мъдрост между съвършените, но не мъдростта на този свят, нито на владетелите на този свят, които преминават;</verse>
        <verse osisID='1Cor.2.7'>а говорим в тайна Божията премъдрост, която е била скрита, която е била предопределена от Бога преди вековете за наша слава,</verse>
        <verse osisID='1Cor.2.8'>която нито един от владетелите на този свят не е познал; защото, ако я бяха познали, нямаше да разпънат Господа на славата.</verse>
        <verse osisID='1Cor.2.9'>А както е писано: "Каквото око не е видяло и ухо не е чуло, и на човешко сърце не е идвало, това е приготвил Бог за тези, които Го любят."</verse>
        <verse osisID='1Cor.2.10'>Но на нас Бог откри това чрез Духа; понеже Духът изследва всичко, дори и Божиите дълбочини.</verse>
        <verse osisID='1Cor.2.11'>Защото кой човек знае какво има в човека, освен духът на човека, който е в него? Така и никой не знае какво има в Бога, освен Духът на Бога.</verse>
        <verse osisID='1Cor.2.12'>А ние получихме не духа на света, а Духа, който е от Бога, за да познаем това, което Бог ни е подарил;</verse>
        <verse osisID='1Cor.2.13'>за което също и говорим — не с думи, научени от човешка мъдрост, а с думи, научени от Духа, като изясняваме духовното с духовно.</verse>
        <verse osisID='1Cor.2.14'>Но естественият човек не възприема това, което е от Божия Дух, защото за него е глупост; и не може да го разбере, понеже то се преценява духовно.</verse>
        <verse osisID='1Cor.2.15'>Но духовният човек преценява всичко, а него никой не преценява.</verse>
        <verse osisID='1Cor.2.16'>Защото: "Кой е познал ума на Господа, за да може да Го научи?" А ние имаме ум Христов.</verse>
      </chapter>
      <chapter osisID='1Cor.3'>
        <verse osisID='1Cor.3.1'>И аз, братя, не можах да говоря на вас като на духовни хора, а като на плътски, като на невръстни в Христос.</verse>
        <verse osisID='1Cor.3.2'>Храних ви с мляко, а не с твърда храна; защото още не можехте да я приемете, а и сега още не можете.</verse>
        <verse osisID='1Cor.3.3'>Защото и досега сте плътски. Защото, докато между вас има завист и кавги, и разцепления, не сте ли плътски и не постъпвате ли по човешки?</verse>
        <verse osisID='1Cor.3.4'>Защото, когато един казва: Аз съм Павлов, а друг: Аз съм Аполосов, не постъпвате ли по човешки?</verse>
        <verse osisID='1Cor.3.5'>Какво е тогава Аполос и какво — Павел? Служители, чрез които повярвахте, и то, както Господ е дал на всекиго.</verse>
        <verse osisID='1Cor.3.6'>Аз посадих, Аполос напои, но Господ даде растежа.</verse>
        <verse osisID='1Cor.3.7'>И така, нито този, който сади, е нещо, нито този, който напоява, а Господ, който дава растеж.</verse>
        <verse osisID='1Cor.3.8'>И така, този, който сади, и този, който напоява, са едно, но всеки ще получи своя собствена награда според своя собствен труд.</verse>
        <verse osisID='1Cor.3.9'>Защото сме съработници на Бога; вие сте Божия нива, Божи строеж.</verse>
        <verse osisID='1Cor.3.10'>Според дадената ми Божия благодат, като мъдър майстор-строител аз положих основа, а друг гради на нея. Но всеки нека да внимава как гради на нея.</verse>
        <verse osisID='1Cor.3.11'>Защото никой не може да положи друга основа освен тази, която е положена, която е Иисус Христос.</verse>
        <verse osisID='1Cor.3.12'>И ако някой гради на тази основа злато, сребро, скъпоценни камъни, дърва, сено, слама,</verse>
        <verse osisID='1Cor.3.13'>на всекиго работата ще стане явна каква е; защото Денят ще я изяви, понеже в огън се открива; и огънят ще изпита каква е работата на всекиго.</verse>
        <verse osisID='1Cor.3.14'>Този, на когото работата, която е градил, устои, ще получи награда.</verse>
        <verse osisID='1Cor.3.15'>А този, на когото работата изгори, ще претърпи загуба; но самият той ще се спаси, само че като през огън.</verse>
        <verse osisID='1Cor.3.16'>Не знаете ли, че сте храм на Бога и че Божият Дух живее във вас?</verse>
        <verse osisID='1Cor.3.17'>Ако някой развали Божия храм, него Бог ще развали; защото Божият храм е свят, а този храм сте вие.</verse>
        <verse osisID='1Cor.3.18'>Нека никой да не лъже себе си! Ако някой между вас мисли, че е мъдър според този свят, нека стане глупав, за да бъде мъдър.</verse>
        <verse osisID='1Cor.3.19'>Защото мъдростта на този свят е глупост пред Бога, понеже е писано: "Улавя мъдрите в лукавството им";</verse>
        <verse osisID='1Cor.3.20'>и пак: "Господ знае, че разсъжденията на мъдрите са суетни."</verse>
        <verse osisID='1Cor.3.21'>Затова никой да не се хвали с хората, защото всичко е ваше:</verse>
        <verse osisID='1Cor.3.22'>било Павел, или Аполос, или Кифа, или свят, или живот, или смърт, или сегашното, или бъдещето — всичко е ваше;</verse>
        <verse osisID='1Cor.3.23'>а вие сте Христови, а Христос — Божи.</verse>
      </chapter>
      <chapter osisID='1Cor.4'>
        <verse osisID='1Cor.4.1'>Така всеки човек да ни счита за Христови служители и управители на Божиите тайни.</verse>
        <verse osisID='1Cor.4.2'>А това, което тук се изисква от управителите, е всеки да се намери верен.</verse>
        <verse osisID='1Cor.4.3'>А за мен е най-малко нещо да бъда съден от вас или от човешки съд; аз дори не съдя сам себе си.</verse>
        <verse osisID='1Cor.4.4'>Защото, въпреки че не се съзнавам виновен в нищо, пак с това не съм оправдан; защото Господ е Този, който ще ме съди.</verse>
        <verse osisID='1Cor.4.5'>Затова не съдете нищо преждевременно, докато не дойде Господ, който ще извади на светло скритото в тъмнината и ще изяви намеренията на сърцата. И тогава всеки ще получи своята похвала от Бога.</verse>
        <verse osisID='1Cor.4.6'>И това, братя, преносно приспособих към себе си и Аполос заради вас, за да се научите чрез нас да не мъдрувате повече от написаното и да не се гордее някой от вас с един против друг.</verse>
        <verse osisID='1Cor.4.7'>Защото, кой те прави да се отличаваш от другиго? И какво имаш, което да не си получил? Но ако си го получил, защо се хвалиш, като че не си го получил?</verse>
        <verse osisID='1Cor.4.8'>Сити сте вече! Обогатихте се вече! Възцарихте се без нас! О, да бяхте се възцарили (наистина), че и ние да царуваме с вас!</verse>
        <verse osisID='1Cor.4.9'>Защото аз мисля, че Бог изложи нас, апостолите, като най-последни, като осъдени на смърт; защото станахме за показ на света — както на ангелите, така и на хората:</verse>
        <verse osisID='1Cor.4.10'>ние сме безумни заради Христос, а вие сте разумни в Христос; ние — слаби, а вие — силни; вие — почитани, а ние — опозорени.</verse>
        <verse osisID='1Cor.4.11'>Ние и досега гладуваме и жадуваме, и сме голи, и сме бити, и се скитаме бездомни,</verse>
        <verse osisID='1Cor.4.12'>трудим се, работейки с ръцете си. Като ни хулят — благославяме, като ни гонят — търпим,</verse>
        <verse osisID='1Cor.4.13'>като ни злословят — умоляваме. Досега станахме като смет на света, измет на всичко.</verse>
        <verse osisID='1Cor.4.14'>Не пиша това, за да ви засрамя, а за да ви увещая, като възлюбени мои деца.</verse>
        <verse osisID='1Cor.4.15'>Защото, дори и да имате десетки хиляди възпитатели в Христос, пак нямате много бащи; понеже аз ви родих в Христос Иисус чрез благовестието.</verse>
        <verse osisID='1Cor.4.16'>Затова ви моля настойчиво: бъдете мои подражатели!</verse>
        <verse osisID='1Cor.4.17'>Поради тази причина ви изпратих Тимотей, който е мое възлюбено и вярно дете в Господа; той ще ви напомни моите пътища в Христос, които аз поучавам навсякъде във всяка църква.</verse>
        <verse osisID='1Cor.4.18'>Но някои се възгордяха, като че ли нямаше да дойда при вас.</verse>
        <verse osisID='1Cor.4.19'>Но ако Господ желае, аз скоро ще дойда при вас и ще изпитам не думите, а силата на онези, които са се възгордели.</verse>
        <verse osisID='1Cor.4.20'>Защото Божието царство не се състои в думи, а в сила.</verse>
        <verse osisID='1Cor.4.21'>Какво искате? Да дойда при вас с тояга ли, или с любов и кротък дух?</verse>
      </chapter>
      <chapter osisID='1Cor.5'>
        <verse osisID='1Cor.5.1'>Отвсякъде се чува, че между вас има блудство, и то такова блудство, каквото и между езичниците не се споменава, а именно, че един от вас има бащината си жена.</verse>
        <verse osisID='1Cor.5.2'>И вие сте се възгордели, вместо да скърбите, така че този, който е извършил това дело, да бъде отлъчен от вас.</verse>
        <verse osisID='1Cor.5.3'>Защото аз, макар и да не съм телесно при вас, но с духа си съм, и осъдих вече в Името на нашия Господ Иисус Христос този, който е извършил това, като че съм там —</verse>
        <verse osisID='1Cor.5.4'>като сте събрани вие и моят дух със силата на нашия Господ Иисус —</verse>
        <verse osisID='1Cor.5.5'>да се предаде такъв човек на Сатана за погубване на плътта му, за да се спаси духът му в Деня на Господ Иисус.</verse>
        <verse osisID='1Cor.5.6'>Вашата хвалба не е добра. Не знаете ли, че малко квас заквасва цялото тесто?</verse>
        <verse osisID='1Cor.5.7'>Затова изметете стария квас, за да бъдете ново тесто, тъй като вие сте безквасни. Защото и нашата Пасха, Христос, беше заклан (за нас).</verse>
        <verse osisID='1Cor.5.8'>Затова нека празнуваме не със стар квас, нито с квас от злоба и злина, а с безквасни хлябове от искреност и истина.</verse>
        <verse osisID='1Cor.5.9'>В писмото си ви писах да нямате общение с блудници,</verse>
        <verse osisID='1Cor.5.10'>и не изобщо с блудниците на този свят или сребролюбците, или грабителите, или идолопоклонниците, тъй като тогава би трябвало да излезете от света.</verse>
        <verse osisID='1Cor.5.11'>Но сега ви писах да нямате общение с такъв, който се нарича брат, и е блудник или сребролюбец, или идолопоклонник, или грабител, или пияница, или хулител; с такъв даже да не ядете заедно.</verse>
        <verse osisID='1Cor.5.12'>Защото каква работа имам да съдя и външните? Вие не съдите ли вътрешните?</verse>
        <verse osisID='1Cor.5.13'>Външните съди Бог. Отлъчете нечестивия от самите вас.</verse>
      </chapter>
      <chapter osisID='1Cor.6'>
        <verse osisID='1Cor.6.1'>Когато някой от вас има нещо против другиго, смее ли да се съди пред неправедните, а не пред светиите?</verse>
        <verse osisID='1Cor.6.2'>Или не знаете, че светиите ще съдят света? И ако вие ще съдите света, не сте ли достойни да съдите за най-малките неща?</verse>
        <verse osisID='1Cor.6.3'>Не знаете ли, че ние ще съдим ангели? Колко повече тогава житейски работи!</verse>
        <verse osisID='1Cor.6.4'>Ако имате да се съдите за житейски работи, поставяте ли за съдии онези, които от църквата се считат за нищо?</verse>
        <verse osisID='1Cor.6.5'>Казвам това, за да ви накарам да се засрамите. Няма ли между вас нито един мъдър човек, който би могъл да отсъди между братята си,</verse>
        <verse osisID='1Cor.6.6'>а брат с брат се съди, и то пред невярващите?</verse>
        <verse osisID='1Cor.6.7'>Въобще вече е голям ваш недостатък, че имате тъжби помежду си. Защо по-добре не останете онеправдани? Защо да не бъдете ощетени?</verse>
        <verse osisID='1Cor.6.8'>Но вие самите онеправдавате и ощетявате, и то братя!</verse>
        <verse osisID='1Cor.6.9'>Или не знаете, че неправедните няма да наследят Божието царство? Не се лъжете. Нито блудниците, нито идолопоклонниците, нито прелюбодейците, нито хомосексуалистите, нито малакийците,</verse>
        <verse osisID='1Cor.6.10'>нито крадците, нито сребролюбците, нито пияниците, нито хулителите, нито грабителите няма да наследят Божието царство.</verse>
        <verse osisID='1Cor.6.11'>И някои от вас бяха такива, но вие бяхте измити, бяхте осветени, бяхте оправдани в Името на Господ Иисус Христос и в Духа на нашия Бог.</verse>
        <verse osisID='1Cor.6.12'>Всичко ми е позволено, но не всичко е полезно. Всичко ми е позволено, но не искам да съм подвластен на нищо.</verse>
        <verse osisID='1Cor.6.13'>Храната е за стомаха, и стомахът е за храната; но Бог ще унищожи и него, и нея. А тялото не е за блудство, а за Господа, и Господ е за тялото.</verse>
        <verse osisID='1Cor.6.14'>И Бог, който възкреси Господа, ще възкреси и нас със Своята сила.</verse>
        <verse osisID='1Cor.6.15'>Не знаете ли, че вашите тела са части на Христос? И така, да отнема ли от Христос частите Му и да ги направя части на блудница? Да не бъде!</verse>
        <verse osisID='1Cor.6.16'>Или не знаете, че който се сношава с блудница, е едно тяло с нея? Защото Той казва: "двамата ще бъдат една плът."</verse>
        <verse osisID='1Cor.6.17'>Но който се съединява с Господа, е един дух с Него.</verse>
        <verse osisID='1Cor.6.18'>Бягайте от блудството. Всеки друг грях, който би извършил човек, е вън от тялото, но който блудства, съгрешава против своето си тяло.</verse>
        <verse osisID='1Cor.6.19'>Или не знаете, че вашето тяло е храм на Светия Дух, който е във вас, когото имате от Бога, и вие не принадлежите на себе си?</verse>
        <verse osisID='1Cor.6.20'>Защото вие бяхте купени с цена, затова прославете Бога с телата си.</verse>
      </chapter>
      <chapter osisID='1Cor.7'>
        <verse osisID='1Cor.7.1'>А относно това, което ми писахте: Добре е човек да не се докосва до жена.</verse>
        <verse osisID='1Cor.7.2'>Но за да се избягва блудството, нека всеки мъж да има своя собствена жена, и всяка жена да има свой собствен мъж.</verse>
        <verse osisID='1Cor.7.3'>Мъжът нека има с жената дължимото към нея сношение; също и жената — с мъжа.</verse>
        <verse osisID='1Cor.7.4'>Жената няма власт над своето тяло, а мъжът; но също така и мъжът няма власт над своето тяло, а жената.</verse>
        <verse osisID='1Cor.7.5'>Не се лишавайте един друг от съпружеско сношение, освен ако бъде по съгласие за малко време, за да се предадете на молитва, и пак бъдете заедно, за да не би Сатана да ви изкушава чрез това, че не можете да се въздържате.</verse>
        <verse osisID='1Cor.7.6'>Но това казвам като позволение, а не като заповед.</verse>
        <verse osisID='1Cor.7.7'>Но аз желая всички хора да са като мен. Обаче всеки има своя собствена дарба от Бога — един така, а друг иначе.</verse>
        <verse osisID='1Cor.7.8'>А на неженените и вдовиците казвам: добро е за тях, ако си останат като мен.</verse>
        <verse osisID='1Cor.7.9'>Но ако не могат да се въздържат, нека се женят, защото по-добре е да се женят, отколкото да се разпалват в страст.</verse>
        <verse osisID='1Cor.7.10'>А на женените поръчвам, и то не аз, а Господ: жена да не напуска мъжа си;</verse>
        <verse osisID='1Cor.7.11'>но ако е напуснала, нека остане неомъжена или нека се помири с мъжа си; и мъж да не оставя жена си.</verse>
        <verse osisID='1Cor.7.12'>А на другите казвам аз, а не Господ: ако някой брат има невярваща жена и тя е съгласна да живее с него, да не я оставя.</verse>
        <verse osisID='1Cor.7.13'>И жена, която има невярващ мъж, и той е съгласен да живее с нея, да не го оставя.</verse>
        <verse osisID='1Cor.7.14'>Защото невярващият мъж се освещава чрез жената и невярващата жена се освещава чрез своя мъж; иначе децата ви щяха да бъдат нечисти, а сега са свети.</verse>
        <verse osisID='1Cor.7.15'>Но ако невярващият напусне, нека напусне; в такива случаи братът или сестрата не са заробени. Бог обаче ни е призовал към мир.</verse>
        <verse osisID='1Cor.7.16'>Защото откъде знаеш, жено, дали няма да спасиш мъжа си? Или откъде знаеш, мъжо, дали няма да спасиш жена си?</verse>
        <verse osisID='1Cor.7.17'>Но както Бог е отредил на всеки един и както Господ е призовал всеки един, така нека всеки да постъпва. И така нареждам за всичките църкви.</verse>
        <verse osisID='1Cor.7.18'>Обрязан ли е бил призован някой, да не крие обрязването. Необрязан ли е бил призован някой, да не се обрязва.</verse>
        <verse osisID='1Cor.7.19'>Обрязването е нищо и необрязването е нищо, а важното е пазенето на Божиите заповеди.</verse>
        <verse osisID='1Cor.7.20'>Нека всеки си остава в званието, в което е бил призован.</verse>
        <verse osisID='1Cor.7.21'>Като роб ли си бил призован? Да не те е грижа, но ако можеш да бъдеш свободен, по-добре използвай.</verse>
        <verse osisID='1Cor.7.22'>Защото този, който е бил призован в Господа като роб, е свободен човек на Господа; също така и този, който е бил призован като свободен човек, е роб на Христос.</verse>
        <verse osisID='1Cor.7.23'>С цена сте били купени, не ставайте роби на хора.</verse>
        <verse osisID='1Cor.7.24'>Братя, нека всеки остане пред Бога в това, в което е бил призован.</verse>
        <verse osisID='1Cor.7.25'>Относно девиците нямам заповед от Господа, но давам мнение като един, който е получил милост от Господа да бъде достоен за доверие.</verse>
        <verse osisID='1Cor.7.26'>И така, поради настоящата неволя, ето какво мисля за добро: добре е за човека да остане така, както си е.</verse>
        <verse osisID='1Cor.7.27'>Вързан ли си за жена, не търси развързване. Отвързан ли си от жена, не търси жена.</verse>
        <verse osisID='1Cor.7.28'>Но ако все пак се ожениш, не съгрешаваш; и ако една девица се омъжи, не съгрешава. Но такива ще имат житейски скърби, а пък аз ви жаля.</verse>
        <verse osisID='1Cor.7.29'>Това казвам, братя, че времето е кратко. Затова отсега нататък тези, които имат жени, нека бъдат, като че нямат;</verse>
        <verse osisID='1Cor.7.30'>и онези, които плачат — като че не плачат; които се радват — като че не се радват; които купуват — като че не притежават;</verse>
        <verse osisID='1Cor.7.31'>и които си служат със света — като че не са предадени на него; защото сегашното състояние на този свят преминава.</verse>
        <verse osisID='1Cor.7.32'>А аз желая вие да бъдете без грижи. Нежененият се грижи за това, което е Господно — как да угажда на Господа;</verse>
        <verse osisID='1Cor.7.33'>а жененият се грижи за това, което е световно — как да угажда на жена си.</verse>
        <verse osisID='1Cor.7.34'>Има разлика между жена и девица: неомъжената се грижи за това, което е Господно — да бъде свята и в тяло, и в дух; а омъжената се грижи за това, което е световно — как да угажда на мъжа си.</verse>
        <verse osisID='1Cor.7.35'>И това казвам за ваша собствена полза — не за да ви сложа оглавник, а заради благоприличието и за да постоянствате в Господа, без да се отвличате.</verse>
        <verse osisID='1Cor.7.36'>Но ако някой мисли, че постъпва нередно със своята девица, ако й е преминала цветущата възраст, и ако трябва да стане така, нека прави каквото иска; не съгрешава; нека се женят.</verse>
        <verse osisID='1Cor.7.37'>Но този, който стои твърд в сърцето си, като не бива принуден, а има власт над волята си, и е решил това в сърцето си — да запази своята девица — прави добре.</verse>
        <verse osisID='1Cor.7.38'>Така че този, който омъжи девицата си, прави добре; а който не я омъжи, прави по-добре.</verse>
        <verse osisID='1Cor.7.39'>Жената е вързана дотогава, докогато е жив мъжът й; но ако мъжът й умре, е свободна да се омъжи за когото иска, но само в Господа.</verse>
        <verse osisID='1Cor.7.40'>Но по мое мнение, по-щастлива е, ако си остане така. А мисля, че и аз имам Божия Дух.</verse>
      </chapter>
      <chapter osisID='1Cor.8'>
        <verse osisID='1Cor.8.1'>А относно идоложертвеното: Знаем, че ние всички имаме знание! Знанието възгордява, а любовта изгражда.</verse>
        <verse osisID='1Cor.8.2'>А ако някой мисли, че знае нещо, той още не е познал нищо така, както трябва да познава.</verse>
        <verse osisID='1Cor.8.3'>Но ако някой люби Бога, той е познат от Него.</verse>
        <verse osisID='1Cor.8.4'>И така, относно яденето на идоложертвено: знаем, че идолът е нищо в света и че няма друг Бог, освен Един.</verse>
        <verse osisID='1Cor.8.5'>Защото, дори и да има така наречени богове — било на небето, или на земята, както има много богове и много господари —</verse>
        <verse osisID='1Cor.8.6'>за нас има само един Бог — Отец, от когото е всичко, и ние за Него; и един Господ — Иисус Христос, чрез когото е всичко, и ние чрез Него.</verse>
        <verse osisID='1Cor.8.7'>Но това знание го няма във всички, а някои, като досега бяха свикнали с идолите, ядат месо като идоложертвено и съвестта им, като е слаба, се осквернява.</verse>
        <verse osisID='1Cor.8.8'>Но това, което ядем, не ни прави угодни на Бога; защото нито като не ядем, губим нещо, нито като ядем, печелим нещо.</verse>
        <verse osisID='1Cor.8.9'>Но внимавайте да не би по някакъв начин тази ваша свобода да стане спънка на слабите.</verse>
        <verse osisID='1Cor.8.10'>Защото, ако види някой, че ти, който имаш знание, седиш и ядеш в някой храм на идол, няма ли съвестта на този, който е слаб, да се насърчи, така че и той да яде идоложертвено?</verse>
        <verse osisID='1Cor.8.11'>И заради твоето знание ще загине слабият, братът, за когото е умрял Христос.</verse>
        <verse osisID='1Cor.8.12'>А когато съгрешавате така против братята и наранявате слабата им съвест, вие съгрешавате против Христос.</verse>
        <verse osisID='1Cor.8.13'>Затова, ако храната, която ям, е спънка на брат ми, аз няма да ям месо до века, за да не препъна брат си.</verse>
      </chapter>
      <chapter osisID='1Cor.9'>
        <verse osisID='1Cor.9.1'>Не съм ли свободен? Не съм ли апостол? Не видях ли Иисус, нашия Господ? Не сте ли вие моето дело в Господа?</verse>
        <verse osisID='1Cor.9.2'>Ако на други не съм апостол, то поне на вас съм; защото вие сте печатът на моето апостолство в Господа.</verse>
        <verse osisID='1Cor.9.3'>Моята защита пред тези, които ме изпитват, е тази:</verse>
        <verse osisID='1Cor.9.4'>Нямаме ли и ние право да ядем и да пием?</verse>
        <verse osisID='1Cor.9.5'>Нямаме ли и ние право да водим жена от сестрите като другите апостоли и братята на Господа, и Кифа?</verse>
        <verse osisID='1Cor.9.6'>Или само аз и Варнава нямаме право да не работим?</verse>
        <verse osisID='1Cor.9.7'>Кой войник служи някога на свои разноски? Кой насажда лозе и не яде от плода му? Или кой пасе стадо и не яде от млякото на стадото?</verse>
        <verse osisID='1Cor.9.8'>По човешки ли говоря това? Или законът не казва ли същото?</verse>
        <verse osisID='1Cor.9.9'>Защото в Мойсеевия закон е писано: "Да не обвързваш устата на вола, когато вършее." За воловете ли тук се грижи Бог,</verse>
        <verse osisID='1Cor.9.10'>или го казва несъмнено заради нас? Да, това е писано заради нас; защото, който оре, трябва да оре с надежда и който вършее, трябва да вършее с надежда, че ще участва в плода.</verse>
        <verse osisID='1Cor.9.11'>Ако ние сме посели у вас духовното, голямо нещо ли е, ако пожънем от вас земното?</verse>
        <verse osisID='1Cor.9.12'>Ако други участват в това право над вас, не участваме ли ние повече? Ние обаче не използвахме това право, а търпим всичко, за да не станем причина за спънка пред благовестието на Христос.</verse>
        <verse osisID='1Cor.9.13'>Не знаете ли, че тези, които свещенодействат, се хранят от храма и че тези, които служат на олтара, имат дял от олтара?</verse>
        <verse osisID='1Cor.9.14'>Също и Господ е наредил така, че проповедниците на благовестието да живеят от благовестието.</verse>
        <verse osisID='1Cor.9.15'>Но аз не съм използувал нито една от тези наредби, нито пиша това, за да се направи така и за мен, защото за мен е по-добре да умра, отколкото някой да ощети похвалата ми.</verse>
        <verse osisID='1Cor.9.16'>Защото, ако проповядвам благовестието, няма с какво да се похваля, понеже това ми се налага от необходимост и горко ми, ако не благовествам.</verse>
        <verse osisID='1Cor.9.17'>Защото, ако върша това доброволно, имам награда, но ако го върша от принуждение, то само изпълнявам повереното ми настойничество.</verse>
        <verse osisID='1Cor.9.18'>Тогава каква е моята награда? Тази — като благовествам, да мога да направя евангелието безплатно, така че да не използувам напълно своето право в благовестието.</verse>
        <verse osisID='1Cor.9.19'>Защото, въпреки че съм свободен от всички хора, аз сам станах роб на всички, за да спечеля още повече хора.</verse>
        <verse osisID='1Cor.9.20'>За юдеите станах като юдеин, за да спечеля юдеи; за тези, които са под закон, станах като под закон — въпреки че сам аз не съм под закон — за да спечеля онези, които са под закон;</verse>
        <verse osisID='1Cor.9.21'>на тези, които нямат закон, станах, като че нямам закон — въпреки че не съм без закон пред Бога, а съм под закона на Христос — за да спечеля онези, които нямат закон;</verse>
        <verse osisID='1Cor.9.22'>за слабите станах слаб, за да спечеля слабите. За всички станах всичко, така че по всякакъв начин да спася неколцина.</verse>
        <verse osisID='1Cor.9.23'>И това правя заради благовестието — за да участвам и аз в него.</verse>
        <verse osisID='1Cor.9.24'>Не знаете ли, че тези, които тичат на игрището, всички тичат, а само един получава наградата? Тичайте така, че да я получите.</verse>
        <verse osisID='1Cor.9.25'>А всеки, който се състезава, се въздържа във всичко. Те вършат това, за да получат тленен венец, а ние — нетленен.</verse>
        <verse osisID='1Cor.9.26'>Затова, аз така тичам — не като към нещо неизвестно; така удрям — не като че бия въздуха;</verse>
        <verse osisID='1Cor.9.27'>а уморявам тялото си и го поробвам, да не би проповядвайки на другите, аз самият да стана неодобрен.</verse>
      </chapter>
      <chapter osisID='1Cor.10'>
        <verse osisID='1Cor.10.1'>Не искам, братя, да не знаете, че нашите бащи са били всички под облака и всички са минали през морето,</verse>
        <verse osisID='1Cor.10.2'>и всички в Мойсей са се кръстили в облака и в морето,</verse>
        <verse osisID='1Cor.10.3'>и всички са яли една и съща духовна храна,</verse>
        <verse osisID='1Cor.10.4'>и всички са пили от едно и също духовно питие, защото пиеха от духовната Канара, която ги придружаваше — и тази Канара беше Христос.</verse>
        <verse osisID='1Cor.10.5'>Но въпреки това в повечето от тях Бог не благоволи, защото ги измори в пустинята.</verse>
        <verse osisID='1Cor.10.6'>Но тези неща бяха пример за нас, за да не жадуваме за злото, както те жадуваха.</verse>
        <verse osisID='1Cor.10.7'>И не бъдете идолопоклонници, като някои от тях, според писаното: "Народът седна да яде и да пие, и стана да играе."</verse>
        <verse osisID='1Cor.10.8'>Нито да блудстваме, както блудстваха някои от тях и паднаха в един ден двадесет и три хиляди души.</verse>
        <verse osisID='1Cor.10.9'>Нито да изпитваме Христос, както някои от тях Го изпитаха и погинаха от змиите.</verse>
        <verse osisID='1Cor.10.10'>И не роптайте, както роптаеха някои от тях и погинаха от изтребителя.</verse>
        <verse osisID='1Cor.10.11'>А всичко това им се случи за пример и беше записано за поука на нас, върху които са дошли последните времена.</verse>
        <verse osisID='1Cor.10.12'>Затова, който мисли, че стои, нека внимава да не падне.</verse>
        <verse osisID='1Cor.10.13'>Никакво изкушение не ви е постигнало, освен това, което е човешко; но Бог е верен, който няма да допусне да бъдете изкушени повече, отколкото ви е силата, но заедно с изкушението ще даде и изходен път, така че да можете да го издържите.</verse>
        <verse osisID='1Cor.10.14'>Затова, възлюбени мои, бягайте от идолослужението.</verse>
        <verse osisID='1Cor.10.15'>Говоря като на разумни — вие сами съдете за това, което казвам.</verse>
        <verse osisID='1Cor.10.16'>Чашата на благословението, която ние благославяме, не е ли участие в Христовата кръв? Хлябът, който разчупваме, не е ли участие в Христовото тяло?</verse>
        <verse osisID='1Cor.10.17'>Защото ние, многото, сме един хляб, едно тяло, понеже всички в този един хляб участваме.</verse>
        <verse osisID='1Cor.10.18'>Вижте Израил по плът: тези, които ядат жертвите, нямат ли участие в олтара? Тогава какво?</verse>
        <verse osisID='1Cor.10.19'>Казвам ли аз, че идолът е нещо или че идоложертвеното е нещо?</verse>
        <verse osisID='1Cor.10.20'>Не, но онова, което жертват езичниците, го жертват на демоните, а не на Бога, но аз не желая вие да имате общение с демоните.</verse>
        <verse osisID='1Cor.10.21'>Не можете да пиете Господната чаша и чашата на демоните, не можете да участвате в Господната трапеза и в трапезата на демоните.</verse>
        <verse osisID='1Cor.10.22'>Или искаме да подбудим Господа към ревност? Ние по-силни ли сме от Него?</verse>
        <verse osisID='1Cor.10.23'>Всичко е позволено, но не всичко е полезно; всичко е позволено, но не всичко е изграждащо.</verse>
        <verse osisID='1Cor.10.24'>Никой да не търси своята си полза, а всеки — ползата на другия.</verse>
        <verse osisID='1Cor.10.25'>Яжте всичко, което се продава в месарницата, без да го изпитвате заради съвестта си;</verse>
        <verse osisID='1Cor.10.26'>защото "Господна е земята и всичко, каквото има в нея."</verse>
        <verse osisID='1Cor.10.27'>Ако ви покани някой от невярващите и вие желаете да отидете, яжте каквото и да сложат пред вас, без да го изпитвате заради съвестта си.</verse>
        <verse osisID='1Cor.10.28'>Но ако някой ви каже: Това е било принесено в жертва на идоли; не яжте заради този, който ви го е известил, и заради съвестта.</verse>
        <verse osisID='1Cor.10.29'>Имам предвид не твоята съвест, а на другия; понеже, защо да се съди моята свобода от друга съвест?</verse>
        <verse osisID='1Cor.10.30'>Ако аз участвам в яденето с благодарение, защо да ме злословят за онова, за което благодаря?</verse>
        <verse osisID='1Cor.10.31'>И така, ядете ли, пиете ли, или вършите нещо друго, всичко вършете за Божията слава.</verse>
        <verse osisID='1Cor.10.32'>Не ставайте спънка нито за юдеи, нито за гърци, нито за Божията църква,</verse>
        <verse osisID='1Cor.10.33'>както и аз се стремя да угодя на всички във всичко, като търся не своята собствена полза, а ползата на мнозина, за да се спасят.</verse>
      </chapter>
      <chapter osisID='1Cor.11'>
        <verse osisID='1Cor.11.1'>Бъдете подражатели на мен, както съм и аз на Христос.</verse>
        <verse osisID='1Cor.11.2'>За похвала ви е, че ме помните във всичко, като държите преданията така, както ви ги предадох.</verse>
        <verse osisID='1Cor.11.3'>Но искам да знаете, че глава на всеки мъж е Христос, глава на жената е мъжът, а глава на Христос е Бог.</verse>
        <verse osisID='1Cor.11.4'>Всеки мъж, който се моли или пророкува с покрита глава, засрамва главата си.</verse>
        <verse osisID='1Cor.11.5'>А всяка жена, която се моли или пророкува с непокрита глава, засрамва главата си, защото това е едно и също, като да е с бръсната глава.</verse>
        <verse osisID='1Cor.11.6'>Защото, която жена не се покрива, нека се остриже. Но ако за една жена е срамно да бъде с остригана или обръсната глава, нека се покрива.</verse>
        <verse osisID='1Cor.11.7'>Защото мъжът не трябва да си покрива главата, понеже е образ и слава на Бога, а жената е слава на мъжа.</verse>
        <verse osisID='1Cor.11.8'>Защото мъжът не е от жената, а жената — от мъжа.</verse>
        <verse osisID='1Cor.11.9'>Защото не мъжът беше създаден за жената, а жената — за мъжа.</verse>
        <verse osisID='1Cor.11.10'>Затова жената е длъжна да има на главата си белег на власт заради ангелите.</verse>
        <verse osisID='1Cor.11.11'>Обаче в Господа нито жената е без мъжа, нито мъжът е без жената.</verse>
        <verse osisID='1Cor.11.12'>Защото както жената е от мъжа, така и мъжът е чрез жената, а всичко е от Бога.</verse>
        <verse osisID='1Cor.11.13'>Сами в себе си съдете: прилично ли е жената да се моли на Бога с непокрита глава?</verse>
        <verse osisID='1Cor.11.14'>Не ви ли учи самото естество, че ако мъжът оставя косата си да расте, това е позор за него?</verse>
        <verse osisID='1Cor.11.15'>Но ако жената има дълга коса, това е слава за нея, защото косата й е дадена вместо покривало.</verse>
        <verse osisID='1Cor.11.16'>Но ако някой мисли да спори за това, ние нямаме такъв обичай, нито Божиите църкви.</verse>
        <verse osisID='1Cor.11.17'>А като ви давам тези наставления, не ви хваля, защото се събирате не за по-добро, а за по-лошо.</verse>
        <verse osisID='1Cor.11.18'>Защото първо, слушам, че когато се събирате в църква, ставали разцепления помежду ви; и отчасти вярвам това,</verse>
        <verse osisID='1Cor.11.19'>защото е нужно да има и разделение между вас, за да се видят кои са одобрените между вас.</verse>
        <verse osisID='1Cor.11.20'>И когато така се събирате на едно място, не е възможно да ядете Господната вечеря.</verse>
        <verse osisID='1Cor.11.21'>Защото на яденето всеки бърза да вземе своята вечеря преди другите и така един остава гладен, а друг се напива.</verse>
        <verse osisID='1Cor.11.22'>Какво! Къщи ли нямате, където да ядете и пиете? Или презирате Божията църква и засрамвате тези, които нямат нищо? Какво да ви кажа? Да ви похваля ли за това? Не ви хваля.</verse>
        <verse osisID='1Cor.11.23'>Защото аз от Господа приех това, което ви и предадох — че Господ Иисус през нощта, когато беше предаден, взе хляб</verse>
        <verse osisID='1Cor.11.24'>и като благодари, разчупи и каза: Това е Моето тяло, което е (разчупено) за вас; това правете за Мое възпоменание.</verse>
        <verse osisID='1Cor.11.25'>Така взе и чашата след вечерята и каза: Тази чаша е Новият Завет в Моята кръв; това правете всеки път, когато пиете, за Мое възпоменание.</verse>
        <verse osisID='1Cor.11.26'>Защото всеки път, когато ядете този хляб и пиете (тази) чаша, възвестявате смъртта на Господа, докато Той дойде.</verse>
        <verse osisID='1Cor.11.27'>Затова всеки, който яде този хляб или пие Господната чаша недостойно, ще бъде виновен за грях против тялото и кръвта на Господа.</verse>
        <verse osisID='1Cor.11.28'>Но човек да изпитва себе си и така да яде от хляба и да пие от чашата;</verse>
        <verse osisID='1Cor.11.29'>защото, който яде и пие, без да разпознава Господното тяло, той яде и пие осъждане за себе си.</verse>
        <verse osisID='1Cor.11.30'>По тази причина мнозина между вас са слаби и болнави, а доста са и починали.</verse>
        <verse osisID='1Cor.11.31'>Защото, ако разпознавахме сами себе си, нямаше да бъдем съдени.</verse>
        <verse osisID='1Cor.11.32'>Но когато биваме съдени, биваме наказвани от Господа, за да не бъдем осъдени заедно със света.</verse>
        <verse osisID='1Cor.11.33'>Затова, братя мои, когато се събирате да ядете, чакайте се един друг.</verse>
        <verse osisID='1Cor.11.34'>А ако някой е гладен, нека яде у дома си, за да не се събирате за осъждане. А останалите работи ще наредя, когато дойда.</verse>
      </chapter>
      <chapter osisID='1Cor.12'>
        <verse osisID='1Cor.12.1'>Що се отнася до духовните дарби, братя, не искам да не разбирате.</verse>
        <verse osisID='1Cor.12.2'>Вие знаете, че когато бяхте езичници, ви теглеше към немите идоли, които ви привличаха.</verse>
        <verse osisID='1Cor.12.3'>Затова ви известявам, че никой, като говори с Божия Дух, не казва: Да бъде проклет Иисус!, и никой не може да каже: Иисус е Господ!, освен със Светия Дух.</verse>
        <verse osisID='1Cor.12.4'>Дарбите са различни, но Духът е същият.</verse>
        <verse osisID='1Cor.12.5'>Службите са различни, но Господ е същият.</verse>
        <verse osisID='1Cor.12.6'>Различни са и действията, но Бог е Същият, който върши всичко във всички.</verse>
        <verse osisID='1Cor.12.7'>А на всеки се дава проявяването на Духа за обща полза;</verse>
        <verse osisID='1Cor.12.8'>защото на един се дава чрез Духа слово на мъдрост, а на друг — слово на познание чрез същия Дух,</verse>
        <verse osisID='1Cor.12.9'>на друг — вяра чрез същия Дух, а пък на друг — изцелителни дарби чрез същия Дух,</verse>
        <verse osisID='1Cor.12.10'>а на друг — да върши чудеса, а на друг — пророчество, а на друг — разпознаване на духове, на друг — разни езици, а на друг — тълкуване на езици.</verse>
        <verse osisID='1Cor.12.11'>А всичко това се върши от един и същ Дух, който разделя на всеки поотделно, както иска.</verse>
        <verse osisID='1Cor.12.12'>Защото, както тялото е едно и има много части, но всичките части на тялото, ако и да са много, пак са едно тяло, така е и Христос.</verse>
        <verse osisID='1Cor.12.13'>Защото всички ние — било юдеи или гърци, било роби или свободни — бяхме кръстени в един Дух, за да съставляваме едно тяло, и всички с един Дух бяхме напоени.</verse>
        <verse osisID='1Cor.12.14'>Защото тялото не е съставено от една част, а от много.</verse>
        <verse osisID='1Cor.12.15'>Ако каже кракът: Понеже не съм ръка, не съм от тялото, това прави ли го да не е от тялото?</verse>
        <verse osisID='1Cor.12.16'>И ако каже ухото: Понеже не съм око, не съм от тялото, това прави ли го да не е от тялото?</verse>
        <verse osisID='1Cor.12.17'>Ако цялото тяло беше око, къде щеше да е слухът? Ако цялото беше слух, къде щеше да е обонянието?</verse>
        <verse osisID='1Cor.12.18'>Но сега Бог е поставил частите — всяка една от тях — в тялото, както е искал.</verse>
        <verse osisID='1Cor.12.19'>Но ако всичко беше една част, къде щеше да е тялото?</verse>
        <verse osisID='1Cor.12.20'>А сега наистина частите са много, а тялото — едно.</verse>
        <verse osisID='1Cor.12.21'>И окото не може да каже на ръката: Не ми трябваш; или пък главата на краката: Не сте ми необходими.</verse>
        <verse osisID='1Cor.12.22'>Напротив, тези части на тялото, които изглеждат по-слаби, са необходими;</verse>
        <verse osisID='1Cor.12.23'>и тези части на тялото, които ни изглеждат по-малко почетни, тях обграждаме с повече почит; и неблагоприличните ни части имат по-голямо благоприличие,</verse>
        <verse osisID='1Cor.12.24'>а благоприличните ни части нямат нужда от това. Но Бог е сглобил тялото така, че е дал по-голяма почит на онази част, която не я притежава,</verse>
        <verse osisID='1Cor.12.25'>за да няма раздор в тялото, а частите му да се грижат еднакво една за друга.</verse>
        <verse osisID='1Cor.12.26'>И ако страда една част, всичките части страдат заедно с нея; или ако се слави една част, всичките части се радват заедно с нея.</verse>
        <verse osisID='1Cor.12.27'>А вие сте тялото на Христос и поотделно — части от Него.</verse>
        <verse osisID='1Cor.12.28'>И Бог е поставил някои в църквата — първо апостоли, второ пророци, трето учители, после чудеса, после дарби на изцеление, помагания, управлявания, разни езици.</verse>
        <verse osisID='1Cor.12.29'>Всички апостоли ли са? Всички пророци ли са? Всички учители ли са? Всички вършат ли чудеса?</verse>
        <verse osisID='1Cor.12.30'>Всички имат ли изцелителни дарби? Всички говорят ли езици? Всички тълкуват ли?</verse>
        <verse osisID='1Cor.12.31'>Копнейте за по-големите дарби. Но аз ви показвам един още по-превъзходен път.</verse>
      </chapter>
      <chapter osisID='1Cor.13'>
        <verse osisID='1Cor.13.1'>Ако говоря с човешки и ангелски езици, а любов нямам, аз съм станал мед, която звънти, или кимвал, който дрънка.</verse>
        <verse osisID='1Cor.13.2'>И ако имам пророческа дарба и зная всички тайни и всяко знание, и ако имам всичката вяра, така че и планини да премествам, а любов нямам, нищо не съм.</verse>
        <verse osisID='1Cor.13.3'>И ако раздам целия си имот за прехрана на бедните и ако предам тялото си на изгаряне, а любов нямам, нищо не ме ползва.</verse>
        <verse osisID='1Cor.13.4'>Любовта дълго търпи и е милостива, любовта не завижда, любовта не се превъзнася, не се гордее,</verse>
        <verse osisID='1Cor.13.5'>не безобразничи, не търси своето, не се раздразнява, не мисли зло,</verse>
        <verse osisID='1Cor.13.6'>не се радва на неправдата, а се радва заедно с истината,</verse>
        <verse osisID='1Cor.13.7'>всичко премълчава, на всичко хваща вяра, на всичко се надява, всичко търпи.</verse>
        <verse osisID='1Cor.13.8'>Любовта никога не преминава; обаче пророчества ли са, ще се прекратят, езици ли са, ще престанат, знание ли е, ще се прекрати.</verse>
        <verse osisID='1Cor.13.9'>Защото отчасти знаем и отчасти пророкуваме,</verse>
        <verse osisID='1Cor.13.10'>но когато дойде съвършеното, тогава това, което е частично, ще се прекрати.</verse>
        <verse osisID='1Cor.13.11'>Когато бях дете, като дете говорех, като дете мислех, като дете отсъждах. Но когато станах мъж, прекратих детското.</verse>
        <verse osisID='1Cor.13.12'>Защото сега виждаме неясно, като в огледало, а тогава ще видим лице в лице. Сега познавам отчасти, а тогава ще позная напълно, както и аз съм бил напълно познат.</verse>
        <verse osisID='1Cor.13.13'>И така, остават тези трите: вяра, надежда и любов; но най-голямата от тях е любовта.</verse>
      </chapter>
      <chapter osisID='1Cor.14'>
        <verse osisID='1Cor.14.1'>Стремете се към любовта; и копнейте и за духовните дарби, а особено за дарбата да пророкувате.</verse>
        <verse osisID='1Cor.14.2'>Защото, който говори на език, той не говори на хора, а на Бога, защото никой не го разбира; но в духа говори тайни.</verse>
        <verse osisID='1Cor.14.3'>А който пророкува, той говори на хората за изграждане и увещание, и утеха.</verse>
        <verse osisID='1Cor.14.4'>Който говори на език, изгражда себе си; а който пророкува, изгражда църквата.</verse>
        <verse osisID='1Cor.14.5'>Желал бих всички вие да говорите на езици, а още повече да пророкувате; а който пророкува, е по-горен от този, който говори на езици, освен ако тълкува, за да се изгражда църквата.</verse>
        <verse osisID='1Cor.14.6'>Но сега, братя, ако дойда при вас и говоря на езици, какво ще ви ползувам, освен ако не ви съобщя или откровение, или знание, или пророчество, или поучение?</verse>
        <verse osisID='1Cor.14.7'>Дори бездушните неща като свирка или гъдулка, когато издават звук, ако не се различават тоновете им, как ще се познае какво свирят със свирката или с гъдулката?</verse>
        <verse osisID='1Cor.14.8'>Защото и ако тръбата издадеше неопределен звук, кой би се приготвил за бой?</verse>
        <verse osisID='1Cor.14.9'>Също така и вие, ако не изговаряте с езика разбираеми думи, как ще се познае какво говорите? Защото ще говорите на вятъра.</verse>
        <verse osisID='1Cor.14.10'>Има например толкова вида езици на света; и нито един от тях не е без значение.</verse>
        <verse osisID='1Cor.14.11'>И така, ако аз не разбера значението на езика, ще бъда другоезичен за този, който говори, и този, който говори, ще бъде другоезичен за мен.</verse>
        <verse osisID='1Cor.14.12'>Така и вие, понеже копнеете за духовните дарби, старайте се да се преумножат те у вас за изграждане на църквата.</verse>
        <verse osisID='1Cor.14.13'>Затова, който говори на език, нека се моли за дарбата и да тълкува.</verse>
        <verse osisID='1Cor.14.14'>Защото, ако се моля на език, духът ми се моли, но умът ми не дава плод.</verse>
        <verse osisID='1Cor.14.15'>Тогава какво? Ще се моля с духа си, но ще се моля и с ума си; ще пея с духа си, но ще пея и с ума си.</verse>
        <verse osisID='1Cor.14.16'>Иначе, ако славиш с духа си, как ще каже: Амин! на твоето благодарение онзи, който е в положението на неучения, като не знае какво говориш?</verse>
        <verse osisID='1Cor.14.17'>Защото ти наистина благодариш добре, но другият не се изгражда.</verse>
        <verse osisID='1Cor.14.18'>Благодаря на моя Бог, че аз говоря езици повече от всички вас;</verse>
        <verse osisID='1Cor.14.19'>но в църквата предпочитам да изговоря пет думи с ума си, за да наставя и други, а не десет хиляди думи на език.</verse>
        <verse osisID='1Cor.14.20'>Братя, не бъдете деца по ум, но бъдете невръстни в злобата, а по ум бъдете пълнолетни.</verse>
        <verse osisID='1Cor.14.21'>В закона е писано: "Чрез другоезични хора и чрез устните на чужденци ще говоря на този народ, но и така няма да Ме послушат", казва Господ.</verse>
        <verse osisID='1Cor.14.22'>И така, езиците не са белег за вярващите, а за невярващите. А пророчеството не е за невярващите, а за вярващите.</verse>
        <verse osisID='1Cor.14.23'>И така, ако се събере цялата църква и всички говорят на езици, и влязат хора неучени или невярващи, няма ли да кажат, че вие сте полудели?</verse>
        <verse osisID='1Cor.14.24'>Но ако всички пророкуват и влезе някой невярващ или неучен, той се обвинява от всички и се осъжда от всички,</verse>
        <verse osisID='1Cor.14.25'>тайните на сърцето му се откриват; и така, той ще падне на лицето си, ще се поклони пред Бога и ще изповяда, че Бог наистина е между вас.</verse>
        <verse osisID='1Cor.14.26'>Тогава, братя, какво става? Когато се събирате, всеки от вас има псалм, има поучение, има откровение, има език, има тълкуване. Всичко да става за изграждане.</verse>
        <verse osisID='1Cor.14.27'>Ако някой говори на език, нека говорят по двама или най-много по трима, и то по ред, а един да тълкува.</verse>
        <verse osisID='1Cor.14.28'>Но ако няма тълкувател, такъв нека да мълчи в църквата и нека говори на себе си и на Бога.</verse>
        <verse osisID='1Cor.14.29'>От пророците нека говорят само двама или трима, а другите да преценяват.</verse>
        <verse osisID='1Cor.14.30'>Но ако дойде откровение на някой друг от седящите, първият нека да замълчи.</verse>
        <verse osisID='1Cor.14.31'>Защото можете да пророкувате всички един след друг, за да се поучават всички и всички да се насърчават.</verse>
        <verse osisID='1Cor.14.32'>И духовете на пророците се покоряват на пророците.</verse>
        <verse osisID='1Cor.14.33'>Защото Бог не е Бог на безредие, а на мир. Както е по всичките църкви на светиите,</verse>
        <verse osisID='1Cor.14.34'>жените нека да мълчат в църквите, защото не им е позволено да говорят; а да се подчиняват, както казва и законът.</verse>
        <verse osisID='1Cor.14.35'>Но ако искат да научат нещо, нека питат мъжете си у дома, защото е срамно за жена да говори в църква.</verse>
        <verse osisID='1Cor.14.36'>Или Божието слово излезе от вас? Или стигна само до вас?</verse>
        <verse osisID='1Cor.14.37'>Ако някой мисли, че е пророк или духовен, нека узнае, че това, което ви пиша, е заповед от Господа.</verse>
        <verse osisID='1Cor.14.38'>Но ако някой не иска да узнае, нека остане в незнание.</verse>
        <verse osisID='1Cor.14.39'>Затова, братя мои, копнейте да пророкувате и не забранявайте да се говори на езици.</verse>
        <verse osisID='1Cor.14.40'>И нека всичко да става с приличие и ред.</verse>
      </chapter>
      <chapter osisID='1Cor.15'>
        <verse osisID='1Cor.15.1'>И още, братя, напомням ви благовестието, което ви проповядвах, което и приехте, в което и стоите,</verse>
        <verse osisID='1Cor.15.2'>чрез което се и спасявате, ако държите здраво онова слово, което аз ви благовестих, освен ако не сте повярвали напразно.</verse>
        <verse osisID='1Cor.15.3'>Защото ви предадох преди всичко това, което и аз приех — че Христос умря за греховете ни според Писанията,</verse>
        <verse osisID='1Cor.15.4'>че беше погребан, че беше възкресен на третия ден според Писанията</verse>
        <verse osisID='1Cor.15.5'>и че се яви на Кифа, после на дванадесетте,</verse>
        <verse osisID='1Cor.15.6'>че след това се яви на повече от петстотин братя наведнъж, повечето от които и досега са живи, а някои починаха,</verse>
        <verse osisID='1Cor.15.7'>че после се яви на Яков, а след това на всичките апостоли;</verse>
        <verse osisID='1Cor.15.8'>а най-накрая от всички се яви и на мен, като на някой изверг.</verse>
        <verse osisID='1Cor.15.9'>Защото аз съм най-нищожният от апостолите, който не съм достоен да се нарека апостол, понеже гоних Божията църква.</verse>
        <verse osisID='1Cor.15.10'>Но с Божията благодат съм, каквото съм; и Неговата благодат към мен не беше напразна, а аз се трудих повече от всички тях — не аз обаче, а Божията благодат, която беше с мен.</verse>
        <verse osisID='1Cor.15.11'>И така, било аз или те, ние така проповядваме, и вие така повярвахте.</verse>
        <verse osisID='1Cor.15.12'>Но ако се проповядва, че Христос е възкресен от мъртвите, как някои между вас казват, че няма възкресение на мъртвите?</verse>
        <verse osisID='1Cor.15.13'>Ако няма възкресение на мъртвите, тогава и Христос не е бил възкресен.</verse>
        <verse osisID='1Cor.15.14'>А ако Христос не е бил възкресен, тогава нашата проповед е празна и вашата вяра също е празна.</verse>
        <verse osisID='1Cor.15.15'>При това, ние се намираме в положение на Божии лъжесвидетели, защото свидетелствахме за Бога, че е възкресил Христос, когото Той няма да е възкресил, ако мъртвите наистина не се възкресяват.</verse>
        <verse osisID='1Cor.15.16'>Защото, ако мъртвите не се възкресяват, тогава и Христос не е бил възкресен;</verse>
        <verse osisID='1Cor.15.17'>а ако Христос не е бил възкресен, вашата вяра е суетна; вие сте още в греховете си.</verse>
        <verse osisID='1Cor.15.18'>Тогава и тези, които са починали в Христос, са погинали.</verse>
        <verse osisID='1Cor.15.19'>Ако се надяваме на Христос само в този живот, то от всичките хора ние сме най-окаяните.</verse>
        <verse osisID='1Cor.15.20'>Но сега Христос е възкресен от мъртвите и стана първият плод от починалите.</verse>
        <verse osisID='1Cor.15.21'>Понеже, както чрез един човек дойде смъртта, така чрез един Човек дойде възкресението на мъртвите.</verse>
        <verse osisID='1Cor.15.22'>Защото, както в Адам всички умират, така и в Христос всички ще оживеят.</verse>
        <verse osisID='1Cor.15.23'>Но всеки на своя ред: Христос — първият плод; а после тези, които са Христови — при Неговото пришествие.</verse>
        <verse osisID='1Cor.15.24'>Тогава ще бъде краят, когато Той предаде царството на Бога и Отца, когато унищожи всяко началство и всяка власт, и сила,</verse>
        <verse osisID='1Cor.15.25'>защото Той трябва да царува, докато положи всички врагове под краката Си.</verse>
        <verse osisID='1Cor.15.26'>Последният враг, който ще бъде унищожен, е смъртта.</verse>
        <verse osisID='1Cor.15.27'>Защото Бог "е покорил всичко под краката Му". Но когато казва, че всичко е покорено, ясно е, че се изключва Този, който Му е покорил всичко.</verse>
        <verse osisID='1Cor.15.28'>А когато всичко Му бъде покорено, тогава и Самият Син ще се покори на Този, който Му е покорил всичко, за да бъде Бог всичко във всичко.</verse>
        <verse osisID='1Cor.15.29'>Иначе какво ще правят тези, които се кръщават заради мъртвите? Ако мъртвите изобщо не се възкресяват, защо тогава се кръщават заради тях?</verse>
        <verse osisID='1Cor.15.30'>Защо и ние се излагаме на опасност всеки час?</verse>
        <verse osisID='1Cor.15.31'>Братя, с похвалата заради вас, която имам в Христос Иисус, нашия Господ, аз всеки ден умирам.</verse>
        <verse osisID='1Cor.15.32'>Ако, по човешки казано, аз съм се борил със зверове в Ефес, какво ме ползва? Ако мъртвите не се възкресяват, "нека ядем и пием, защото утре ще умрем."</verse>
        <verse osisID='1Cor.15.33'>Не се мамете. Лошите другари покваряват добрите нрави.</verse>
        <verse osisID='1Cor.15.34'>Събудете се за правдата и не съгрешавайте, защото някои от вас не познават Бога. Това казвам, за да се засрамите.</verse>
        <verse osisID='1Cor.15.35'>Но някой ще каже: Как се възкресяват мъртвите? И с какво тяло идват?</verse>
        <verse osisID='1Cor.15.36'>Глупако! Това, което ти сееш, не оживява, ако не умре.</verse>
        <verse osisID='1Cor.15.37'>И когато го сееш, не посяваш тялото, което ще изникне, а голо зърно, пшенично или някое друго,</verse>
        <verse osisID='1Cor.15.38'>а Бог му дава тяло, каквото е искал, и на всяко семе — негово собствено тяло.</verse>
        <verse osisID='1Cor.15.39'>Всяка плът не е еднаква; а една е плътта на хората, а друга — плътта на животните, друга — на птиците и друга — на рибите.</verse>
        <verse osisID='1Cor.15.40'>И има небесни тела и земни тела. Но блясъкът на небесните е един, а на земните — друг;</verse>
        <verse osisID='1Cor.15.41'>един е блясъкът на слънцето, друг — блясъкът на луната и друг — блясъкът на звездите; а и звезда от звезда се различава по блясък.</verse>
        <verse osisID='1Cor.15.42'>Така е и възкресението на мъртвите. Сее се в тление, възкръсва в нетление;</verse>
        <verse osisID='1Cor.15.43'>сее се в безчестие, възкръсва в слава; сее се в немощ, възкръсва в сила;</verse>
        <verse osisID='1Cor.15.44'>сее се одушевено тяло, възкръсва духовно тяло. Има одушевено тяло, има и духовно тяло.</verse>
        <verse osisID='1Cor.15.45'>Така е и писано: "Първият човек, Адам, стана жива душа", последният Адам стана животворящ дух.</verse>
        <verse osisID='1Cor.15.46'>Обаче не е първо духовното, а одушевеното, и после духовното.</verse>
        <verse osisID='1Cor.15.47'>Първият човек е от земята — пръстен; вторият Човек е от небето.</verse>
        <verse osisID='1Cor.15.48'>Какъвто е пръстеният, такива са и пръстените; и какъвто е Небесният, такива са и небесните.</verse>
        <verse osisID='1Cor.15.49'>И както сме се облекли в образа на пръстения, така ще се облечем и в образа на Небесния.</verse>
        <verse osisID='1Cor.15.50'>А това казвам, братя, че плът и кръв не могат да наследят Божието царство, нито тленното наследява нетленното.</verse>
        <verse osisID='1Cor.15.51'>Ето, казвам ви една тайна: не всички ще починем, но всички ще се изменим</verse>
        <verse osisID='1Cor.15.52'>в един миг, в мигване на око, при последната тръба; защото тръбата ще затръби и мъртвите ще възкръснат нетленни, и ние ще се изменим.</verse>
        <verse osisID='1Cor.15.53'>Защото това тленното трябва да се облече в нетление и това смъртното — да се облече в безсмъртие.</verse>
        <verse osisID='1Cor.15.54'>А когато това тленното се облече в нетление и това смъртното се облече в безсмъртие, тогава ще се сбъдне написаното слово: "Погълната беше смъртта победоносно."</verse>
        <verse osisID='1Cor.15.55'>"О, смърт, къде ти е победата? О, смърт, къде ти е жилото?"</verse>
        <verse osisID='1Cor.15.56'>Но жилото на смъртта е грехът, а силата на греха е законът;</verse>
        <verse osisID='1Cor.15.57'>но благодарение да бъде на Бога, който ни дава победата чрез нашия Господ Иисус Христос!</verse>
        <verse osisID='1Cor.15.58'>Затова, възлюбени мои братя, бъдете твърди, непоколебими, и преизобилствайте винаги в Господното дело, като знаете, че в Господа вашият труд не е напразен.</verse>
      </chapter>
      <chapter osisID='1Cor.16'>
        <verse osisID='1Cor.16.1'>А колкото за събирането на дарение за светиите, правете и вие така, както наредих в църквите в Галатия.</verse>
        <verse osisID='1Cor.16.2'>Във всеки първи ден на седмицата всеки от вас да си отделя и да събира според успеха на работите си, за да не се събира, когато аз дойда.</verse>
        <verse osisID='1Cor.16.3'>И когато дойда, ще изпратя с писма онези, които ще одобрите, да отнесат дара ви в Ерусалим.</verse>
        <verse osisID='1Cor.16.4'>И ако си заслужава да отида и аз, ще пътуват с мен.</verse>
        <verse osisID='1Cor.16.5'>Но при вас ще дойда, след като мина през Македония, понеже минавам през Македония.</verse>
        <verse osisID='1Cor.16.6'>И може и да остана при вас или дори да презимувам, за да ме изпратите вие, накъдето отида.</verse>
        <verse osisID='1Cor.16.7'>Защото не ми се иска да ви видя сега, като минавам, а се надявам да остана при вас известно време, ако позволи Господ.</verse>
        <verse osisID='1Cor.16.8'>А в Ефес ще остана до Петдесетницата,</verse>
        <verse osisID='1Cor.16.9'>защото ми се отвори голяма врата за работа, а има и много противници.</verse>
        <verse osisID='1Cor.16.10'>Ако дойде Тимотей, внимавайте да бъде без страх между вас, защото и той работи Господното дело, както и аз.</verse>
        <verse osisID='1Cor.16.11'>Затова никой да не го презира, а го изпратете с мир, за да дойде при мен, защото го очаквам с братята.</verse>
        <verse osisID='1Cor.16.12'>А колкото за брат Аполос, много му се молих да дойде при вас с братята, но никак не му се искаше да дойде сега. Ще дойде обаче, когато намери случай.</verse>
        <verse osisID='1Cor.16.13'>Бдете! Стойте твърдо във вярата! Бъдете мъжествени! Бъдете силни!</verse>
        <verse osisID='1Cor.16.14'>Всичко у вас да става с любов.</verse>
        <verse osisID='1Cor.16.15'>Още ви моля, братя: знаете, че домът на Стефанин е първият плод на Ахая и че те са посветили себе си да служат на светиите;</verse>
        <verse osisID='1Cor.16.16'>подчинявайте се на такива и на всеки, който съдейства в делото и се труди.</verse>
        <verse osisID='1Cor.16.17'>Радвам се за идването на Стефанин, на Фортунат и Ахаик, защото те запълниха вашата липса,</verse>
        <verse osisID='1Cor.16.18'>понеже освежиха моя и вашия дух. Такива признавайте.</verse>
        <verse osisID='1Cor.16.19'>Поздравяват ви църквите, които са в Азия. Много поздрави ви изпращат в Господа Акила и Прискила с църквата в техния дом.</verse>
        <verse osisID='1Cor.16.20'>Поздравяват ви всичките братя. Поздравете се един друг със свята целувка.</verse>
        <verse osisID='1Cor.16.21'>Поздрава пиша аз, Павел, със собствената си ръка.</verse>
        <verse osisID='1Cor.16.22'>Ако някой не обича Господ Иисус Христос, да бъде проклет. МаранатЁ.</verse>
        <verse osisID='1Cor.16.23'>Благодатта на Господ Иисус Христос да бъде с вас.</verse>
        <verse osisID='1Cor.16.24'>Моята любов да бъде с всички вас в Христос Иисус. Амин.</verse>
      </chapter>
    </div></osisText>
</osis>
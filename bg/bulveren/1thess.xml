<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Thess'>
      <chapter osisID='1Thess.1'>
        <verse osisID='1Thess.1.1'>Павел и Сила, и Тимотей до солунската църква в Бог Отец и Господ Иисус Христос: Благодат и мир да бъде на вас!</verse>
        <verse osisID='1Thess.1.2'>Винаги благодарим на Бога за всички вас и ви споменаваме в молитвите си,</verse>
        <verse osisID='1Thess.1.3'>като си спомняме непрестанно пред нашия Бог и Отец за вашата работа във вярата и усилия на любов, и твърдост в надежда в нашия Господ Иисус Христос.</verse>
        <verse osisID='1Thess.1.4'>Понеже знаем, възлюбени от Бога братя, че Той ви е избрал;</verse>
        <verse osisID='1Thess.1.5'>защото нашето благовестие не дойде до вас само с думи, но също и със сила, със Светия Дух и с голяма увереност; както и знаете какви се показахме помежду ви заради вас.</verse>
        <verse osisID='1Thess.1.6'>И вие станахте подражатели на нас и на Господа, като приехте словото сред много скръб с радостта на Светия Дух;</verse>
        <verse osisID='1Thess.1.7'>така че станахте пример на всички вярващи в Македония и Ахая.</verse>
        <verse osisID='1Thess.1.8'>Защото от вас се прогласи Господното слово не само в Македония и Ахая, но за вашата вяра в Бога се разчу навсякъде, така че няма нужда ние да казваме нищо за нея.</verse>
        <verse osisID='1Thess.1.9'>Защото самите те разказват за нас – какъв достъп сме имали при вас и как сте се обърнали към Бога от идолите, за да служите на живия и истинен Бог</verse>
        <verse osisID='1Thess.1.10'>и да очаквате Неговия Син от небесата, когото Той възкреси от мъртвите – Иисус, който ни избавя от идещия гняв.</verse>
      </chapter>
      <chapter osisID='1Thess.2'>
        <verse osisID='1Thess.2.1'>Защото вие сами знаете, братя, че нашият достъп при вас не беше напразен,</verse>
        <verse osisID='1Thess.2.2'>но макар и пострадали и опозорени по-рано във Филипи, както знаете, ние придобихме смелост в нашия Бог да ви проповядваме Божието благовестие сред голяма борба.</verse>
        <verse osisID='1Thess.2.3'>Защото нашето увещание не е от заблуда, нито от нечисти подбуди, нито с измама,</verse>
        <verse osisID='1Thess.2.4'>а както сме били одобрени от Бога да ни се повери благовестието, така и говорим – не за да угаждаме на хора, а на Бога, който изпитва сърцата ни.</verse>
        <verse osisID='1Thess.2.5'>Защото, както знаете, никога не сме употребявали ласкателни думи или прикрито сребролюбие – Бог е свидетел –</verse>
        <verse osisID='1Thess.2.6'>нито сме търсили слава от хора – било от вас, или от други – макар и да сме могли да се държим с тежест като Христови апостоли,</verse>
        <verse osisID='1Thess.2.7'>но сме се държали нежно с вас, като майка-кърмачка, която се грижи за децата си.</verse>
        <verse osisID='1Thess.2.8'>Така, като имахме гореща любов към вас, бяхме готови да ви предадем не само Божието благовестие, но и своя живот, защото ни бяхте станали мили.</verse>
        <verse osisID='1Thess.2.9'>Защото вие помните, братя, нашия труд и усилие – как, като работехме ден и нощ, за да не натежим на нито един от вас, ние ви проповядвахме Божието благовестие.</verse>
        <verse osisID='1Thess.2.10'>Вие сте свидетели, и Бог също, как свято, праведно и безукорно се държахме към вас, вярващите,</verse>
        <verse osisID='1Thess.2.11'>като знаете как увещавахме и утешавахме всеки един от вас, както баща – децата си,</verse>
        <verse osisID='1Thess.2.12'>и ви подтиквахме да живеете достойно за Бога, който ви призовава в Своето царство и слава.</verse>
        <verse osisID='1Thess.2.13'>И затова и ние непрестанно благодарим на Бога за това, че като приехте чрез нас словото на Божието послание, го приехте не като човешко слово, а като Божие слово, каквото е наистина, което и действа във вас, вярващите.</verse>
        <verse osisID='1Thess.2.14'>Защото вие, братя, станахте подражатели на Божиите църкви в Христос Иисус, които са в Юдея, понеже и вие пострадахте по същия начин от своите сънародници, както те – от юдеите,</verse>
        <verse osisID='1Thess.2.15'>които убиха и Господ Иисус, и пророците и прогониха и нас, и на Бога не угаждат, и на всички хора се противопоставят,</verse>
        <verse osisID='1Thess.2.16'>като ни забраняват да говорим на езичниците, за да се спасят и те. Така те винаги допълват греховете си, но гневът ги постигна окончателно.</verse>
        <verse osisID='1Thess.2.17'>А ние, братя, като останахме без вас за кратко време – като присъствие, а не в нашето сърце – се постарахме още повече, с голямо желание да видим лицето ви.</verse>
        <verse osisID='1Thess.2.18'>Затова пожелахме да дойдем при вас – поне аз, Павел, и веднъж, и два пъти – но Сатана ни попречи.</verse>
        <verse osisID='1Thess.2.19'>Понеже, коя е нашата надежда или радост, или венец, с който се хвалим пред нашия Господ Иисус при Неговото пришествие? Не сте ли вие?</verse>
        <verse osisID='1Thess.2.20'>Защото вие сте нашата слава и радост.</verse>
      </chapter>
      <chapter osisID='1Thess.3'>
        <verse osisID='1Thess.3.1'>Затова, когато не можахме повече да търпим, намерихме за добре да останем сами в Атина</verse>
        <verse osisID='1Thess.3.2'>и изпратихме Тимотей, нашия брат и съработник на Бога, и съработник в благовестието на Христос, да ви утвърди и да ви утеши във вярата ви,</verse>
        <verse osisID='1Thess.3.3'>за да не се разколебае никой от тези скърби. Защото вие сами знаете, че за това сме определени,</verse>
        <verse osisID='1Thess.3.4'>понеже, когато бяхме при вас, ви казахме предварително, че ще има да страдаме, което и стана, както знаете.</verse>
        <verse osisID='1Thess.3.5'>Затова, когато не можах повече да търпя, го изпратих, за да узная за вярата ви, да не би по някакъв начин да ви е изкушил изкусителят и трудът ни да бъде напразно.</verse>
        <verse osisID='1Thess.3.6'>Но сега, когато Тимотей от вас дойде при нас и ни донесе добри вести за вашата вяра и любов и че имате винаги добри спомени за нас и копнеете да ни видите, както и ние вас,</verse>
        <verse osisID='1Thess.3.7'>тогава ние, братя, при цялата наша нужда и скръб, се утешихме за вас поради вашата вяра;</verse>
        <verse osisID='1Thess.3.8'>понеже ние сега живеем, ако вие стоите твърдо в Господа.</verse>
        <verse osisID='1Thess.3.9'>Защото как можем да се отблагодарим на Бога за вас, за цялата радост, с която се радваме за вас пред нашия Бог?</verse>
        <verse osisID='1Thess.3.10'>Нощ и ден се молим най-усърдно, за да видим лицата ви и да допълним това, което не достига на вашата вяра.</verse>
        <verse osisID='1Thess.3.11'>А дано Сам Бог и нашият Отец и нашият Господ Иисус да насочат пътя ни към вас.</verse>
        <verse osisID='1Thess.3.12'>И Господ да ви направи да растете и да изобилствате в любов един към друг и към всички, както и ние към вас,</verse>
        <verse osisID='1Thess.3.13'>за да утвърди сърцата ви непорочни в святост пред нашия Бог и Отец при пришествието на нашия Господ Иисус с всичките Негови светии.</verse>
      </chapter>
      <chapter osisID='1Thess.4'>
        <verse osisID='1Thess.4.1'>По-нататък, братя, молим ви и ви увещаваме в Господ Иисус: така, както сте научили от нас как трябва да живеете и да угаждате на Бога – както и живеете наистина – така да преуспявате все повече и повече.</verse>
        <verse osisID='1Thess.4.2'>Защото знаете какви наставления ви дадохме чрез Господ Иисус.</verse>
        <verse osisID='1Thess.4.3'>Понеже това е Божията воля – вашето освещение; да се въздържате от блудство;</verse>
        <verse osisID='1Thess.4.4'>всеки от вас да знае как да спечели своя съсъд в святост и почит,</verse>
        <verse osisID='1Thess.4.5'>не в страстна похот, както езичниците, които не познават Бога;</verse>
        <verse osisID='1Thess.4.6'>и никой да не престъпва и да не ощетява брат си в това нещо, защото за всичко това ще отмъсти Господ, както и предварително ви предупредихме и уверихме.</verse>
        <verse osisID='1Thess.4.7'>Защото Бог не ни е призовал за нечистота, а за освещение.</verse>
        <verse osisID='1Thess.4.8'>Затова, който отхвърля това, отхвърля не човек, а Бога, който ви дава и Светия Си Дух.</verse>
        <verse osisID='1Thess.4.9'>А за братолюбието няма нужда да ви пиша, защото вие сами сте научени от Бога да се любите един друг</verse>
        <verse osisID='1Thess.4.10'>и вие наистина правите това към всичките братя по цяла Македония. Но ние ви умоляваме, братя, да преуспявате все повече и повече</verse>
        <verse osisID='1Thess.4.11'>и усърдно да се стараете да бъдете тихи, да вършите своите си работи и да работите с ръцете си, както ви заръчахме,</verse>
        <verse osisID='1Thess.4.12'>за да живеете благоприлично пред външните хора и да не се нуждаете от никого.</verse>
        <verse osisID='1Thess.4.13'>А не желаем, братя, да останете в незнание за онези, които са починали, за да не скърбите като другите, които нямат надежда.</verse>
        <verse osisID='1Thess.4.14'>Защото, ако вярваме, че Иисус умря и възкръсна, така и Бог ще приведе починалите чрез Иисус с Него.</verse>
        <verse osisID='1Thess.4.15'>Защото това ви казваме чрез словото от Господа: че ние, живите, останалите до Господното пришествие, няма да изпреварим починалите.</verse>
        <verse osisID='1Thess.4.16'>Понеже Сам Господ ще слезе от небето с команда, с гласа на архангел и с Божия тръба; и мъртвите в Христос първо ще възкръснат;</verse>
        <verse osisID='1Thess.4.17'>после ние, живите, останалите, ще бъдем грабнати заедно с тях в облаци да срещнем Господа във въздуха; и така ще бъдем винаги с Господа.</verse>
        <verse osisID='1Thess.4.18'>И така, насърчавайте се един друг с тези думи.</verse>
      </chapter>
      <chapter osisID='1Thess.5'>
        <verse osisID='1Thess.5.1'>А за годините и времената, братя, няма нужда да ви пиша,</verse>
        <verse osisID='1Thess.5.2'>защото вие добре знаете, че Господният Ден ще дойде както крадец нощем.</verse>
        <verse osisID='1Thess.5.3'>Когато казват: Мир и безопасност; тогава ще дойде върху тях внезапна погибел както болките върху бременна жена; и няма да избегнат.</verse>
        <verse osisID='1Thess.5.4'>Но вие, братя, не сте в тъмнина, че денят да дойде върху вас като крадец.</verse>
        <verse osisID='1Thess.5.5'>Защото всички вие сте синове на светлината, синове на деня; ние не сме от нощта, нито от тъмнината.</verse>
        <verse osisID='1Thess.5.6'>И така, да не спим както другите, а да бъдем будни и трезви.</verse>
        <verse osisID='1Thess.5.7'>Защото, които спят, нощем спят и които се опиват, нощем се опиват.</verse>
        <verse osisID='1Thess.5.8'>Но ние, които сме от деня, нека бъдем трезви и нека облечем бронения нагръдник на вярата и любовта и сложим за шлем надеждата на спасението.</verse>
        <verse osisID='1Thess.5.9'>Защото Бог ни е определил не за гняв, а за да придобием спасение чрез нашия Господ Иисус Христос,</verse>
        <verse osisID='1Thess.5.10'>който умря за нас, така че – будни ли сме, или спим – да живеем заедно с Него.</verse>
        <verse osisID='1Thess.5.11'>Затова се насърчавайте помежду си и се изграждайте един друг, както и правите.</verse>
        <verse osisID='1Thess.5.12'>И молим ви, братя, да признавате тези, които се трудят между вас като ваши настойници в Господа и ви поучават,</verse>
        <verse osisID='1Thess.5.13'>и да се отнасяте към тях с голямо уважение и с любов заради делото им. Живейте в мир помежду си.</verse>
        <verse osisID='1Thess.5.14'>Молим ви още, братя, вразумявайте безредните, насърчавайте малодушните, поддържайте слабите, бъдете търпеливи към всички.</verse>
        <verse osisID='1Thess.5.15'>Внимавайте никой да не връща зло за зло на никого, а винаги се стремете към това, което е добро — един за друг и за всички.</verse>
        <verse osisID='1Thess.5.16'>Винаги се радвайте.</verse>
        <verse osisID='1Thess.5.17'>Непрестанно се молете.</verse>
        <verse osisID='1Thess.5.18'>За всичко благодарете, защото това е Божията воля за вас в Христос Иисус.</verse>
        <verse osisID='1Thess.5.19'>Не угасяйте Духа.</verse>
        <verse osisID='1Thess.5.20'>Пророчества не презирайте,</verse>
        <verse osisID='1Thess.5.21'>но изпитвайте всичко; дръжте доброто.</verse>
        <verse osisID='1Thess.5.22'>Въздържайте се от всякакво зло.</verse>
        <verse osisID='1Thess.5.23'>И Сам Бог на мира да ви освети напълно; и дано се запазят непокътнати вашият дух, душа и тяло без порок при пришествието на нашия Господ Иисус Христос.</verse>
        <verse osisID='1Thess.5.24'>Верен е Онзи, който ви призовава, и ще го направи.</verse>
        <verse osisID='1Thess.5.25'>Братя, молете се за нас.</verse>
        <verse osisID='1Thess.5.26'>Поздравете всичките братя със свята целувка.</verse>
        <verse osisID='1Thess.5.27'>Заклевам ви в Господа да се прочете това писмо на всичките (свети) братя.</verse>
        <verse osisID='1Thess.5.28'>Благодатта на нашия Господ Иисус Христос да бъде с вас. (Амин.)</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Jude'>
      <chapter osisID='Jude.1'>
        <verse osisID='Jude.1.1'>Юда, слуга на Иисус Христос и брат на Яков, до призваните, възлюбени от Бог Отец и пазени в Иисус Христос:</verse>
        <verse osisID='Jude.1.2'>Милост, мир и любов да ви се умножат!</verse>
        <verse osisID='Jude.1.3'>Възлюбени, като показвах всяко усърдие да ви пиша за нашето общо спасение, счетох за нужно да ви пиша и да ви увещая да се борите за вярата, която веднъж завинаги беше предадена на светиите.</verse>
        <verse osisID='Jude.1.4'>Защото са се вмъкнали тайно някои хора, които отдавна са били посочени, че подлежат на това осъждане, безбожници, които обръщат благодатта на нашия Бог в похотливост и отричат единствения Владетел, Бог, и нашия Господ Иисус Христос.</verse>
        <verse osisID='Jude.1.5'>Но искам да ви напомня – макар вече да знаете всичко това – че Господ, след като избави Своя народ от египетската земя, после погуби онези, които не повярваха.</verse>
        <verse osisID='Jude.1.6'>И ангелите, които не опазиха подобаващото им първенство, а напуснаха своето собствено жилище, Той държи под мрак във вечни връзки за съда на великия ден;</verse>
        <verse osisID='Jude.1.7'>както и Содом и Гомора, и околните на тях градове, които, подобно на тях, се предадоха на блудство и тръгнаха след чужда плът, са поставени за пример, като търпят наказанието на вечния огън.</verse>
        <verse osisID='Jude.1.8'>При все това, и тези със съновиденията си оскверняват плътта, презират властта и хулят славните същества.</verse>
        <verse osisID='Jude.1.9'>Но архангел Михаил, когато в борба с дявола спореше за тялото на Мойсей, не посмя да произнесе против него хулителна присъда, а каза: Господ да те смъмри!</verse>
        <verse osisID='Jude.1.10'>Тези обаче хулят всичко, което не знаят; а което естествено, както диви животни разбират, в това погубват себе си.</verse>
        <verse osisID='Jude.1.11'>Горко им! Защото тръгнаха по пътя на Каин, заради печалба се предадоха на заблудата на Валаам и загинаха в упорството на Корей.</verse>
        <verse osisID='Jude.1.12'>Тези са петна на вашите трапези на любовта, като без страх се гощават с вас и угояват себе си; безводни облаци, отнесени от ветровете; есенни дървета, безплодни, два пъти умрели, изкоренени;</verse>
        <verse osisID='Jude.1.13'>свирепи морски вълни, изпускащи като пяна срамотите си; скитащи звезди, за които тъмнината на мрака се пази до века.</verse>
        <verse osisID='Jude.1.14'>За тях пророкува и Енох, седмият от Адам, като каза: Ето, Господ иде с хилядите си светии</verse>
        <verse osisID='Jude.1.15'>да извърши съд над всички и да обяви за виновни всички безбожници за всичките безбожни дела, които са извършили в безбожие, и за всичките жестоки думи, които безбожните грешници са говорили против Него.</verse>
        <verse osisID='Jude.1.16'>Тези са роптатели, които се оплакват от съдбата и ходят по страстите си, и устата им говорят надуто и ласкаят хората заради печалба.</verse>
        <verse osisID='Jude.1.17'>Но вие, възлюбени, помнете думите, изговорени по-напред от апостолите на нашия Господ Иисус Христос, защото те ви казваха,</verse>
        <verse osisID='Jude.1.18'>че в последно време ще има присмивачи, които ще ходят по своите безбожни страсти.</verse>
        <verse osisID='Jude.1.19'>Тези са, които правят разцепления, душевни хора, които нямат Духа.</verse>
        <verse osisID='Jude.1.20'>Но вие, възлюбени, като изграждате себе си върху своята пресвята вяра и като се молите в Светия Дух,</verse>
        <verse osisID='Jude.1.21'>пазете себе си в Божията любов, като очаквате милостта на нашия Господ Иисус Христос за вечен живот.</verse>
        <verse osisID='Jude.1.22'>Към едни, които са в съмнение, бъдете милостиви;</verse>
        <verse osisID='Jude.1.23'>други спасявайте, като ги изтръгвате от огъня; а към други показвайте милост, със страх, като мразите даже осквернената от плътта дреха.</verse>
        <verse osisID='Jude.1.24'>А на Онзи, който може да ви пази от препъване и да ви представи непорочни пред Своята слава с голяма радост,</verse>
        <verse osisID='Jude.1.25'>на единствения Бог, нашия Спасител, чрез Иисус Христос, нашия Господ, да бъде слава и величие, сила и власт, преди всичките векове и сега, и до всичките векове. Амин.</verse>
      </chapter>
    </div></osisText>
</osis>
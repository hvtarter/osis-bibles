<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Pet'>
      <chapter osisID='1Pet.1'>
        <verse osisID='1Pet.1.1'>Петър, апостол на Иисус Христос, до пришълците, пръснати из Понт, Галатия, Кападокия, Азия и Витиния,</verse>
        <verse osisID='1Pet.1.2'>избрани по предузнанието на Бог Отец чрез освещението на Духа, за да сте послушни и да бъдете поръсени с кръвта на Иисус Христос: Благодат и мир да ви се умножи!</verse>
        <verse osisID='1Pet.1.3'>Благословен да бъде Бог и Отец на нашия Господ Иисус Христос, който според голямата Си милост ни новороди за жива надежда чрез възкресението на Иисус Христос от мъртвите,</verse>
        <verse osisID='1Pet.1.4'>за наследство нетленно и неопетнено, и което не повяхва, запазено на небесата за вас,</verse>
        <verse osisID='1Pet.1.5'>които с Божията сила сте пазени чрез вяра за спасение, готово да се открие в последното време,</verse>
        <verse osisID='1Pet.1.6'>в което вие се радвате, макар и за малко време да поскърбите сега, ако е потребно, в различни изкушения,</verse>
        <verse osisID='1Pet.1.7'>така че изпитването на вашата вяра – по-скъпоценна от златото, което е преходно, но пак се изпитва чрез огън – да излезе за хвала и почест, и слава, когато се яви Иисус Христос,</verse>
        <verse osisID='1Pet.1.8'>когото любите, без да сте Го видели, в когото като вярвате, без сега да Го виждате, се радвате с неизказана и преславна радост,</verse>
        <verse osisID='1Pet.1.9'>като получавате следствието на вярата си – спасението на душите.</verse>
        <verse osisID='1Pet.1.10'>За това спасение търсиха и изследваха пророците, които пророкуваха за благодатта, която е за вас,</verse>
        <verse osisID='1Pet.1.11'>като издирваха кое или какво време посочваше Христовият Дух, който беше в тях, когато предизвестяваше страданията на Христос и последващите ги слави.</verse>
        <verse osisID='1Pet.1.12'>И им се откри, че не за себе си, а за вас служеха те в това, което сега ви се извести чрез онези, които ви проповядваха благовестието чрез Светия Дух, изпратен от небесата, в което и ангели желаят да надникнат.</verse>
        <verse osisID='1Pet.1.13'>Затова, препашете се през слабините на вашите мисли, бъдете трезви и имайте пълна надежда за благодатта, която ще ви се даде при явяването на Иисус Христос.</verse>
        <verse osisID='1Pet.1.14'>Като деца на послушанието не се съобразявайте с предишните страсти, които имахте във вашето незнание,</verse>
        <verse osisID='1Pet.1.15'>а както е свят Този, който ви е призовал, така бъдете и вие свети в цялото си поведение,</verse>
        <verse osisID='1Pet.1.16'>защото е писано: „Бъдете свети, понеже Аз съм свят.“</verse>
        <verse osisID='1Pet.1.17'>И ако призовавате като Отец Този, който без пристрастие съди според делото на всекиго, то прекарайте със страх времето на вашето пребиваване,</verse>
        <verse osisID='1Pet.1.18'>като знаете, че не с преходни неща – сребро или злато – сте изкупени от суетния живот, предаден ви от бащите ви,</verse>
        <verse osisID='1Pet.1.19'>а със скъпоценната кръв на Христос, като на агне без недостатък и петно.</verse>
        <verse osisID='1Pet.1.20'>Той наистина е бил предузнат преди създанието на света, но се яви в тези последни времена за вас,</verse>
        <verse osisID='1Pet.1.21'>които чрез Него вярвате в Бога, който Го възкреси от мъртвите и Му даде слава, така че вашата вяра и надежда да бъдат в Бога.</verse>
        <verse osisID='1Pet.1.22'>Тъй като сте очистили душите си чрез послушание на истината за нелицемерно братолюбие, любете се един друг горещо, с чисто сърце,</verse>
        <verse osisID='1Pet.1.23'>тъй като се новородихте не от тленно семе, а от нетленно, чрез Божието слово, което живее и трае (до века).</verse>
        <verse osisID='1Pet.1.24'>Защото: „Всяко създание е като трева и цялата му слава – като цвят от трева. Тревата изсъхна и цветът й окапа,</verse>
        <verse osisID='1Pet.1.25'>но словото Божие трае до века.“ И това е словото, което ви е благовестено.</verse>
      </chapter>
      <chapter osisID='1Pet.2'>
        <verse osisID='1Pet.2.1'>И така, като отхвърлите всяка злоба, всяко лукавство, лицемерие, завист и всяко одумване,</verse>
        <verse osisID='1Pet.2.2'>пожелавайте като новородени деца чистото мляко на словото, за да пораснете чрез него към спасение,</verse>
        <verse osisID='1Pet.2.3'>ако наистина сте опитали, че Господ е благ.</verse>
        <verse osisID='1Pet.2.4'>При Него като идвате, като при жив камък, от хората отхвърлен, но от Бога избран и скъпоценен,</verse>
        <verse osisID='1Pet.2.5'>вие също като живи камъни се съграждате в духовен дом, свято свещенство, да принасяте духовни жертви, благоприятни на Бога чрез Иисус Христос.</verse>
        <verse osisID='1Pet.2.6'>Защото е писано в Писанието: „Ето, полагам в Сион крайъгълен камък, избран, скъпоценен; и който вярва в Него, няма да се посрами.“</verse>
        <verse osisID='1Pet.2.7'>За вас обаче, които вярвате, Той е скъпоценност, а за тези, които не вярват: „Камъкът, който отхвърлиха зидарите, Той стана глава на ъгъла“,</verse>
        <verse osisID='1Pet.2.8'>и „Камък на препъване и канара на съблазън“, защото се препъват, бивайки непокорни, за което бяха и определени.</verse>
        <verse osisID='1Pet.2.9'>Но вие сте избран род, царско свещенство, свят народ, народ, който Бог придоби, за да възвестявате добродетелите на Този, който ви призова от тъмнината в Своята чудна светлина,</verse>
        <verse osisID='1Pet.2.10'>които някога не бяхте народ, а сега сте Божи народ, не бяхте получили милост, а сега сте получили.</verse>
        <verse osisID='1Pet.2.11'>Възлюбени, умолявам ви, като пришълци и чужденци на света да се въздържате от плътски страсти, които воюват против душата,</verse>
        <verse osisID='1Pet.2.12'>да живеете благоприлично между езичниците, така че за каквото ви хулят като злосторници, да могат чрез добрите ви дела, които виждат, да прославят Бога в деня на посещението.</verse>
        <verse osisID='1Pet.2.13'>Покорявайте се заради Господа на всяка човешка власт – било на царя, като на върховна власт,</verse>
        <verse osisID='1Pet.2.14'>било на управниците, като на такива, които са пратени от него за наказание на злосторниците и за похвала на тези, които вършат добро.</verse>
        <verse osisID='1Pet.2.15'>Защото това е Божията воля – като правите добро, да накарате да замълчи невежеството на безумните хора,</verse>
        <verse osisID='1Pet.2.16'>като свободни, но не употребяващи свободата за покривало на злото, а като Божии слуги.</verse>
        <verse osisID='1Pet.2.17'>Почитайте всички, любете братството, от Бога се бойте, царя почитайте.</verse>
        <verse osisID='1Pet.2.18'>Слуги, покорявайте се на господарите си с пълен страх – не само на добрите и кротките, а и на опърничавите,</verse>
        <verse osisID='1Pet.2.19'>защото това е благодат, ако някой от съзнанието за Бога претърпява скръб, като страда несправедливо.</verse>
        <verse osisID='1Pet.2.20'>Защото каква похвала, ако понасяте търпеливо, когато ви бият за престъпленията ви? Но когато вършите добро и страдате, ако понасяте търпеливо, това е благодат пред Бога.</verse>
        <verse osisID='1Pet.2.21'>Защото за това сте призовани; понеже и Христос пострада за вас, като ви остави пример, за да следвате по Неговите стъпки;</verse>
        <verse osisID='1Pet.2.22'>който грях не е сторил, нито се е намерило лукавство в устата Му;</verse>
        <verse osisID='1Pet.2.23'>който, когато Го хулеха, с хула не отвръщаше; когато страдаше, не заплашваше, а предаваше делото Си на Този, който съди справедливо;</verse>
        <verse osisID='1Pet.2.24'>който Сам понесе в тялото Си нашите грехове на дървото, така че ние, като сме умрели за греховете, да живеем за правдата; чрез чиито рани вие оздравяхте.</verse>
        <verse osisID='1Pet.2.25'>Защото вие бяхте като овце, които блуждаят, но сега се върнахте при Пастира и Надзорника на вашите души.</verse>
      </chapter>
      <chapter osisID='1Pet.3'>
        <verse osisID='1Pet.3.1'>Също така и вие, жени, покорявайте се на мъжете си, така че даже ако някои от тях не се покоряват на словото, да се спечелят без слово, чрез поведението на жените си,</verse>
        <verse osisID='1Pet.3.2'>като видят вашето поведение в страх и чистота.</verse>
        <verse osisID='1Pet.3.3'>Вашето украшение да не е външно, тоест плетене на косата, кичене със злато или обличане със скъпи дрехи,</verse>
        <verse osisID='1Pet.3.4'>а скритият човек на сърцето, с нетленното украшение на кротък и тих дух, което е скъпоценно пред Бога.</verse>
        <verse osisID='1Pet.3.5'>Защото така някога и светите жени, които се надяваха на Бога, украсяваха себе си, като се покоряваха на мъжете си,</verse>
        <verse osisID='1Pet.3.6'>както Сара се покоряваше на Авраам и го наричаше господар, чиито деца станахте и вие, като правите добро и не се боите от никаква заплаха.</verse>
        <verse osisID='1Pet.3.7'>Също и вие, мъже, живейте благоразумно, като с по-слаб съсъд, с женския пол и им отдавайте почит като на сънаследници на благодатта на живота, за да не бъдат възпрепятствани молитвите ви.</verse>
        <verse osisID='1Pet.3.8'>А най-после, бъдете всички единомислени, състрадателни, братолюбиви, милостиви, смирени.</verse>
        <verse osisID='1Pet.3.9'>Не връщайте зло за зло или хула за хула, а напротив, благославяйте, като знаете, че за това бяхте призовани, за да наследите благословение.</verse>
        <verse osisID='1Pet.3.10'>Защото, „който желае да люби живота и да види добри дни, нека пази езика си от зло и устните си – от лъжливо говорене;</verse>
        <verse osisID='1Pet.3.11'>нека се отклони от злото и да върши добро; нека търси мир и да се стреми към него.</verse>
        <verse osisID='1Pet.3.12'>Защото очите на Господа са върху праведните и ушите Му – към тяхната молитва, но лицето на Господа е против онези, които вършат зло.“</verse>
        <verse osisID='1Pet.3.13'>И кой ще ви стори зло, ако сте станали ревностни за доброто?</verse>
        <verse osisID='1Pet.3.14'>Но ако пострадате за правдата, блажени сте; а „от тяхното заплашване не се бойте, и не се смущавайте.“</verse>
        <verse osisID='1Pet.3.15'>Но пазете свят в сърцата си Христос като Господ и бъдете винаги готови да отговаряте на всеки, който ви пита за причината за вашата надежда, но с кротост и страхопочитание,</verse>
        <verse osisID='1Pet.3.16'>като имате чиста съвест, така че във всичко, в което ви одумват като злосторници, да се посрамят онези, които клеветят доброто ви поведение в Христос.</verse>
        <verse osisID='1Pet.3.17'>Защото е по-добре да страдате, като вършите добро, ако е такава Божията воля, а не като вършите зло.</verse>
        <verse osisID='1Pet.3.18'>Защото и Христос един път пострада за греховете – Праведният за неправедните – за да ни приведе при Бога, бидейки умъртвен по плът, но оживотворен по Дух;</verse>
        <verse osisID='1Pet.3.19'>в когото Той също отиде да проповядва на духовете в тъмницата,</verse>
        <verse osisID='1Pet.3.20'>които едно време бяха непокорни, когато Божието дълготърпение ги чакаше в дните на Ной, докато се правеше ковчегът, в който малцина, тоест осем души, се спасиха през вода,</verse>
        <verse osisID='1Pet.3.21'>чийто образ, кръщението, и сега ви спасява – не измиването на плътската нечистота, а молбата към Бога за чиста съвест – чрез възкресението на Иисус Христос,</verse>
        <verse osisID='1Pet.3.22'>който се е възнесъл на небето и е отдясно на Бога и на когото се покориха ангели, власти и сили.</verse>
      </chapter>
      <chapter osisID='1Pet.4'>
        <verse osisID='1Pet.4.1'>И така, понеже Христос пострада по плът, въоръжете се и вие със същата мисъл, защото този, който е пострадал по плът, се е оставил от греха,</verse>
        <verse osisID='1Pet.4.2'>за да живеете през останалото в плътта време не вече по човешките страсти, а по Божията воля.</verse>
        <verse osisID='1Pet.4.3'>Защото достатъчно е миналото време, когато постъпвахте като езичниците, като живеехте в разпуснатост, страсти, пиянство, гуляи, опивания и омразни идолослужения.</verse>
        <verse osisID='1Pet.4.4'>Затова те се и чудят и ви хулят, че не тичате в същия поток на разпуснатостта,</verse>
        <verse osisID='1Pet.4.5'>но те ще отговарят пред Онзи, който е готов да съди живите и мъртвите.</verse>
        <verse osisID='1Pet.4.6'>Затова именно беше проповядвано благовестието и на мъртви, за да бъдат съдени по човешки в плът, но да живеят по Бога в дух.</verse>
        <verse osisID='1Pet.4.7'>А краят на всичко е близо, затова бъдете благоразумни и бодърствайте в молитвите си.</verse>
        <verse osisID='1Pet.4.8'>Преди всичко имайте усърдна любов помежду си, защото любовта покрива множество грехове.</verse>
        <verse osisID='1Pet.4.9'>Бъдете гостолюбиви едни към други, без да роптаете.</verse>
        <verse osisID='1Pet.4.10'>Според дарбата, която всеки е приел, служете с нея един на друг като добри настойници на многообразната Божия благодат.</verse>
        <verse osisID='1Pet.4.11'>Ако говори някой, нека говори като Божии думи; ако служи някой, нека служи според силата, която му дава Бог; за да се слави във всичко Бог чрез Иисус Христос, на когото е славата и господството до вечни векове. Амин.</verse>
        <verse osisID='1Pet.4.12'>Възлюбени, не се чудете на огненото изпитание, което идва върху вас, за да ви изпита, като че ви се случва нещо чудно,</verse>
        <verse osisID='1Pet.4.13'>а се радвайте, доколкото сте участници в страданията на Христос, за да се радвате и ликувате и когато се яви Неговата слава.</verse>
        <verse osisID='1Pet.4.14'>Блажени сте, ако ви опозоряват за Христовото Име, защото Духът на славата и на Бога почива на вас; (откъм тях се хули, а откъм вас се прославя).</verse>
        <verse osisID='1Pet.4.15'>Но нека никой от вас не страда като убиец или крадец, или злодей, или като такъв, който се бърка в чужди работи.</verse>
        <verse osisID='1Pet.4.16'>Но ако страда някой като християнин, да не се срамува, а да слави Бога с това име.</verse>
        <verse osisID='1Pet.4.17'>Защото дойде времето да се започне съдът от Божия дом; и ако започне първо от нас, какъв ще бъде краят на тези, които не се покоряват на Божието благовестие?</verse>
        <verse osisID='1Pet.4.18'>И ако праведният едва се спасява, то къде ще се яви безбожният и грешният?</verse>
        <verse osisID='1Pet.4.19'>Затова и тези, които страдат по Божията воля, нека предават душите си на верния Създател, като вършат добро.</verse>
      </chapter>
      <chapter osisID='1Pet.5'>
        <verse osisID='1Pet.5.1'>И така, старейшините, които са между вас, увещавам аз, който също съм старейшина и свидетел на страданията на Христос, и участник на славата, която има да се яви:</verse>
        <verse osisID='1Pet.5.2'>пасете Божието стадо, което е между вас; надзиравайте го не по принуда, а с добра воля, като за Бога, нито за гнусна печалба, а с усърдие,</verse>
        <verse osisID='1Pet.5.3'>нито като че ли сте господари над онези, които са ви поверени, а като сте пример на стадото.</verse>
        <verse osisID='1Pet.5.4'>И когато се яви Пастироначалникът, ще получите венеца на славата, който не повяхва.</verse>
        <verse osisID='1Pet.5.5'>Така и вие, по-младите, се покорявайте на старейшините. Да! А всички се облечете със смирение, като се покорявате един на друг, защото „Бог се противи на горделивите, а на смирените дава благодат.“</verse>
        <verse osisID='1Pet.5.6'>И така, смирете се под мощната ръка на Бога, за да ви възвиси своевременно,</verse>
        <verse osisID='1Pet.5.7'>и всяка ваша грижа възложете на Него, защото Той се грижи за вас.</verse>
        <verse osisID='1Pet.5.8'>Бъдете трезви, бъдете бдителни, защото вашият противник, дяволът, обикаля като ревящ лъв и търси кого да погълне.</verse>
        <verse osisID='1Pet.5.9'>Съпротивете му се, стоейки твърди във вярата, като знаете, че същите страдания се понасят и от братството ви в света.</verse>
        <verse osisID='1Pet.5.10'>А Бог на всяка благодат, който ви е призовал за Своята вечна слава в Христос (Иисус), да ви усъвършенства, утвърди, укрепи и направи непоколебими, след като пострадате малко.</verse>
        <verse osisID='1Pet.5.11'>На Него да бъде господството до вечни векове. Амин.</verse>
        <verse osisID='1Pet.5.12'>Чрез Сила, верния брат, както мисля, ви писах накъсо, като ви насърчавам и заявявам, че това е истинската Божия благодат, в която вие стоите.</verse>
        <verse osisID='1Pet.5.13'>Поздравява ви и избраната заедно с вас църква във Вавилон, а също и синът ми Марк.</verse>
        <verse osisID='1Pet.5.14'>Поздравете се един друг с целувка на любов. Мир на всички вас, които сте в Христос. Амин.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Prov'>
      <chapter osisID='Prov.1'>
        <verse osisID='Prov.1.1'>Притчи на Соломон, син на Давид, цар на Израил,</verse>
        <verse osisID='Prov.1.2'>за познаване на мъдрост и наставление, за разбиране на думи на разум,</verse>
        <verse osisID='Prov.1.3'>за приемане на наставление за благоразумие, правда, съд и правота,</verse>
        <verse osisID='Prov.1.4'>за даване на ум на простите, знание и разсъдливост на младежа.</verse>
        <verse osisID='Prov.1.5'>Мъдрият нека слуша и ще увеличи знание и разумният ще получи мъдър съвет,</verse>
        <verse osisID='Prov.1.6'>за да разбира притча и дълбока реч, думите на мъдрите и техните загадки.</verse>
        <verse osisID='Prov.1.7'>Страхът от ГОСПОДА е началото на познанието, а безумните презират мъдрост и наставление.</verse>
        <verse osisID='Prov.1.8'>Сине мой, слушай наставлението на баща си и не отхвърляй закона на майка си,</verse>
        <verse osisID='Prov.1.9'>защото те ще бъдат благодатен венец за главата ти и огърлица за шията ти.</verse>
        <verse osisID='Prov.1.10'>Сине мой, ако грешниците те примамват, не се съгласявай.</verse>
        <verse osisID='Prov.1.11'>Ако кажат: Ела с нас, нека направим засада за кръв, нека причакаме без причина невинния,</verse>
        <verse osisID='Prov.1.12'>нека ги погълнем живи като Шеол и цели, като онези, които слизат в рова;</verse>
        <verse osisID='Prov.1.13'>ще намерим всякакви скъпоценни притежания, ще напълним къщите си с плячка;</verse>
        <verse osisID='Prov.1.14'>хвърли жребия си сред нас, една кесия ще имаме всички!</verse>
        <verse osisID='Prov.1.15'>Сине мой, не ходи с тях в пътя, възпирай крака си от тяхната пътека,</verse>
        <verse osisID='Prov.1.16'>защото краката им тичат към зло и бързат да проливат кръв.</verse>
        <verse osisID='Prov.1.17'>Защото напразно се простира мрежа пред очите на която и да било птица.</verse>
        <verse osisID='Prov.1.18'>Но тези поставят засада против своята си кръв, причакват своите си души.</verse>
        <verse osisID='Prov.1.19'>Такива са пътищата на всеки, който ламти за нечестна придобивка — тя отнема живота на своя притежател.</verse>
        <verse osisID='Prov.1.20'>Мъдростта вика навън, издига гласа си по площадите,</verse>
        <verse osisID='Prov.1.21'>провиква се на най-шумните места, при входовете на портите, в града говори думите си:</verse>
        <verse osisID='Prov.1.22'>Докога, пр'ости, ще обичате невежеството и присмивачите ще се наслаждават на присмиванията си, и безумните ще мразят знанието?</verse>
        <verse osisID='Prov.1.23'>Обърнете се към моето изобличение! Ето, аз ще излея духа си на вас, ще ви известя словата си.</verse>
        <verse osisID='Prov.1.24'>Понеже аз виках, а вие отказахте, простирах ръката си, а никой не обърна внимание,</verse>
        <verse osisID='Prov.1.25'>и отхвърлихте всичките ми съвети, и не искахте изобличението ми,</verse>
        <verse osisID='Prov.1.26'>то аз също ще се смея на вашето нещастие, ще се присмея, когато дойде вашият ужас,</verse>
        <verse osisID='Prov.1.27'>когато дойде вашият ужас като буря и нещастието ви връхлети като вихрушка, когато притеснение и страх дойдат върху вас.</verse>
        <verse osisID='Prov.1.28'>Тогава те ще ме призоват, но аз няма да отговоря; ревностно ще ме търсят, но няма да ме намерят.</verse>
        <verse osisID='Prov.1.29'>Понеже намразиха знанието и не избраха страха от ГОСПОДА,</verse>
        <verse osisID='Prov.1.30'>не приеха съвета ми и презряха цялото ми изобличение,</verse>
        <verse osisID='Prov.1.31'>затова ще ядат от плодовете на своя си път и ще се наситят от своите си измислици.</verse>
        <verse osisID='Prov.1.32'>Защото отстъплението на простите ще ги убие и безгрижието на безумните ще ги погуби.</verse>
        <verse osisID='Prov.1.33'>Но който ме слуша, ще живее безопасно и ще бъде спокоен, без да се бои от зло.</verse>
      </chapter>
      <chapter osisID='Prov.2'>
        <verse osisID='Prov.2.1'>Сине мой, ако приемеш думите ми и запазиш заповедите ми в себе си,</verse>
        <verse osisID='Prov.2.2'>така че да е внимателно ухото ти към мъдростта и да приклониш сърцето си към разума,</verse>
        <verse osisID='Prov.2.3'>да, ако призовеш благоразумието и издигнеш гласа си към разума;</verse>
        <verse osisID='Prov.2.4'>ако го потърсиш като сребро и го подириш като скрити съкровища,</verse>
        <verse osisID='Prov.2.5'>тогава ще разбереш страха от ГОСПОДА и ще намериш Божието познание —</verse>
        <verse osisID='Prov.2.6'>защото ГОСПОД дава мъдрост, от устата Му излизат знание и разум.</verse>
        <verse osisID='Prov.2.7'>Той запазва истинска мъдрост за честните, щит е за ходещите в непорочност,</verse>
        <verse osisID='Prov.2.8'>за да закриля пътеките на правдата и да пази пътя на светиите Си.</verse>
        <verse osisID='Prov.2.9'>Тогава ще разбереш правда и съд, и правота — всеки добър път,</verse>
        <verse osisID='Prov.2.10'>защото мъдрост ще влезе в сърцето ти и знание ще услажда душата ти,</verse>
        <verse osisID='Prov.2.11'>разсъдливост ще те пази, благоразумие ще те закриля,</verse>
        <verse osisID='Prov.2.12'>за да те избави от пътя на злото, от човека, който говори лъжливо,</verse>
        <verse osisID='Prov.2.13'>от онези, които оставят пътеките на правотата, за да ходят в пътищата на тъмнината,</verse>
        <verse osisID='Prov.2.14'>които се наслаждават да вършат зло и се радват на лъжливостта на злите,</verse>
        <verse osisID='Prov.2.15'>чиито пътеки са криви и които са лъжливи в пътищата си;</verse>
        <verse osisID='Prov.2.16'>за да те избави от чужда жена, от чужденката, която ласкае с думите си,</verse>
        <verse osisID='Prov.2.17'>която е оставила другаря на младостта си и е забравила завета на своя Бог,</verse>
        <verse osisID='Prov.2.18'>понеже домът й води надолу към смъртта и пътеките й — към сенките.</verse>
        <verse osisID='Prov.2.19'>Всички, които влизат при нея, не се връщат и не достигат пътищата на живота.</verse>
        <verse osisID='Prov.2.20'>За да ходиш ти в пътя на добрите и да пазиш пътеките на праведните,</verse>
        <verse osisID='Prov.2.21'>защото праведните ще населяват земята и непорочните ще останат в нея,</verse>
        <verse osisID='Prov.2.22'>а безбожните ще се отсекат от земята и законопрестъпниците ще се изкоренят от нея.</verse>
      </chapter>
      <chapter osisID='Prov.3'>
        <verse osisID='Prov.3.1'>Сине мой, не забравяй закона ми и сърцето ти нека пази заповедите ми,</verse>
        <verse osisID='Prov.3.2'>защото те ще ти прибавят дългоденствие и години на живот, и мир.</verse>
        <verse osisID='Prov.3.3'>Милост и истина да не те оставят — вържи ги около шията си, напиши ги на плочата на сърцето си.</verse>
        <verse osisID='Prov.3.4'>Така ще намериш благоволение и благоразумие пред Бога и хората.</verse>
        <verse osisID='Prov.3.5'>Уповавай се на ГОСПОДА с цялото си сърце и не се облягай на своя разум.</verse>
        <verse osisID='Prov.3.6'>Във всичките си пътища познавай Него и Той ще прави равни пътеките ти.</verse>
        <verse osisID='Prov.3.7'>Не бъди мъдър в очите си, бой се от ГОСПОДА и се отклонявай от зло.</verse>
        <verse osisID='Prov.3.8'>Това ще бъде изцеление за тялото ти и освежителна влага за костите ти.</verse>
        <verse osisID='Prov.3.9'>Почитай ГОСПОДА от имота си и от първите плодове на целия си доход.</verse>
        <verse osisID='Prov.3.10'>Така хамбарите ти ще се изпълнят с изобилие и линовете ти ще преливат с ново вино.</verse>
        <verse osisID='Prov.3.11'>Сине мой, не отхвърляй наказанието от ГОСПОДА и да не ти дотяга Неговото изобличение,</verse>
        <verse osisID='Prov.3.12'>защото ГОСПОД изобличава онзи, когото люби, също както бащата — сина, който му е мил.</verse>
        <verse osisID='Prov.3.13'>Блажен човекът, който е намерил мъдрост, и човекът, който е придобил разум,</verse>
        <verse osisID='Prov.3.14'>защото печалбата от нея е по-добра от печалбата от сребро и добивът от нея — по-добър от чисто злато.</verse>
        <verse osisID='Prov.3.15'>Тя е по-ценна от скъпоценни камъни и нищо, което би пожелал, не се сравнява с нея.</verse>
        <verse osisID='Prov.3.16'>Дългоденствие е в десницата й, а в левицата й — богатства и чест.</verse>
        <verse osisID='Prov.3.17'>Пътищата й са приятни пътища и всичките й пътеки са мир.</verse>
        <verse osisID='Prov.3.18'>Тя е дърво на живот за тези, които се хващат за нея, и блажени са, които я държат.</verse>
        <verse osisID='Prov.3.19'>С мъдрост ГОСПОД основа земята, с разум установи небесата.</verse>
        <verse osisID='Prov.3.20'>Чрез Неговото знание се разтвориха бездните и от облаците капе роса.</verse>
        <verse osisID='Prov.3.21'>Сине мой, нека тези да не се отдалечават от очите ти, пази здравомислие и разсъдителност</verse>
        <verse osisID='Prov.3.22'>и те ще бъдат живот за душата ти и украшение за шията ти.</verse>
        <verse osisID='Prov.3.23'>Тогава ще ходиш безопасно в пътя си и кракът ти няма да се спъне.</verse>
        <verse osisID='Prov.3.24'>Когато лягаш, няма да се страхуваш; да, ще лягаш и сънят ти ще е сладък.</verse>
        <verse osisID='Prov.3.25'>Няма да се боиш от внезапен страх, нито от гибелта на безбожните, когато дойде,</verse>
        <verse osisID='Prov.3.26'>защото ГОСПОД ще бъде твое упование и ще опази крака ти да не се улови.</verse>
        <verse osisID='Prov.3.27'>Не въздържай доброто от онези, които имат нужда от него, когато е във властта на ръката ти да го направиш!</verse>
        <verse osisID='Prov.3.28'>Не казвай на ближния си: Иди и се върни пак, и утре ще ти дам! — когато го имаш при себе си.</verse>
        <verse osisID='Prov.3.29'>Не замисляй зло против ближния си, който с доверие живее при теб.</verse>
        <verse osisID='Prov.3.30'>Не се карай с човек без причина, ако не ти е направил нищо лошо.</verse>
        <verse osisID='Prov.3.31'>Не завиждай на човек насилник и не избирай нито един от пътищата му,</verse>
        <verse osisID='Prov.3.32'>защото ГОСПОД се гнуси от ходещия по лъжливи пътища, а Неговият доверен съвет е с праведните.</verse>
        <verse osisID='Prov.3.33'>Проклятието на ГОСПОДА е в дома на безбожния, но Той благославя жилището на праведните.</verse>
        <verse osisID='Prov.3.34'>Ако е за присмивачите — Той им се присмива, а на смирените дава благодат.</verse>
        <verse osisID='Prov.3.35'>Мъдрите ще наследят чест, а безумните ще отнесат срам.</verse>
      </chapter>
      <chapter osisID='Prov.4'>
        <verse osisID='Prov.4.1'>Послушайте, деца, бащина поука и внимавайте, за да знаете разум,</verse>
        <verse osisID='Prov.4.2'>понеже ви давам добро учение — не оставяйте наставлението ми.</verse>
        <verse osisID='Prov.4.3'>Защото и аз бях син на баща си, гален и единствен на майка си,</verse>
        <verse osisID='Prov.4.4'>и той ме наставляваше и ми казваше: Нека сърцето ти държи думите ми! Пази заповедите ми и живей!</verse>
        <verse osisID='Prov.4.5'>Придобий мъдрост, придобий разум! Не забравяй и не се отклонявай от думите на устата ми.</verse>
        <verse osisID='Prov.4.6'>Не я оставяй и тя ще те пази; обичай я и ще те закриля.</verse>
        <verse osisID='Prov.4.7'>Началото е мъдрост; придобивай мъдрост и с всичко придобито придобивай разум.</verse>
        <verse osisID='Prov.4.8'>Издигай я, и ще те възвиси; ще ти донесе почит, когато я прегърнеш.</verse>
        <verse osisID='Prov.4.9'>Ще положи на главата ти благодатен венец; ще ти даде славна корона.</verse>
        <verse osisID='Prov.4.10'>Слушай, сине мой, и приеми думите ми, и ще ти се умножат години на живот.</verse>
        <verse osisID='Prov.4.11'>Наставлявах те в пътя на мъдростта, водих те по прави пътища.</verse>
        <verse osisID='Prov.4.12'>Когато ходиш, стъпките ти няма да бъдат стеснени и когато тичаш, няма да се спънеш.</verse>
        <verse osisID='Prov.4.13'>Хвани се здраво за поуката, не я изпускай, пази я, защото тя е животът ти.</verse>
        <verse osisID='Prov.4.14'>Не влизай в пътеката на безбожните и не ходи в пътя на злите;</verse>
        <verse osisID='Prov.4.15'>отбягвай го, не минавай по него, отвърни се от него и продължи.</verse>
        <verse osisID='Prov.4.16'>Защото те не заспиват, ако не сторят зло, и сън не ги хваща, ако не спънат някого,</verse>
        <verse osisID='Prov.4.17'>понеже ядат хляба на нечестието и пият виното на насилието.</verse>
        <verse osisID='Prov.4.18'>Но пътеката на праведните е като светлата зора, която свети все по-ярко, докато стане съвършен ден.</verse>
        <verse osisID='Prov.4.19'>Пътят на безбожните е като мрак — те не знаят от какво се спъват.</verse>
        <verse osisID='Prov.4.20'>Сине мой, внимавай в думите ми, приклони ухото си към моите слова.</verse>
        <verse osisID='Prov.4.21'>Да не се отдалечат от очите ти, пази ги вътре в сърцето си,</verse>
        <verse osisID='Prov.4.22'>защото те са живот за тези, които ги намират, и изцеление за цялото им тяло.</verse>
        <verse osisID='Prov.4.23'>Повече от всичко, което пазиш, пази сърцето си, защото от него са изворите на живота.</verse>
        <verse osisID='Prov.4.24'>Отмахни от себе си нечестни уста и отдалечи от себе си лъжливи устни.</verse>
        <verse osisID='Prov.4.25'>Нека очите ти гледат напред и нека погледите ти бъдат насочени право пред теб.</verse>
        <verse osisID='Prov.4.26'>Внимавай в пътя на краката си и всичките ти пътища нека бъдат уредени.</verse>
        <verse osisID='Prov.4.27'>Не се отклонявай нито надясно, нито наляво; отклони крака си от зло.</verse>
      </chapter>
      <chapter osisID='Prov.5'>
        <verse osisID='Prov.5.1'>Сине мой, внимавай в мъдростта ми, приклони ухото си към разума ми,</verse>
        <verse osisID='Prov.5.2'>за да запазиш разсъдливост и устните ти да пазят знание.</verse>
        <verse osisID='Prov.5.3'>Защото от устните на чуждата жена капе мед и говорът й е по-мек от маслинено масло,</verse>
        <verse osisID='Prov.5.4'>но последствията й са горчиви като пелин, остри като двуостър меч.</verse>
        <verse osisID='Prov.5.5'>Краката й слизат в смъртта, стъпките й водят към Шеол.</verse>
        <verse osisID='Prov.5.6'>За да не разсъдиш за пътя на живота, пътищата й са непостоянни, и ти не ги знаеш.</verse>
        <verse osisID='Prov.5.7'>И така, синове, слушайте ме и не отстъпвайте от думите на устата ми.</verse>
        <verse osisID='Prov.5.8'>Отдалечи пътя си от нея и не се приближавай до вратата на къщата й,</verse>
        <verse osisID='Prov.5.9'>за да не дадеш честта си на други и годините си на жестокия;</verse>
        <verse osisID='Prov.5.10'>да не се наситят чужди с имота ти и трудовете ти да отидат в дома на чужденец;</verse>
        <verse osisID='Prov.5.11'>а ти да стенеш в края си, когато плътта ти и тялото ти излинеят,</verse>
        <verse osisID='Prov.5.12'>и да казваш: Как намразих поучението и сърцето ми презря изобличението,</verse>
        <verse osisID='Prov.5.13'>и не послушах гласа на учителите си и не приклоних ухото си към наставниците си!</verse>
        <verse osisID='Prov.5.14'>Без малко щях да изпадна във всяко зло сред събранието и обществото.</verse>
        <verse osisID='Prov.5.15'>Пий вода от своята си щерна и която извира от твоя си кладенец.</verse>
        <verse osisID='Prov.5.16'>Навън ще се изливат изворите ти, водните потоци — по улиците.</verse>
        <verse osisID='Prov.5.17'>Нека бъдат само твои, а не и на чужди заедно с теб.</verse>
        <verse osisID='Prov.5.18'>Да бъде благословен твоят извор и весели се с жената на младостта си —</verse>
        <verse osisID='Prov.5.19'>любяща кошута и изящна сърна — нека нейните гърди те опиват по всяко време и винаги се възхищавай от нейната любов.</verse>
        <verse osisID='Prov.5.20'>И защо, сине мой, да се възхищаваш от чужда и да прегръщаш обятията на чужда?</verse>
        <verse osisID='Prov.5.21'>Защото пътищата на човека са пред очите на ГОСПОДА и Той измерва всичките му пътеки.</verse>
        <verse osisID='Prov.5.22'>Безбожният ще бъде уловен от своите си беззакония и ще бъде държан с въжетата на своя грях.</verse>
        <verse osisID='Prov.5.23'>Той ще умре от липса на поука и в голямото си безумие ще се заблуди.</verse>
      </chapter>
      <chapter osisID='Prov.6'>
        <verse osisID='Prov.6.1'>Сине мой, ако си станал поръчител за ближния си, или си дал гаранция за някой чужд,</verse>
        <verse osisID='Prov.6.2'>впримчил си се с думите на устата си, уловил си се с думите на устата си,</verse>
        <verse osisID='Prov.6.3'>тогава, сине мой, направи това и се избави, тъй като си паднал в ръката на ближния си — иди, втурни се и настоявай пред ближния си,</verse>
        <verse osisID='Prov.6.4'>не давай сън на очите си, нито дрямка на клепачите си,</verse>
        <verse osisID='Prov.6.5'>избави се като сърна от ръката на ловеца и като птица от ръката на птицеловеца.</verse>
        <verse osisID='Prov.6.6'>Иди при мравката, ленивецо, виж пътищата й и стани мъдър.</verse>
        <verse osisID='Prov.6.7'>Тя, без да има началник, надзирател или управител,</verse>
        <verse osisID='Prov.6.8'>приготвя хляба си през лятото, събира храната си в жетва.</verse>
        <verse osisID='Prov.6.9'>Докога ще лежиш, ленивецо? Кога ще станеш от съня си?</verse>
        <verse osisID='Prov.6.10'>Малко спане, малко дрямка, малко сгъване на ръце за сън,</verse>
        <verse osisID='Prov.6.11'>и беднотията ти ще дойде като разбойник и нуждата ти — като въоръжен мъж.</verse>
        <verse osisID='Prov.6.12'>Негоден човек, нечестив човек е онзи, който ходи с лъжлива уста,</verse>
        <verse osisID='Prov.6.13'>намига с очите си, дава знаци с краката си, сочи с пръстите си.</verse>
        <verse osisID='Prov.6.14'>Измами са в сърцето му, крои зло по всяко време, сее раздори,</verse>
        <verse osisID='Prov.6.15'>затова гибелта му ще дойде внезапно, изведнъж ще се съкруши, и то без изцеление.</verse>
        <verse osisID='Prov.6.16'>Шест неща мрази ГОСПОД, и дори седем са мерзост за душата Му:</verse>
        <verse osisID='Prov.6.17'>надменни очи, лъжлив език и ръце, които проливат невинна кръв,</verse>
        <verse osisID='Prov.6.18'>сърце, което крои зли планове, крака, които бързо тичат към зло,</verse>
        <verse osisID='Prov.6.19'>лъжесвидетел, който говори лъжа, и такъв, който сее раздори между братя.</verse>
        <verse osisID='Prov.6.20'>Сине мой, пази заповедта на баща си и не отхвърляй закона на майка си.</verse>
        <verse osisID='Prov.6.21'>Вържи ги завинаги за сърцето си, увий ги около шията си.</verse>
        <verse osisID='Prov.6.22'>Когато ходиш, ще те води, когато спиш, ще те пази, когато се събудиш, ще разговаря с теб.</verse>
        <verse osisID='Prov.6.23'>Защото заповедта е светилник и законът — светлина, и поучителните изобличения са път на живот,</verse>
        <verse osisID='Prov.6.24'>за да те пазят от злата жена, от ласкателния език на чужденката.</verse>
        <verse osisID='Prov.6.25'>Не пожелавай красотата й в сърцето си и да не те улови с миглите си,</verse>
        <verse osisID='Prov.6.26'>защото заради блудна жена човек изпада до парче хляб и жена на друг мъж лови скъпоценната душа.</verse>
        <verse osisID='Prov.6.27'>Може ли някой да вземе огън в пазвата си и дрехите му да не изгорят?</verse>
        <verse osisID='Prov.6.28'>Може ли някой да ходи по разпалени въглища и краката му да не обгорят?</verse>
        <verse osisID='Prov.6.29'>Така е и с онзи, който влиза при жената на ближния си — който се докосне до нея, няма да бъде невинен.</verse>
        <verse osisID='Prov.6.30'>Крадецът не бива презиран, ако краде, за да насити душата си, когато е гладен,</verse>
        <verse osisID='Prov.6.31'>но ако бъде уловен, трябва да възстанови седмократно, трябва да даде целия имот на къщата си.</verse>
        <verse osisID='Prov.6.32'>Онзи, който прелюбодейства с жена, е лишен от ум. Който прави това, погубва собствената си душа.</verse>
        <verse osisID='Prov.6.33'>Рани и срам ще намери и позорът му няма да се изличи,</verse>
        <verse osisID='Prov.6.34'>защото ревността събужда яростта на мъжа и той няма да пожали в деня на отмъщението.</verse>
        <verse osisID='Prov.6.35'>Няма да приеме никакъв откуп и няма да се умилостиви, ако и да умножаваш даровете.</verse>
      </chapter>
      <chapter osisID='Prov.7'>
        <verse osisID='Prov.7.1'>Сине мой, пази думите ми и съхранявай заповедите ми при себе си.</verse>
        <verse osisID='Prov.7.2'>Пази заповедите ми и живей, и закона ми — като зеницата на окото си.</verse>
        <verse osisID='Prov.7.3'>Вържи ги на пръстите си, напиши ги на плочата на сърцето си.</verse>
        <verse osisID='Prov.7.4'>Кажи на мъдростта: Ти си ми сестра! — и наречи разума сродник,</verse>
        <verse osisID='Prov.7.5'>за да те пази от чужда жена, от чужденката, която ласкае с думите си.</verse>
        <verse osisID='Prov.7.6'>Понеже погледнах през решетката си на прозореца на къщата си</verse>
        <verse osisID='Prov.7.7'>и видях между неопитните, забелязах между синовете един млад човек, лишен от ум,</verse>
        <verse osisID='Prov.7.8'>който минаваше по улицата близо до нейния ъгъл и вървеше по пътя към нейната къща</verse>
        <verse osisID='Prov.7.9'>в дрезгавината, при свечеряването, в мрака на нощта и в тъмнината.</verse>
        <verse osisID='Prov.7.10'>И ето, една жена го посрещна, облечена като блудница и с коварно сърце,</verse>
        <verse osisID='Prov.7.11'>размирна и необуздана, краката й не се спират вкъщи,</verse>
        <verse osisID='Prov.7.12'>кога навън, кога по площадите, причаква на всеки ъгъл.</verse>
        <verse osisID='Prov.7.13'>И тя го хвана и го целуна, и с безсрамно лице му каза:</verse>
        <verse osisID='Prov.7.14'>Длъжна бях да принеса примирителни жертви, днес изпълних обреците си,</verse>
        <verse osisID='Prov.7.15'>затова излязох да те посрещна, да потърся лицето ти и те намерих.</verse>
        <verse osisID='Prov.7.16'>Постлала съм леглото си с покривки, с покривки от пъстра египетска прежда,</verse>
        <verse osisID='Prov.7.17'>покадила съм леглото си със смирна, алое и канела.</verse>
        <verse osisID='Prov.7.18'>Ела, нека се опиваме с любов до зори, нека се наслаждаваме с милувки,</verse>
        <verse osisID='Prov.7.19'>защото мъжът ми не е у дома си, замина на дълъг път,</verse>
        <verse osisID='Prov.7.20'>взе кесия с пари в ръката си и чак на пълнолуние ще се върне у дома.</verse>
        <verse osisID='Prov.7.21'>С многото си увещания тя го подмами, с ласкателните си устни го отвлече.</verse>
        <verse osisID='Prov.7.22'>Той веднага тръгна след нея, както вол отива на клане, както безумен в окови за наказание,</verse>
        <verse osisID='Prov.7.23'>докато стрела прониже дроба му, както птица бърза към примката, без да знае, че това ще й струва живота.</verse>
        <verse osisID='Prov.7.24'>И така, синове, послушайте ме и внимавайте в думите на устата ми.</verse>
        <verse osisID='Prov.7.25'>Да не се отклонява сърцето ти към нейните пътища, не се заблуждавай в пътеките й,</verse>
        <verse osisID='Prov.7.26'>защото мнозина е повалила ранени и силни са всичките убити от нея.</verse>
        <verse osisID='Prov.7.27'>Домът й е пътища към Шеол и води надолу към клетките на смъртта.</verse>
      </chapter>
      <chapter osisID='Prov.8'>
        <verse osisID='Prov.8.1'>Мъдростта не вика ли? Разумът не издига ли гласа си?</verse>
        <verse osisID='Prov.8.2'>Тя стои по върха на височините край пътя, там, където се срещат пътеките;</verse>
        <verse osisID='Prov.8.3'>вика при портите, при входа на града, при входа на вратите:</verse>
        <verse osisID='Prov.8.4'>Към вас, мъже, викам и гласът ми е към човешките синове.</verse>
        <verse osisID='Prov.8.5'>Вие, прости, разберете благоразумие! И вие, безумни, придобийте разумно сърце.</verse>
        <verse osisID='Prov.8.6'>Послушайте, защото ще говоря превъзходни неща и ще отворя устните си за правда.</verse>
        <verse osisID='Prov.8.7'>Защото устата ми ще изговори истина и безбожието е мерзост за устните ми.</verse>
        <verse osisID='Prov.8.8'>Всичките думи на устата ми са в правота, в тях няма нищо лукаво или криво.</verse>
        <verse osisID='Prov.8.9'>Те всички са ясни за разумния човек и прави за тези, които намират знание.</verse>
        <verse osisID='Prov.8.10'>Приемете поучението ми, а не сребро; и по-добре знание, отколкото избрано злато,</verse>
        <verse osisID='Prov.8.11'>защото мъдростта е по-добра от скъпоценни камъни и всичко, което човек би пожелал, не се сравнява с нея.</verse>
        <verse osisID='Prov.8.12'>Аз, мъдростта, обитавам с благоразумието и издирвам разсъдливо знание.</verse>
        <verse osisID='Prov.8.13'>Страхът от ГОСПОДА е да се мрази злото. Аз мразя гордост и високомерие, и зъл път, и уста лъжлива.</verse>
        <verse osisID='Prov.8.14'>Мои са съветът и истинската мъдрост; аз съм разум, моя е силата.</verse>
        <verse osisID='Prov.8.15'>Чрез мен царуват царете и управниците постановяват правда.</verse>
        <verse osisID='Prov.8.16'>Чрез мен владеят князете и благородните, и всички земни съдии.</verse>
        <verse osisID='Prov.8.17'>Аз обичам тези, които ме обичат, и които ме търсят, ще ме намерят.</verse>
        <verse osisID='Prov.8.18'>При мен са богатствата и честта, трайните богатства и правдата.</verse>
        <verse osisID='Prov.8.19'>Плодът ми е по-добър от злато и от чисто злато, и доходът ми — от отбрано сребро.</verse>
        <verse osisID='Prov.8.20'>Аз ходя по пътеката на правдата, сред пътеките на правосъдието,</verse>
        <verse osisID='Prov.8.21'>за да направя да наследят имот тези, които ме обичат, и да напълня съкровищниците им.</verse>
        <verse osisID='Prov.8.22'>ГОСПОД ме имаше като начало на пътя Си, преди древните Си дела.</verse>
        <verse osisID='Prov.8.23'>От вечността бях поставена, от началото, още преди създаването на земята.</verse>
        <verse osisID='Prov.8.24'>Родих се, когато ги нямаше бездните, когато нямаше извори, изобилстващи с вода.</verse>
        <verse osisID='Prov.8.25'>Преди да бъдат разположени планините, преди хълмовете се родих,</verse>
        <verse osisID='Prov.8.26'>докато Той още не беше направил нито земята, нито полята, нито първите прашинки на вселената.</verse>
        <verse osisID='Prov.8.27'>Когато приготвяше небесата, аз бях там. Когато начерта кръг над лицето на бездната,</verse>
        <verse osisID='Prov.8.28'>когато утвърждаваше облаците горе, когато усилваше изворите на бездната,</verse>
        <verse osisID='Prov.8.29'>когато определяше на морето границата му, така че водите да не престъпват Неговата заповед, когато полагаше основите на земята —</verse>
        <verse osisID='Prov.8.30'>тогава аз бях майсторски работник при Него, бях Негова наслада ден след ден, веселях се винаги пред Него,</verse>
        <verse osisID='Prov.8.31'>веселях се на земния Му кръг и насладата ми беше с човешките синове.</verse>
        <verse osisID='Prov.8.32'>И така, синове, послушайте ме, защото блажени са онези, които пазят моите пътища.</verse>
        <verse osisID='Prov.8.33'>Послушайте поука и бъдете мъдри, и не я отхвърляйте.</verse>
        <verse osisID='Prov.8.34'>Блажен човекът, който ме слуша, като бди при портите ми ден след ден и пази при стълбовете на вратите ми,</verse>
        <verse osisID='Prov.8.35'>защото, който ме намери, намира живот и придобива благоволение пред ГОСПОДА,</verse>
        <verse osisID='Prov.8.36'>а който ме пропуска, вреди на душата си. Всички, които ме мразят, обичат смъртта.</verse>
      </chapter>
      <chapter osisID='Prov.9'>
        <verse osisID='Prov.9.1'>Мъдростта съгради дома си, издяла седемте си стълба,</verse>
        <verse osisID='Prov.9.2'>закла което имаше за клане, размеси виното си и сложи трапезата си.</verse>
        <verse osisID='Prov.9.3'>Изпрати слугините си и кани от височините на града:</verse>
        <verse osisID='Prov.9.4'>Който е прост, нека се отбие тук! И на неразумния казва:</verse>
        <verse osisID='Prov.9.5'>Елате, яжте от хляба ми и пийте от виното, което размесих.</verse>
        <verse osisID='Prov.9.6'>Оставете невежеството и живейте, и ходете по пътя на разума.</verse>
        <verse osisID='Prov.9.7'>Който поучава присмивателя, си докарва позор; и който изобличава безбожния, си лепва петно.</verse>
        <verse osisID='Prov.9.8'>Не изобличавай присмивателя, за да не те намрази; изобличавай мъдрия, и той ще те обикне.</verse>
        <verse osisID='Prov.9.9'>Давай съвет на мъдрия и той ще стане още по-мъдър; учй праведния и той ще увеличи знание.</verse>
        <verse osisID='Prov.9.10'>Страхът от ГОСПОДА е начало на мъдростта и познаването на Светия е разум.</verse>
        <verse osisID='Prov.9.11'>Защото чрез мен ще се умножат дните ти и ще ти се прибавят години на живот.</verse>
        <verse osisID='Prov.9.12'>Ако си мъдър, си мъдър за себе си; и ако се присмееш, сам ще си го понесеш.</verse>
        <verse osisID='Prov.9.13'>Глупостта е като жена бъбрива — глупава и не знае нищо.</verse>
        <verse osisID='Prov.9.14'>И седи при вратата на къщата си, на стол по височините на града;</verse>
        <verse osisID='Prov.9.15'>и кани минаващите по пътя, които вървят право в пътеките си:</verse>
        <verse osisID='Prov.9.16'>Който е прост, нека се отбие тук. А на неразумния казва:</verse>
        <verse osisID='Prov.9.17'>Крадената вода е сладка и хляб, който се яде тайно, е вкусен.</verse>
        <verse osisID='Prov.9.18'>Но той не знае, че там са сенките, че поканените й са в дълбините на Шеол.</verse>
      </chapter>
      <chapter osisID='Prov.10'>
        <verse osisID='Prov.10.1'>Притчите на Соломон: Мъдър син радва баща си, а глупав син е тъга за майка си.</verse>
        <verse osisID='Prov.10.2'>Съкровища от неправда нищо не ползват, а правдата избавя от смърт.</verse>
        <verse osisID='Prov.10.3'>ГОСПОД няма да остави да гладува душата на праведния, но отхвърля алчността на безбожните.</verse>
        <verse osisID='Prov.10.4'>Който работи с немарлива ръка, ще обеднее, а ръката на трудолюбивия обогатява.</verse>
        <verse osisID='Prov.10.5'>Който събира лятно време, е разумен син, а който спи в жетва, е син, който докарва срам.</verse>
        <verse osisID='Prov.10.6'>Благословения почиват на главата на праведния, а насилие ще скрие устата на безбожните.</verse>
        <verse osisID='Prov.10.7'>Споменът на праведния е благословен, а името на безбожните ще изгние.</verse>
        <verse osisID='Prov.10.8'>Мъдрият по сърце ще приеме заповеди, а бъбривият глупак ще падне.</verse>
        <verse osisID='Prov.10.9'>Който ходи непорочно, ходи безопасно, а който изкривява пътищата си, ще се познае.</verse>
        <verse osisID='Prov.10.10'>Който намига с око, докарва скръб, и бъбривият глупак ще падне.</verse>
        <verse osisID='Prov.10.11'>Устата на праведния е извор на живот, а насилие ще скрие устата на безбожните.</verse>
        <verse osisID='Prov.10.12'>Омразата предизвиква раздори, а любовта покрива всички провинения.</verse>
        <verse osisID='Prov.10.13'>В устните на разумния се намира мъдрост, а тоягата е за гърба на лишения от ум.</verse>
        <verse osisID='Prov.10.14'>Мъдрите съхраняват знание, а устата на безумния е близка гибел.</verse>
        <verse osisID='Prov.10.15'>Имотът на богатия е неговият укрепен град, съсипия за бедните е тяхната бедност.</verse>
        <verse osisID='Prov.10.16'>Приходът на праведния е за живот, доходът на злия е за грях.</verse>
        <verse osisID='Prov.10.17'>Който внимава в поука, е в пътеката към живот, а който отхвърля изобличението, се заблуждава.</verse>
        <verse osisID='Prov.10.18'>Който крие омраза, има лъжливи устни и който разгласява клевета, е безумен.</verse>
        <verse osisID='Prov.10.19'>В многословието грехът е неизбежен, а който въздържа устните си, е разумен.</verse>
        <verse osisID='Prov.10.20'>Езикът на праведния е избрано сребро, сърцето на безбожните не струва нищо.</verse>
        <verse osisID='Prov.10.21'>Устните на праведния пасат мнозина, а безумните умират от липса на разум.</verse>
        <verse osisID='Prov.10.22'>Благословението на ГОСПОДА обогатява и ГОСПОД не прибавя към него скръб.</verse>
        <verse osisID='Prov.10.23'>Злодейството е като забавление за безумния, така е и мъдростта за разумния човек.</verse>
        <verse osisID='Prov.10.24'>Това, от което се страхува безбожният, ще го постигне, а желанието на праведните ще се изпълни.</verse>
        <verse osisID='Prov.10.25'>Щом вихрушката отмине, и безбожния го няма, а праведният има вечна основа.</verse>
        <verse osisID='Prov.10.26'>Както оцет за зъбите и дим за очите, така е ленивият за онези, които го изпращат.</verse>
        <verse osisID='Prov.10.27'>Страхът от ГОСПОДА умножава дни, а годините на безбожните ще се скъсят.</verse>
        <verse osisID='Prov.10.28'>Надеждата на праведните е радост, а очакването на безбожните ще загине.</verse>
        <verse osisID='Prov.10.29'>Пътят на ГОСПОДА е крепост за непорочния и съсипия за онези, които вършат неправда.</verse>
        <verse osisID='Prov.10.30'>Праведният няма да се поклати до века, а безбожните няма да обитават земята.</verse>
        <verse osisID='Prov.10.31'>От устата на праведния блика мъдрост, а лъжливият език ще се отсече.</verse>
        <verse osisID='Prov.10.32'>Устните на праведния познават благоугодното, а устата на безбожните — лъжливото.</verse>
      </chapter>
      <chapter osisID='Prov.11'>
        <verse osisID='Prov.11.1'>Лъжливи везни са мерзост за ГОСПОДА, а точни грамове имат Неговото благоволение.</verse>
        <verse osisID='Prov.11.2'>Дойде ли гордост, идва и срам, а мъдростта е със смирените.</verse>
        <verse osisID='Prov.11.3'>Чистотата на искрените ще ги води, а лъжливостта на неверните ще ги погуби.</verse>
        <verse osisID='Prov.11.4'>В ден на гняв богатствата не ползват, а правдата избавя от смърт.</verse>
        <verse osisID='Prov.11.5'>Правдата на непорочния ще изравнява пътя му, а безбожният ще падне чрез безбожието си.</verse>
        <verse osisID='Prov.11.6'>Правдата на искрените ще ги избави, а неверните ще се хванат в алчността си.</verse>
        <verse osisID='Prov.11.7'>Когато умира безбожният, загива очакването му и надеждата на грешните загива.</verse>
        <verse osisID='Prov.11.8'>Праведният се избавя от беда, а безбожният заема неговото място.</verse>
        <verse osisID='Prov.11.9'>Лицемерът погубва ближния си с устата си, а праведните ще се избавят чрез знание.</verse>
        <verse osisID='Prov.11.10'>Когато праведните добруват, градът се весели и когато безбожните погиват, има радост.</verse>
        <verse osisID='Prov.11.11'>Чрез благословението на праведните градът се възвишава, а чрез устата на безбожните се съсипва.</verse>
        <verse osisID='Prov.11.12'>Който презира ближния си, няма разум, а благоразумният човек мълчи.</verse>
        <verse osisID='Prov.11.13'>Който ходи наоколо като клюкар, открива тайни, а верният по дух покрива работата.</verse>
        <verse osisID='Prov.11.14'>Когато няма ръководене, народът пада, а в многото съветници има спасение.</verse>
        <verse osisID='Prov.11.15'>Който поръчителства за чужд човек, ще пострада, а който мрази поръчителството, е в безопасност.</verse>
        <verse osisID='Prov.11.16'>Благодатна жена придобива чест, а насилниците придобиват богатства.</verse>
        <verse osisID='Prov.11.17'>Милостивият човек прави добро на душата си, а жестокият смущава плътта си.</verse>
        <verse osisID='Prov.11.18'>Злият придобива измамна печалба, но който сее правда, получава трайна награда.</verse>
        <verse osisID='Prov.11.19'>Както правдата е за живот, така, който следва злото, съдейства за смъртта си.</verse>
        <verse osisID='Prov.11.20'>Лъжливите по сърце са мерзост за ГОСПОДА, а непорочните в пътя имат Неговото благоволение.</verse>
        <verse osisID='Prov.11.21'>Ръка с ръка да се съедини, злият няма да остане ненаказан, а потомството на праведните ще се избави.</verse>
        <verse osisID='Prov.11.22'>Както е златна халка на зурлата на свиня, така е и красива жена без разум.</verse>
        <verse osisID='Prov.11.23'>Желанието на праведните е само добро, а очакването на нечестивите е гняв.</verse>
        <verse osisID='Prov.11.24'>Един разпръсва, но изобилства повече, а друг пести без мярка, но пак достига до оскъдност.</verse>
        <verse osisID='Prov.11.25'>Благотворителната душа ще бъде наситена и който пои, сам ще бъде напоен.</verse>
        <verse osisID='Prov.11.26'>Който задържа жито, народът ще го проклина, а благословение ще почива на главата на този, който го продава.</verse>
        <verse osisID='Prov.11.27'>Който усърдно търси доброто, търси благоволение, а който търси злото, то ще дойде върху него.</verse>
        <verse osisID='Prov.11.28'>Който се уповава на богатствата си, ще падне, а праведните ще процъфтяват като зеленина.</verse>
        <verse osisID='Prov.11.29'>Който смущава дома си, ще наследи вятър и безумният ще бъде слуга на мъдрия по сърце.</verse>
        <verse osisID='Prov.11.30'>Плодът на праведния е дърво на живот и който е мъдър, печели души.</verse>
        <verse osisID='Prov.11.31'>Ето, на праведния се въздава на земята, а колко повече на безбожния и грешния!</verse>
      </chapter>
      <chapter osisID='Prov.12'>
        <verse osisID='Prov.12.1'>Който обича наставление, обича знание, а който мрази изобличение, е глупав.</verse>
        <verse osisID='Prov.12.2'>Добрият намира благоволение от ГОСПОДА, но Той ще осъди злонамерения човек.</verse>
        <verse osisID='Prov.12.3'>Човек няма да се утвърди чрез безбожие, а коренът на праведните няма да се поклати.</verse>
        <verse osisID='Prov.12.4'>Добродетелната жена е венец на мъжа си, но онази, която докарва срам, е като гнилота в костите му.</verse>
        <verse osisID='Prov.12.5'>Мислите на праведните са правда, а намеренията на безбожните са измама.</verse>
        <verse osisID='Prov.12.6'>Думите на безбожните са засада за кръвопролитие, а устата на праведните ще ги избави.</verse>
        <verse osisID='Prov.12.7'>Безбожните се повалят и ги няма, а домът на праведните ще стои.</verse>
        <verse osisID='Prov.12.8'>Човек ще бъде похвален според разума си, а лъжливият по сърце ще бъде презиран.</verse>
        <verse osisID='Prov.12.9'>По-добре е презрян, който има слуга, отколкото онзи, който се гордее, а няма хляб.</verse>
        <verse osisID='Prov.12.10'>Праведният се грижи за живота на животното си, а сърцето на безбожните е немилостиво.</verse>
        <verse osisID='Prov.12.11'>Който обработва земята си, ще се насити с хляб, а който следва суетни неща, е без разум.</verse>
        <verse osisID='Prov.12.12'>Безбожният желае плячката на злите, а коренът на праведния дава плод.</verse>
        <verse osisID='Prov.12.13'>В престъплението на устните има опасна примка, а праведният ще избегне бедата.</verse>
        <verse osisID='Prov.12.14'>Човек ще се насити с добро от плода на устата си и делото на ръцете на човека ще му се върне.</verse>
        <verse osisID='Prov.12.15'>Пътят на безумния е прав в собствените му очи, но който е мъдър, слуша съвети.</verse>
        <verse osisID='Prov.12.16'>Безумният веднага изявява гнева си, а благоразумният скрива оскърблението.</verse>
        <verse osisID='Prov.12.17'>Който говори истина, известява правда, а лъжесвидетелят — измама.</verse>
        <verse osisID='Prov.12.18'>Има такъв, чието необмислено говорене пронизва като меч, а езикът на мъдрите е изцеление.</verse>
        <verse osisID='Prov.12.19'>Истинните устни ще стоят навеки, а лъжливият език ще трае за миг.</verse>
        <verse osisID='Prov.12.20'>Измама има в сърцето на онези, които измислят зло, а съветниците за мир имат радост.</verse>
        <verse osisID='Prov.12.21'>Никаква беда няма да застигне праведния, а безбожните ще се изпълнят със зло.</verse>
        <verse osisID='Prov.12.22'>Лъжливите устни са мерзост за ГОСПОДА, а онези, които вършат истина, са Му благоугодни.</verse>
        <verse osisID='Prov.12.23'>Благоразумният човек покрива своето знание, а сърцето на безумните известява глупост.</verse>
        <verse osisID='Prov.12.24'>Ръката на трудолюбивите ще властва, а ленивите ще бъдат подложени на принудителен труд.</verse>
        <verse osisID='Prov.12.25'>Тъгата в сърцето на човека го потиска, а добрата дума го развеселява.</verse>
        <verse osisID='Prov.12.26'>Праведният посочва пътя на ближния си, а пътят на безбожните ги въвежда в заблуждение.</verse>
        <verse osisID='Prov.12.27'>Ленивият не пече лова си, а трудолюбието е скъпоценно богатство за човека.</verse>
        <verse osisID='Prov.12.28'>В пътеката на правдата има живот и в хода на пътя й няма смърт.</verse>
      </chapter>
      <chapter osisID='Prov.13'>
        <verse osisID='Prov.13.1'>Мъдър син приема наставлението на баща си, а присмивателят не слуша изобличение.</verse>
        <verse osisID='Prov.13.2'>От плода на устата си човек се храни с добро, а душата на неверните ще се насити с насилие.</verse>
        <verse osisID='Prov.13.3'>Който пази устата си, запазва душата си, а който отваря широко устните си, ще загине.</verse>
        <verse osisID='Prov.13.4'>Душата на ленивия желае и няма, а душата на трудолюбивите ще се насити.</verse>
        <verse osisID='Prov.13.5'>Праведният мрази лъжата, а безбожният причинява срам и позор.</verse>
        <verse osisID='Prov.13.6'>Правдата пази ходещия непорочно, а беззаконието събаря грешните.</verse>
        <verse osisID='Prov.13.7'>Има такъв, който се прави на богат, а няма нищо, а друг се прави на беден, а има голямо богатство.</verse>
        <verse osisID='Prov.13.8'>Откуп за живота на човека е богатството му, а бедният не чува заплаха.</verse>
        <verse osisID='Prov.13.9'>Светлината на праведните гори весело, а светилникът на безбожните ще изгасне.</verse>
        <verse osisID='Prov.13.10'>От гордостта произхожда само раздор, а мъдростта е с онези, които приемат съвети.</verse>
        <verse osisID='Prov.13.11'>Богатството от суета ще намалее, а който събира с труд, ще го увеличи.</verse>
        <verse osisID='Prov.13.12'>Отлаганото очакване изнемощява сърцето, а постигнатото желание е дърво на живот.</verse>
        <verse osisID='Prov.13.13'>Който презира словото, ще се мъчи, а който се бои от заповедта, ще бъде възнаграден.</verse>
        <verse osisID='Prov.13.14'>Поучението на мъдрия е извор на живот, за да се избегнат примките на смъртта.</verse>
        <verse osisID='Prov.13.15'>Здравият разум дава благоволение, а пътят на неверните е постоянен в неверието си.</verse>
        <verse osisID='Prov.13.16'>Всеки благоразумен човек действа със знание, а безумният показва глупост.</verse>
        <verse osisID='Prov.13.17'>Безбожният пратеник изпада в беда, а верният посланик е изцеление.</verse>
        <verse osisID='Prov.13.18'>Бедност и срам ще постигнат онзи, който отхвърля поучение, а който внимава в изобличение, ще бъде почитан.</verse>
        <verse osisID='Prov.13.19'>Изпълнено желание услажда душата и за безумните е мерзост да се откажат от злото.</verse>
        <verse osisID='Prov.13.20'>Който ходи с мъдрите, ще бъде мъдър, а другарят на безумните ще стане лош.</verse>
        <verse osisID='Prov.13.21'>Злото преследва грешните, а на праведните ще се въздаде добро.</verse>
        <verse osisID='Prov.13.22'>Добрият оставя наследство на синове и внуци, а богатството на грешния се запазва за праведния.</verse>
        <verse osisID='Prov.13.23'>Много храна има в нивата на бедните, но някои погиват поради липса на справедливост.</verse>
        <verse osisID='Prov.13.24'>Който щади тоягата си, мрази сина си, а който го обича, го наказва навреме.</verse>
        <verse osisID='Prov.13.25'>Праведният яде до насищане на душата си, а коремът на безбожните ще бъде празен.</verse>
      </chapter>
      <chapter osisID='Prov.14'>
        <verse osisID='Prov.14.1'>Всяка мъдра жена изгражда дома си, а безумната го събаря със собствените си ръце.</verse>
        <verse osisID='Prov.14.2'>Който ходи в правотата си, се бои от ГОСПОДА, а лъжливият в пътищата си Го презира.</verse>
        <verse osisID='Prov.14.3'>В устата на безумния е бичът на гордостта, а устните на мъдрите ще ги пазят.</verse>
        <verse osisID='Prov.14.4'>Където няма говеда, яслите са чисти, но голямото изобилие идва от силата на воловете.</verse>
        <verse osisID='Prov.14.5'>Верният свидетел не лъже, а лъжливият свидетел издиша лъжи.</verse>
        <verse osisID='Prov.14.6'>Присмивателят търси мъдрост, но я няма, а познанието е лесно за разумния.</verse>
        <verse osisID='Prov.14.7'>Отмини безумния човек, когато си разбрал, че няма разумни устни.</verse>
        <verse osisID='Prov.14.8'>Мъдростта на благоразумния е да познава пътя си, а глупостта на безумните е заблуждение.</verse>
        <verse osisID='Prov.14.9'>Безумните се смеят на греха, а сред праведните има благоволение.</verse>
        <verse osisID='Prov.14.10'>Сърцето познава собствената си мъка и чужд не участва в неговата радост.</verse>
        <verse osisID='Prov.14.11'>Домът на безбожните ще се изтреби, а шатрата на праведните ще благоденства.</verse>
        <verse osisID='Prov.14.12'>Има път, който се вижда прав на човека, но краят му са пътища на смъртта.</verse>
        <verse osisID='Prov.14.13'>Даже и в смеха сърцето може да боли и краят на радостта е тъга.</verse>
        <verse osisID='Prov.14.14'>Отстъпникът по сърце ще се насити от пътищата си, а добрият човек — от това, което е в него.</verse>
        <verse osisID='Prov.14.15'>Невежият вярва на всяка дума, а благоразумният внимава в стъпките си.</verse>
        <verse osisID='Prov.14.16'>Мъдрият се бои и се отклонява от злото, а безумният се хвърля напред и е самонадеян.</verse>
        <verse osisID='Prov.14.17'>Избухливият човек постъпва глупаво и злонамереният е мразен.</verse>
        <verse osisID='Prov.14.18'>Невежите наследяват глупост, а благоразумните се увенчават със знание.</verse>
        <verse osisID='Prov.14.19'>Злите се покланят пред добрите и безбожните — при портите на праведния.</verse>
        <verse osisID='Prov.14.20'>Бедният е мразен даже от ближния си, а приятелите на богатия са много.</verse>
        <verse osisID='Prov.14.21'>Който презира ближния си, съгрешава, а който оказва милост на сиромасите, е блажен.</verse>
        <verse osisID='Prov.14.22'>Не се ли отклоняват онези, които замислят зло? Но милост и истина ще намерят онези, които замислят добро.</verse>
        <verse osisID='Prov.14.23'>Във всеки труд има полза, а бърборенето с устни води само до бедност.</verse>
        <verse osisID='Prov.14.24'>Венецът на мъдрите е тяхното богатство, а глупостта на простите е само глупост.</verse>
        <verse osisID='Prov.14.25'>Верният свидетел избавя души, а който издиша лъжи, е измама.</verse>
        <verse osisID='Prov.14.26'>В страха от ГОСПОДА има силна увереност и Неговите синове ще имат прибежище.</verse>
        <verse osisID='Prov.14.27'>Страхът от ГОСПОДА е извор на живот, за да се избягнат примките на смъртта.</verse>
        <verse osisID='Prov.14.28'>В множеството на народа е славата на царя, а намаляването на народа е падането на княза.</verse>
        <verse osisID='Prov.14.29'>Търпеливият има много разум, а избухливият възвеличава безумието.</verse>
        <verse osisID='Prov.14.30'>Спокойно сърце е живот за тялото, а завистта е гнилост за костите.</verse>
        <verse osisID='Prov.14.31'>Който потиска сиромаха, безчести Създателя му, а който е милостив към нуждаещия се, Го почита.</verse>
        <verse osisID='Prov.14.32'>Безбожният ще бъде отхвърлен за злината си, а праведният има убежище в смъртта си.</verse>
        <verse osisID='Prov.14.33'>Мъдрост почива в сърцето на разумния, а каквото има вътре в безумния, ще се яви.</verse>
        <verse osisID='Prov.14.34'>Правдата възвишава нация, а грехът е позор за народите.</verse>
        <verse osisID='Prov.14.35'>Благоволението на царя е към разумния слуга, а гневът му е против онзи, който докарва срам.</verse>
      </chapter>
      <chapter osisID='Prov.15'>
        <verse osisID='Prov.15.1'>Мек отговор отклонява ярост, а оскърбителна дума възбужда гняв.</verse>
        <verse osisID='Prov.15.2'>Езикът на мъдрите украсява знание, а устата на безумните изригват глупост.</verse>
        <verse osisID='Prov.15.3'>Очите на ГОСПОДА са на всяко място и наблюдават злите и добрите.</verse>
        <verse osisID='Prov.15.4'>Благият език е дърво на живот, а лъжливостта в него е съкрушение на духа.</verse>
        <verse osisID='Prov.15.5'>Безумният презира поучението на баща си, но който зачита поправлението, е благоразумен.</verse>
        <verse osisID='Prov.15.6'>В дома на праведния има голямо изобилие, а в доходите на безбожния има разсипия.</verse>
        <verse osisID='Prov.15.7'>Устните на мъдрите разпръскват знание, а сърцата на безумните не правят така.</verse>
        <verse osisID='Prov.15.8'>Жертвата на безбожните е мерзост за ГОСПОДА, а молитвата на праведните Му е благоугодна.</verse>
        <verse osisID='Prov.15.9'>Пътят на безбожния е мерзост за ГОСПОДА, а Той обича този, който следва правдата.</verse>
        <verse osisID='Prov.15.10'>Има тежко наказание за онзи, който оставя пътя; който мрази изобличение, ще умре.</verse>
        <verse osisID='Prov.15.11'>Шеол и Авадон са открити пред ГОСПОДА, колко повече сърцата на човешките синове!</verse>
        <verse osisID='Prov.15.12'>Присмивателят не обича този, който го изобличава, нито отива при мъдрите.</verse>
        <verse osisID='Prov.15.13'>Весело сърце прави засмяно лице, а от скръбта на сърцето духът се угнетява.</verse>
        <verse osisID='Prov.15.14'>Сърцето на разумния търси знание, а устата на безумните се храни с глупост.</verse>
        <verse osisID='Prov.15.15'>Всички дни на наскърбения са зли, а весело сърце е непрекъснат празник.</verse>
        <verse osisID='Prov.15.16'>По-добре малко със страха от ГОСПОДА, отколкото голямо съкровище с безпокойство.</verse>
        <verse osisID='Prov.15.17'>По-добрЕ постно ястие с любов, отколкото угоен вол с омраза.</verse>
        <verse osisID='Prov.15.18'>Гневливият човек предизвиква раздори, а дълготърпеливият потушава кавгата.</verse>
        <verse osisID='Prov.15.19'>Пътят на ленивия е като изплетен с тръни, а пътят на праведните е изравнен.</verse>
        <verse osisID='Prov.15.20'>Мъдър син радва баща си, а безумен човек презира майка си.</verse>
        <verse osisID='Prov.15.21'>Глупостта е радост за неразумния, а разумният човек ходи право.</verse>
        <verse osisID='Prov.15.22'>Където няма съвет, намеренията се осуетяват, а в множеството на съветниците се утвърждават.</verse>
        <verse osisID='Prov.15.23'>Човек има радост от отговора на устата си и дума на време — колко е добра!</verse>
        <verse osisID='Prov.15.24'>За разумния пътят на живота е нагоре, за да се отклони от Шеол долу.</verse>
        <verse osisID='Prov.15.25'>ГОСПОД съсипва дома на горделивите, а утвърждава междата на вдовицата.</verse>
        <verse osisID='Prov.15.26'>Замислите на злия са мерзост за ГОСПОДА, а угодните думи са чисти.</verse>
        <verse osisID='Prov.15.27'>Користолюбивият разсипва дома си, а който мрази подкупите, ще живее.</verse>
        <verse osisID='Prov.15.28'>Сърцето на праведния обмисля как да отговори, а устата на безбожните изригва зло.</verse>
        <verse osisID='Prov.15.29'>ГОСПОД е далеч от безбожните, но чува молитвата на праведните.</verse>
        <verse osisID='Prov.15.30'>Светлината на очите весели сърцето и добри вести освежават костите.</verse>
        <verse osisID='Prov.15.31'>Ухо, което слуша изобличението на живот, ще пребивава между мъдрите.</verse>
        <verse osisID='Prov.15.32'>Който пренебрегва изобличение, презира душата си, а който слуша изобличение, придобива разум.</verse>
        <verse osisID='Prov.15.33'>Страхът от ГОСПОДА е наставление в мъдрост и смирението предхожда славата.</verse>
      </chapter>
      <chapter osisID='Prov.16'>
        <verse osisID='Prov.16.1'>Плановете на сърцето принадлежат на човека, но отговорът на езика е от ГОСПОДА.</verse>
        <verse osisID='Prov.16.2'>Всичките пътищата на човека са чисти в собствените му очи, но ГОСПОД претегля духовете.</verse>
        <verse osisID='Prov.16.3'>Предавай делата си на ГОСПОДА, и намеренията ти ще се утвърдят.</verse>
        <verse osisID='Prov.16.4'>ГОСПОД е направил всяко нещо за целта му, дори и безбожния — за деня на злото.</verse>
        <verse osisID='Prov.16.5'>Всеки, който има горделиво сърце, е мерзост за ГОСПОДА; ръка с ръка да се съедини, той няма да остане ненаказан.</verse>
        <verse osisID='Prov.16.6'>С милост и истина беззаконието се изкупва и чрез страха от ГОСПОДА човек се отклонява от злото.</verse>
        <verse osisID='Prov.16.7'>Когато пътищата на човека са угодни на ГОСПОДА, Той примирява с него дори и враговете му.</verse>
        <verse osisID='Prov.16.8'>По-добре малко с правда, отколкото големи доходи с неправда.</verse>
        <verse osisID='Prov.16.9'>Сърцето на човека начертава пътя му, но ГОСПОД насочва стъпките му.</verse>
        <verse osisID='Prov.16.10'>Чрез устните на царя идва Божието решение, устата му не говори невярно в съда.</verse>
        <verse osisID='Prov.16.11'>Вярната теглилка и везни са на ГОСПОДА, всичките грамове в торбата са Негово дело.</verse>
        <verse osisID='Prov.16.12'>Мерзост за царете е да вършат беззаконие, защото престолът се утвърждава с правда.</verse>
        <verse osisID='Prov.16.13'>Праведните устни са благоприятни на царете и те обичат онзи, който говори право.</verse>
        <verse osisID='Prov.16.14'>Гневът на царя е като посланик на смърт, но мъдрият човек го укротява.</verse>
        <verse osisID='Prov.16.15'>В светлината на лицето на царя има живот и благоволението му е като облак с късен дъжд.</verse>
        <verse osisID='Prov.16.16'>Колко по-добре е да придобиеш мъдрост, отколкото злато! И да придобиеш разум е за предпочитане пред сребро.</verse>
        <verse osisID='Prov.16.17'>Пътят на праведните е да се отклоняват от зло, и който пази пътя си, запазва душата си.</verse>
        <verse osisID='Prov.16.18'>Гордостта предхожда гибелта и високомерният дух предхожда падането.</verse>
        <verse osisID='Prov.16.19'>По-добре някой да е скромен между смирените, отколкото да дели плячка с горделивите.</verse>
        <verse osisID='Prov.16.20'>Който внимава в словото, ще намери добро и който се уповава на ГОСПОДА, е блажен.</verse>
        <verse osisID='Prov.16.21'>Мъдрият по сърце ще се нарече благоразумен и сладостта на устните увеличава знание.</verse>
        <verse osisID='Prov.16.22'>Разумът е извор на живот за онзи, който го има, а напътствието на безумните е глупост.</verse>
        <verse osisID='Prov.16.23'>Сърцето на мъдрия вразумява устата му и прибавя знание в устните му.</verse>
        <verse osisID='Prov.16.24'>Благите думи са като медена пита, сладост за душата и изцеление за костите.</verse>
        <verse osisID='Prov.16.25'>Има път, който се вижда прав на човека, но краят му е пътища на смъртта.</verse>
        <verse osisID='Prov.16.26'>Гладът на работника работи за него, защото устата му го принуждава.</verse>
        <verse osisID='Prov.16.27'>Лошият човек копае зло и на устните му има сякаш изгарящ огън.</verse>
        <verse osisID='Prov.16.28'>Лъжлив човек сее раздори и клюкарят разделя най-близки приятели.</verse>
        <verse osisID='Prov.16.29'>Насилникът подмамва ближния си и го води по недобър път.</verse>
        <verse osisID='Prov.16.30'>Който замижава с очи, за да измисля коварства, който свива устните си, вече е приготвил злото.</verse>
        <verse osisID='Prov.16.31'>Бялата коса е венец на слава, ако се намира в пътя на правдата.</verse>
        <verse osisID='Prov.16.32'>Дълготърпеливият е по-добър от храбрия и който владее духа си — от завоевател на град.</verse>
        <verse osisID='Prov.16.33'>Жребият се хвърля в скута, но всичко, което отсъди, е от ГОСПОДА.</verse>
      </chapter>
      <chapter osisID='Prov.17'>
        <verse osisID='Prov.17.1'>По-добре сух залък и спокойствие с него отколкото къща, пълна с пиршества, и кавга.</verse>
        <verse osisID='Prov.17.2'>Мъдър слуга ще владее над син, който докарва срам, и ще вземе дял от наследството между братята.</verse>
        <verse osisID='Prov.17.3'>Топилнята е за среброто и пещта за златото, но ГОСПОД изпитва сърцата.</verse>
        <verse osisID='Prov.17.4'>Злодеят слуша устните на греха и лъжецът дава ухо на езика на погибелта.</verse>
        <verse osisID='Prov.17.5'>Който се присмива на сиромаха, безчести Създателя му и който се радва на бедствие, няма да остане ненаказан.</verse>
        <verse osisID='Prov.17.6'>Синовете на синовете са венецът на старците и славата на синовете са техните бащи.</verse>
        <verse osisID='Prov.17.7'>Превъзходната реч не подхожда на безумен, много по-малко — лъжливи устни на началник.</verse>
        <verse osisID='Prov.17.8'>Подаръкът е като безценен камък в очите на притежателя си, накъдето и да се обърне, успява.</verse>
        <verse osisID='Prov.17.9'>Който покрива престъпление, се стреми към любов, а който разказва за работата, разделя най-близки приятели.</verse>
        <verse osisID='Prov.17.10'>Изобличението прави повече впечатление на благоразумния, отколкото сто бича — на безумния.</verse>
        <verse osisID='Prov.17.11'>Злият човек търси само разпри, затова жесток пратеник ще бъде изпратен против него.</verse>
        <verse osisID='Prov.17.12'>По-добре да срещне човека мечка лишена от малките си, отколкото безумен в глупостта му.</verse>
        <verse osisID='Prov.17.13'>Който възвръща зло за добро, злото няма да се отдалечи от дома му.</verse>
        <verse osisID='Prov.17.14'>Започването на кавга е като отприщване на вода, затова остави караницата, преди да се е разпалила.</verse>
        <verse osisID='Prov.17.15'>Който оправдава безбожния и който осъжда праведния — и двамата са мерзост за ГОСПОДА.</verse>
        <verse osisID='Prov.17.16'>Какво ползват парите в ръката на безумния, за да купи мъдрост, като няма разум?</verse>
        <verse osisID='Prov.17.17'>Приятел обича всякога и като брат се явява в беда.</verse>
        <verse osisID='Prov.17.18'>Човек без разум стиска ръка и става поръчител на ближния си.</verse>
        <verse osisID='Prov.17.19'>Който обича препирня, обича престъпление и който въздига вратата си, търси унищожение.</verse>
        <verse osisID='Prov.17.20'>Който има коварно сърце, не намира добро и който има лукав език, пада в зло.</verse>
        <verse osisID='Prov.17.21'>Който роди глупак, за скръб му е и бащата на безумния няма радост.</verse>
        <verse osisID='Prov.17.22'>Веселото сърце е благотворно лекарство, а унил дух изсушава костите.</verse>
        <verse osisID='Prov.17.23'>Безбожният приема подкуп от пазвата, за да изкриви пътищата на правосъдието.</verse>
        <verse osisID='Prov.17.24'>Пред лицето на разумния е мъдростта, а очите на безумния са към краищата на земята.</verse>
        <verse osisID='Prov.17.25'>Безумен син е тъга за баща си и горчивина за тази, която го е родила.</verse>
        <verse osisID='Prov.17.26'>Да се глобява праведният също не е добре, още повече да бъдат бити благородните за правото.</verse>
        <verse osisID='Prov.17.27'>Който пести думите си, е умен и хладнокръвният е благоразумен.</verse>
        <verse osisID='Prov.17.28'>Дори и безумният, когато мълчи, се счита за мъдър, който затваря устата си — за разумен.</verse>
      </chapter>
      <chapter osisID='Prov.18'>
        <verse osisID='Prov.18.1'>Човек, който се отлъчва, търси своето си желание и се противи на всеки здрав разум.</verse>
        <verse osisID='Prov.18.2'>Безумният не се наслаждава на благоразумието, а само на това — да изявява сърцето си.</verse>
        <verse osisID='Prov.18.3'>С идването на безбожния идва и презрение и с позора идва и безчестие.</verse>
        <verse osisID='Prov.18.4'>Думите от устата на човека са дълбоки води, изворът на мъдростта е бликащ поток.</verse>
        <verse osisID='Prov.18.5'>Не е добре да се показва пристрастие към безбожния, за да се онеправдава праведният в съда.</verse>
        <verse osisID='Prov.18.6'>Устните на безумния причиняват препирня и устата му предизвиква бой.</verse>
        <verse osisID='Prov.18.7'>Устата на безумния е гибел за него и устните му са примка на душата му.</verse>
        <verse osisID='Prov.18.8'>Думите на клюкаря са като сладки залъци и слизат вътре в корема.</verse>
        <verse osisID='Prov.18.9'>Който е небрежен в работата си, е брат на разсипника.</verse>
        <verse osisID='Prov.18.10'>Името на ГОСПОДА е здрава кула, праведният прибягва в нея и е в безопасност.</verse>
        <verse osisID='Prov.18.11'>Имотът на богатия е неговият укрепен град и е като висока стена във въображението му.</verse>
        <verse osisID='Prov.18.12'>Преди гибелта сърцето на човека се превъзнася, а смирението предхожда славата.</verse>
        <verse osisID='Prov.18.13'>Да отговаря някой, преди да чуе, е безумие и позор за него.</verse>
        <verse osisID='Prov.18.14'>Духът на човека ще го подкрепя в немощта му, но кой ще повдигне унилия дух?</verse>
        <verse osisID='Prov.18.15'>Сърцето на благоразумния придобива разум и ухото на мъдрите търси знание.</verse>
        <verse osisID='Prov.18.16'>Подаръкът на човека му отваря място и го довежда пред големци.</verse>
        <verse osisID='Prov.18.17'>Първият, който защищава делото си, изглежда прав, но идва ближният му и го изпитва.</verse>
        <verse osisID='Prov.18.18'>Жребият прекратява разприте и решава между силните.</verse>
        <verse osisID='Prov.18.19'>Излъган брат е по-недостъпен от укрепен град и разногласията са като резета на крепост.</verse>
        <verse osisID='Prov.18.20'>От плодовете на устата на човека ще се насити коремът му, от произведението на устните си ще се насити.</verse>
        <verse osisID='Prov.18.21'>Смърт и живот има в силата на езика и които го обичат, ще ядат плодовете му.</verse>
        <verse osisID='Prov.18.22'>Който е намерил добра жена, е намерил добро и е получил благоволение от ГОСПОДА.</verse>
        <verse osisID='Prov.18.23'>Сиромахът говори с умолявания, а богатият отговаря грубо.</verse>
        <verse osisID='Prov.18.24'>Човек с много приятели, идва до унищожение, но има приятел, по-близък и от брат.</verse>
      </chapter>
      <chapter osisID='Prov.19'>
        <verse osisID='Prov.19.1'>По-добър е сиромах, който ходи в честността си, отколкото лъжлив в устните си и безумен.</verse>
        <verse osisID='Prov.19.2'>Не е добре за душата да бъде без знание и който бърза с краката си, се спъва.</verse>
        <verse osisID='Prov.19.3'>Безумието на човека изкривява пътя му и сърцето му негодува против ГОСПОДА.</verse>
        <verse osisID='Prov.19.4'>Богатството прибавя много приятели, а сиромахът бива оставен от приятеля си.</verse>
        <verse osisID='Prov.19.5'>Лъжлив свидетел няма да остане ненаказан и който говори лъжи, няма да избяга.</verse>
        <verse osisID='Prov.19.6'>Мнозина се подмазват на благородния и всеки е приятел на този, който дава подаръци.</verse>
        <verse osisID='Prov.19.7'>Сиромаха го мразят всичките му братя, колко повече го отбягват приятелите му! Той тича след тях с умолителни думи, но тях ги няма.</verse>
        <verse osisID='Prov.19.8'>Който придобива разум, обича душата си; който пази благоразумие, ще намери добро.</verse>
        <verse osisID='Prov.19.9'>Лъжлив свидетел няма да остане ненаказан и който говори лъжи, ще погине.</verse>
        <verse osisID='Prov.19.10'>Разкошът не подхожда на безумен, още по-малко — на слуга да властва над князе.</verse>
        <verse osisID='Prov.19.11'>Благоразумието на човека го прави дълготърпелив и за него е слава да подминава грешки.</verse>
        <verse osisID='Prov.19.12'>Гневът на царя е като реване на лъв, а благоволението му е като роса на тревата.</verse>
        <verse osisID='Prov.19.13'>Безумен син е погибел за баща си и препирните на жена са неспирен капчук.</verse>
        <verse osisID='Prov.19.14'>Къща и богатство са наследство от бащите, но благоразумна жена е от ГОСПОДА.</verse>
        <verse osisID='Prov.19.15'>Леността хвърля в дълбок сън и нехайна душа ще гладува.</verse>
        <verse osisID='Prov.19.16'>Който пази заповедта, пази душата си, а който презира пътищата си, ще умре.</verse>
        <verse osisID='Prov.19.17'>Който оказва милост на сиромаха, заема на ГОСПОДА и Той ще му отплати за благодеянието.</verse>
        <verse osisID='Prov.19.18'>Наказвай сина си, докато има надежда, но не надигай душата си да го умъртвиш.</verse>
        <verse osisID='Prov.19.19'>Яростният нека бъде наказан, защото ако го избавиш, ще бъде по-лошо.</verse>
        <verse osisID='Prov.19.20'>Слушай съвет и приемай наставление, за да станеш мъдър в края си.</verse>
        <verse osisID='Prov.19.21'>Има много мисли в сърцето на човека, но намерението на ГОСПОДА ще устои.</verse>
        <verse osisID='Prov.19.22'>Желателно за човека е неговото милосърдие и сиромах е по-добър от лъжец.</verse>
        <verse osisID='Prov.19.23'>Страхът от ГОСПОДА е за живот и който го има, ще спи наситен и непосетен от зло.</verse>
        <verse osisID='Prov.19.24'>Ленивият топва ръката си в чинията и дори не я връща обратно към устата си.</verse>
        <verse osisID='Prov.19.25'>Ако биеш присмивача, простият ще стане внимателен и ако изобличиш благоразумния, той ще придобие знание.</verse>
        <verse osisID='Prov.19.26'>Който съсипва баща си и прогонва майка си, е син, който нанася срам и позор.</verse>
        <verse osisID='Prov.19.27'>Престани, сине мой, да слушаш наставление, което отклонява от думите на знанието.</verse>
        <verse osisID='Prov.19.28'>Негоден свидетел се присмива на правосъдието и устата на безбожните поглъщат грях.</verse>
        <verse osisID='Prov.19.29'>Присъди се готвят за присмивачите и бой — за гърба на безумния.</verse>
      </chapter>
      <chapter osisID='Prov.20'>
        <verse osisID='Prov.20.1'>Виното е присмивател и спиртното питие — крамолник и който се опива от него, не е благоразумен.</verse>
        <verse osisID='Prov.20.2'>Заплахата на царя е като реване на лъв; който го раздразня, съгрешава против живота си.</verse>
        <verse osisID='Prov.20.3'>За човека е чест да страни от препирня, а всеки глупак ще се втурне в нея.</verse>
        <verse osisID='Prov.20.4'>Ленивият не оре заради зимата — ще потърси по време на жетва и няма да има нищо.</verse>
        <verse osisID='Prov.20.5'>Намерението в сърцето на човека е като дълбока вода, но разумният човек ще го извади.</verse>
        <verse osisID='Prov.20.6'>Повечето хора разгласяват всеки своята доброта, но кой може да намери верен човек?</verse>
        <verse osisID='Prov.20.7'>Праведният, който ходи в чистотата си — децата му след него са блажени.</verse>
        <verse osisID='Prov.20.8'>Цар, който седи на съдийски престол, разпръсва всяко зло с очите си.</verse>
        <verse osisID='Prov.20.9'>Кой може да каже: Очистих сърцето си, чист съм от греха си?</verse>
        <verse osisID='Prov.20.10'>Различни грамове и различни мерки — и двете са мерзост за ГОСПОДА.</verse>
        <verse osisID='Prov.20.11'>Даже и детето се познава по това, което върши — дали делата му са чисти и прави.</verse>
        <verse osisID='Prov.20.12'>Слушащото ухо и гледащото око — ГОСПОД е направил и двете.</verse>
        <verse osisID='Prov.20.13'>Не обичай спането, за да не обеднееш; отвори очите си и ще се наситиш с хляб.</verse>
        <verse osisID='Prov.20.14'>Лошо! Лошо! — казва купувачът, но когато си отиде, тогава се хвали.</verse>
        <verse osisID='Prov.20.15'>Има злато и изобилие от скъпоценни камъни, но устните на знанието са скъпоценно украшение.</verse>
        <verse osisID='Prov.20.16'>Вземи дрехата на този, който става поръчител на чужд човек, вземи му залог заради чужденците.</verse>
        <verse osisID='Prov.20.17'>Хлябът на лъжата е сладък на човека, но после устата му ще се напълни с камъчета.</verse>
        <verse osisID='Prov.20.18'>Намеренията се утвърждават чрез съветване, затова с мъдър съвет води война.</verse>
        <verse osisID='Prov.20.19'>Който обикаля като клюкар, открива тайни, затова не се свързвай с такъв, който отваря широко устните си.</verse>
        <verse osisID='Prov.20.20'>Който кълне баща си или майка си, светилникът му ще угасне в най-мрачната тъмнина.</verse>
        <verse osisID='Prov.20.21'>Наследството, бързо придобито отначало, няма да бъде благословено накрая.</verse>
        <verse osisID='Prov.20.22'>Да не кажеш: Ще отплатя за злото! Почакай ГОСПОДА и Той ще те избави.</verse>
        <verse osisID='Prov.20.23'>Различни грамове са мерзост за ГОСПОДА и неверни везни не са добри.</verse>
        <verse osisID='Prov.20.24'>От ГОСПОДА са стъпките на мъжа — и как човек да разбере пътя си?</verse>
        <verse osisID='Prov.20.25'>Примка е за човека да казва прибързано: Посвещавам! — и след като е дал клетви, да размисля.</verse>
        <verse osisID='Prov.20.26'>Мъдър цар отлъчва безбожните и докарва върху тях колелото.</verse>
        <verse osisID='Prov.20.27'>Духът на човека е ГОСПОДНО светило, изпитващо всички вътрешни части на тялото.</verse>
        <verse osisID='Prov.20.28'>Милост и истина пазят царя и той поддържа престола си с милост.</verse>
        <verse osisID='Prov.20.29'>Украшението на младите мъже е силата им, а великолепието на старците е бялата коса.</verse>
        <verse osisID='Prov.20.30'>Удари, които нараняват, очистват злото; и удари — най-вътрешните части на тялото.</verse>
      </chapter>
      <chapter osisID='Prov.21'>
        <verse osisID='Prov.21.1'>на царя е като водни потоци в ръката на ГОСПОДА, Той го обръща накъдето иска.</verse>
        <verse osisID='Prov.21.2'>Всеки път на човека е прав в очите му, но ГОСПОД претегля сърцата.</verse>
        <verse osisID='Prov.21.3'>Да се върши правда и правосъдие е по-угодно на ГОСПОДА отколкото жертва.</verse>
        <verse osisID='Prov.21.4'>Надменно око и горделиво сърце — светилото на безбожните — е грях.</verse>
        <verse osisID='Prov.21.5'>Плановете на трудолюбивите водят само до изобилие, а всеки, който е прибързан, идва само до бедност.</verse>
        <verse osisID='Prov.21.6'>Придобиването на съкровища с лъжлив език е суета, гонена от онези, които търсят смърт.</verse>
        <verse osisID='Prov.21.7'>Насилието на безбожните ще ги завлече, защото отказват да вършат правдата.</verse>
        <verse osisID='Prov.21.8'>Пътят на грешния човек е крив, а делото на чистия е право.</verse>
        <verse osisID='Prov.21.9'>По-добре да живееш в ъгъл на тавана, отколкото в къща, споделена със свадлива жена.</verse>
        <verse osisID='Prov.21.10'>Душата на безбожния желае зло, ближният му не намира милост пред очите му.</verse>
        <verse osisID='Prov.21.11'>Когато се накаже присмивателят, простият става мъдър и когато се наставлява мъдрият, той придобива знание.</verse>
        <verse osisID='Prov.21.12'>Праведният наблюдава дома на безбожния и довежда безбожните до унищожение.</verse>
        <verse osisID='Prov.21.13'>Който запушва ушите си за вика на сиромаха, и той ще викне и няма да бъде чут.</verse>
        <verse osisID='Prov.21.14'>Тайният дар укротява гняв и подаръкът в пазвата — силна ярост.</verse>
        <verse osisID='Prov.21.15'>Радост е за праведния да върши правда, а ужас е за тези, които вършат беззаконие.</verse>
        <verse osisID='Prov.21.16'>Човек, който се отбива от пътя на разума, ще почива в събранието на мъртвите.</verse>
        <verse osisID='Prov.21.17'>Който обича веселба, ще обеднее, който обича вино и масло, няма да забогатее.</verse>
        <verse osisID='Prov.21.18'>Безбожният ще бъде откуп за праведния и неверният — на мястото на праведните.</verse>
        <verse osisID='Prov.21.19'>По-добре да живееш в пуста земя, отколкото със свадлива жена и досада.</verse>
        <verse osisID='Prov.21.20'>Скъпоценно съкровище и масло има в жилището на мъдрия, а безумният човек ги поглъща.</verse>
        <verse osisID='Prov.21.21'>Който следва правда и милост, ще намери живот, правда и чест.</verse>
        <verse osisID='Prov.21.22'>Мъдър човек се изкачва в града на силните и събаря крепостта, на която градът се уповава.</verse>
        <verse osisID='Prov.21.23'>Който пази устата си и езика си, пази душата си от тревоги.</verse>
        <verse osisID='Prov.21.24'>Безочливо надменният — присмивател е името му — действа с безмерна гордост.</verse>
        <verse osisID='Prov.21.25'>Желанието на ленивия го убива, защото ръцете му отказват да работят.</verse>
        <verse osisID='Prov.21.26'>Той жадно желае цял ден, а праведният дава и не му се свиди.</verse>
        <verse osisID='Prov.21.27'>Жертвата на безбожните е мерзост, а колко повече, когато се принася с лукавство!</verse>
        <verse osisID='Prov.21.28'>Лъжлив свидетел ще загине, а човекът, който е чул, ще говори отново и отново.</verse>
        <verse osisID='Prov.21.29'>Безбожният човек ожесточава лицето си, а праведният изправя пътя си.</verse>
        <verse osisID='Prov.21.30'>Няма мъдрост и няма разум, и няма съвет срещу ГОСПОДА.</verse>
        <verse osisID='Prov.21.31'>Конят се приготвя за деня на битката, но победата е от ГОСПОДА.</verse>
      </chapter>
      <chapter osisID='Prov.22'>
        <verse osisID='Prov.22.1'>По-желателно е добро име отколкото голямо богатство; и добра слава — отколкото сребро и злато.</verse>
        <verse osisID='Prov.22.2'>Богатият и бедният се срещат — ГОСПОД е Създателят на всички тях.</verse>
        <verse osisID='Prov.22.3'>Благоразумният вижда злото и се скрива, а простите вървят напред и се наказват.</verse>
        <verse osisID='Prov.22.4'>Следствието на смирението, на страха от ГОСПОДА е богатства, чест и живот.</verse>
        <verse osisID='Prov.22.5'>Тръни и примки има в пътя на лъжливия — който пази душата си, ще бъде далеч от тях.</verse>
        <verse osisID='Prov.22.6'>Възпитавай детето в пътя, по който трябва да върви, и няма да се отклони от него дори когато остарее.</verse>
        <verse osisID='Prov.22.7'>Богатият властва над сиромасите и който взема назаем, е роб на заемодателя.</verse>
        <verse osisID='Prov.22.8'>Който сее беззаконие, ще пожъне беда и тоягата ще сложи край на яростта му.</verse>
        <verse osisID='Prov.22.9'>Който има щедро око, ще бъде благословен, защото дава от хляба си на сиромаха.</verse>
        <verse osisID='Prov.22.10'>Изгони присмивателя и препирнята ще се махне, също и караниците, и позорът ще престанат.</verse>
        <verse osisID='Prov.22.11'>Който обича чистота на сърцето и има благодат на устните си, царят му е приятел.</verse>
        <verse osisID='Prov.22.12'>Очите на ГОСПОДА пазят знание, но Той събаря думите на неверния.</verse>
        <verse osisID='Prov.22.13'>Ленивият казва: ��ъв има навън! Ще бъда убит насред площадите!</verse>
        <verse osisID='Prov.22.14'>Устата на чужди жени е дълбока яма; онзи, на когото ГОСПОД се гневи, ще падне в нея.</verse>
        <verse osisID='Prov.22.15'>Безумието е вързано в сърцето на детето, но тоягата на наказанието ще го отдалечи от него.</verse>
        <verse osisID='Prov.22.16'>Който потиска бедния, за да увеличи богатствата си, и който дава на богатия, непременно ще изпадне в бедност.</verse>
        <verse osisID='Prov.22.17'>Приклони ухото си и чуй думите на мъдрите, и прилепи сърцето си към моето знание,</verse>
        <verse osisID='Prov.22.18'>защото е приятно, ако ги пазиш в сърцето си, и нека бъдат винаги готови на устните ти.</verse>
        <verse osisID='Prov.22.19'>За да бъде упованието ти в ГОСПОДА, аз те уча днес — точно теб.</verse>
        <verse osisID='Prov.22.20'>Не ти ли писах много пъти със съвети и знание,</verse>
        <verse osisID='Prov.22.21'>за да те направя да познаеш верността на думите на истината, за да отговаряш с думи на истина на онези, които те пращат?</verse>
        <verse osisID='Prov.22.22'>Не ограбвай бедния, защото е беден, и не притеснявай страдащия в портата,</verse>
        <verse osisID='Prov.22.23'>защото ГОСПОД ще защити делото им и ще ограби живота на онези, които ги ограбват.</verse>
        <verse osisID='Prov.22.24'>Не се сприятелявай с гневлив човек и не ходи с избухлив човек,</verse>
        <verse osisID='Prov.22.25'>за да не научиш пътеките му и да поставиш примка за душата си.</verse>
        <verse osisID='Prov.22.26'>Не бъди от тези, които дават ръка, от тези, които стават поръчители за дългове,</verse>
        <verse osisID='Prov.22.27'>защото, ако нямаш с какво да платиш, защо да вземе постелката ти изпод теб?</verse>
        <verse osisID='Prov.22.28'>Не премествай старите граници, които бащите ти са определили.</verse>
        <verse osisID='Prov.22.29'>Виждаш ли човек, прилежен в работата си? Той ще стои пред царе, няма да стои пред неизвестни хора.</verse>
      </chapter>
      <chapter osisID='Prov.23'>
        <verse osisID='Prov.23.1'>Когато седнеш да ядеш с управител, много внимавай какво има пред теб,</verse>
        <verse osisID='Prov.23.2'>и сложи нож на гърлото си, ако си лаком.</verse>
        <verse osisID='Prov.23.3'>Не пожелавай неговите лакомства, защото те са измамни гозби.</verse>
        <verse osisID='Prov.23.4'>Не се старай да се обогатиш, отдалечи се от тази си мъдрост.</verse>
        <verse osisID='Prov.23.5'>Насочиш ли към него очите си — и го няма; защото богатството наистина си прави крила като орел, който лети към небето.</verse>
        <verse osisID='Prov.23.6'>Не яж хляба на онзи, който има лошо око, и не пожелавай неговите лакомства,</verse>
        <verse osisID='Prov.23.7'>защото каквито са мислите в душата му, такъв е и той. Казва ти: Яж и пий! — но сърцето му не е с теб.</verse>
        <verse osisID='Prov.23.8'>Залъка, който си изял, ще повърнеш и ще изгубиш сладките си думи.</verse>
        <verse osisID='Prov.23.9'>Не говори в ушите на безумния, защото той ще презре мъдростта на думите ти.</verse>
        <verse osisID='Prov.23.10'>Не премествай стари граници и не навлизай в нивите на сираците,</verse>
        <verse osisID='Prov.23.11'>защото Изкупителят им е мощен, Той ще защити делото им против теб.</verse>
        <verse osisID='Prov.23.12'>Предай сърцето си на поука и ушите си — на думи на знание.</verse>
        <verse osisID='Prov.23.13'>Не задържай наказанието от детето, защото, ако и да го биеш с пръчката, то няма да умре.</verse>
        <verse osisID='Prov.23.14'>Ти ще го биеш с пръчката, но ще избавиш душата му от Шеол.</verse>
        <verse osisID='Prov.23.15'>Сине мой, ако сърцето ти Е мъдро, и моето сърце ще се радва;</verse>
        <verse osisID='Prov.23.16'>и сърцето ми ще се радва, когато устните ти говорят право.</verse>
        <verse osisID='Prov.23.17'>Да не завижда сърцето ти на грешните, а живей в страха от ГОСПОДА цял ден,</verse>
        <verse osisID='Prov.23.18'>защото наистина има бъдеще и надеждата ти няма да се отсече.</verse>
        <verse osisID='Prov.23.19'>Слушай, сине мой, и бъди мъдър, и насочвай сърцето си право в пътя.</verse>
        <verse osisID='Prov.23.20'>Не бъди между пияници, с лакоми месоядци,</verse>
        <verse osisID='Prov.23.21'>защото пияницата и гуляйджията осиромашават и сънливостта облича в дрипи.</verse>
        <verse osisID='Prov.23.22'>Слушай баща си, който те е родил, и не презирай майка си, когато остарее.</verse>
        <verse osisID='Prov.23.23'>Купувай истина и не я продавай, и мъдрост, и поука, и разум.</verse>
        <verse osisID='Prov.23.24'>Бащата на праведния ще се радва много и който ражда мъдър син, ще има радост в него.</verse>
        <verse osisID='Prov.23.25'>Нека се веселят баща ти и майка ти и нека се възхищава тази, която те е родила.</verse>
        <verse osisID='Prov.23.26'>Сине мой, дай сърцето си на мен и нека очите ти внимават в моите пътища,</verse>
        <verse osisID='Prov.23.27'>защото блудницата е дълбока яма и чужда жена е тесен ров.</verse>
        <verse osisID='Prov.23.28'>Да, тя причаква като крадец и умножава неверните между хората.</verse>
        <verse osisID='Prov.23.29'>Кой има горко? Кой има скръб? Кой има кавги? Кой има оплакване? Кой има удари без причина? Кой има мътни очи?</verse>
        <verse osisID='Prov.23.30'>Онези, които закъсняват над виното, които ходят да търсят подправено вино.</verse>
        <verse osisID='Prov.23.31'>Не гледай виното, че е червено, че искри в чашата, че се поглъща гладко,</verse>
        <verse osisID='Prov.23.32'>защото накрая то хапе като змия и жили като усойница.</verse>
        <verse osisID='Prov.23.33'>Очите ти ще виждат странности и сърцето ти ще говори объркано,</verse>
        <verse osisID='Prov.23.34'>и ще бъдеш като спящ сред морето или като лежащ на върха на мачта.</verse>
        <verse osisID='Prov.23.35'>Удариха ме, но не ме заболя, биха ме, но не усетих. Кога ще се събудя, за да продължа, да го потърся пак?</verse>
      </chapter>
      <chapter osisID='Prov.24'>
        <verse osisID='Prov.24.1'>Не завиждай на зли хора и не пожелавай да си с тях,</verse>
        <verse osisID='Prov.24.2'>защото сърцето им измисля насилие и устните им говорят за беда.</verse>
        <verse osisID='Prov.24.3'>С мъдрост се гради дом и с разум се утвърждава,</verse>
        <verse osisID='Prov.24.4'>и чрез знание стаите се напълват с всякакви скъпоценни и приятни богатства.</verse>
        <verse osisID='Prov.24.5'>Мъдър човек се укрепява и човек със знание расте в сила,</verse>
        <verse osisID='Prov.24.6'>защото чрез мъдър съвет ще водиш войната си и в множеството на съветниците има избавление.</verse>
        <verse osisID='Prov.24.7'>Мъдростта е непостижима за безумния, той не отваря устата си в портата.</verse>
        <verse osisID='Prov.24.8'>Който замисля да прави зло, ще се нарече коварен човек.</verse>
        <verse osisID='Prov.24.9'>Измислянето на безумие е грях и присмивателят е мерзост за хората.</verse>
        <verse osisID='Prov.24.10'>Ако покажеш малодушие в усилно време, силата ти е малка.</verse>
        <verse osisID='Prov.24.11'>Избавяй теглените към смърт и задържай залитащите към клане.</verse>
        <verse osisID='Prov.24.12'>Ако кажеш: Ето, ние не знаехме това! — Онзи, който претегля сърцата, не разбира ли? Онзи, който пази душата ти, не знае ли? И няма ли да въздаде на всеки човек според делата му?</verse>
        <verse osisID='Prov.24.13'>Сине мой, яж мед, защото е добър, и медена пита, защото е сладка на вкуса ти.</verse>
        <verse osisID='Prov.24.14'>Знай, че такава е и мъдростта за душата ти — ако я намериш, има бъдеще и надеждата ти няма да се отсече.</verse>
        <verse osisID='Prov.24.15'>Не залягай в засада, безбожни човече, против жилището на праведния! Не разваляй мястото му за почивка,</verse>
        <verse osisID='Prov.24.16'>защото праведният седем пъти пада и пак става, а безбожните ще се сринат във зло.</verse>
        <verse osisID='Prov.24.17'>Не се радвай, когато падне врагът ти, и сърцето ти да не се весели, когато той се препъне,</verse>
        <verse osisID='Prov.24.18'>да не би ГОСПОД да види и това да е зло в очите Му, и Той да отвърне гнева Си от него.</verse>
        <verse osisID='Prov.24.19'>Не се раздразнявай заради злодеите и не завиждай на безбожните,</verse>
        <verse osisID='Prov.24.20'>защото за злия няма да има бъдеще, светилникът на безбожните ще угасне.</verse>
        <verse osisID='Prov.24.21'>Сине мой, бой се от ГОСПОДА и от царя и не се свързвай със смутители,</verse>
        <verse osisID='Prov.24.22'>защото гибелта им ще се надигне внезапно, а кой знае унищожението и на двамата?</verse>
        <verse osisID='Prov.24.23'>И тези притчи са на мъдрите: Да се показва пристрастие в съд, не е добро.</verse>
        <verse osisID='Prov.24.24'>Който казва на безбожния: Ти си праведен! — народи ще го кълнат, племена ще го укоряват,</verse>
        <verse osisID='Prov.24.25'>а онези, които изобличават злия, ще имат благоволение и върху тях ще дойде благословението на добрите.</verse>
        <verse osisID='Prov.24.26'>Който отговаря с прави думи, целува устни.</verse>
        <verse osisID='Prov.24.27'>Подготвй работата си навън и си я приготвй на нивата, а след това и съгради дома си.</verse>
        <verse osisID='Prov.24.28'>Не бъди свидетел против ближния си без причина — ще мамиш ли с устните си?</verse>
        <verse osisID='Prov.24.29'>Не казвай: Както ми направи той, така ще му направя и аз, ще върна на човека според делата му.</verse>
        <verse osisID='Prov.24.30'>Минах покрай нивата на ленивия и покрай лозето на човека без разум,</verse>
        <verse osisID='Prov.24.31'>и ето, всичко беше обрасло с тръни, коприва беше покрила повърхността му и каменната му ограда беше съборена.</verse>
        <verse osisID='Prov.24.32'>И аз, като видях, размислих в сърцето си, погледнах и си взех поука.</verse>
        <verse osisID='Prov.24.33'>Малко спане, малко дрямка, малко сгъване на ръце за сън —</verse>
        <verse osisID='Prov.24.34'>и беднотията ти ще дойде като разбойник, и нуждата ти — като въоръжен мъж.</verse>
      </chapter>
      <chapter osisID='Prov.25'>
        <verse osisID='Prov.25.1'>И това също са притчи на Соломон, които събраха мъжете на юдовия цар Езекия.</verse>
        <verse osisID='Prov.25.2'>Слава на Бога е да облича нещо в тайна, а слава на царете е да издирват нещо.</verse>
        <verse osisID='Prov.25.3'>Височината на небето и дълбочината на земята, и сърцето на царете са неизследими.</verse>
        <verse osisID='Prov.25.4'>Отдели примеса от среброто, и ще излезе произведение за златаря.</verse>
        <verse osisID='Prov.25.5'>Отдели безбожния от царя, и престолът му в правда ще се утвърди.</verse>
        <verse osisID='Prov.25.6'>Не се превъзнасяй пред царя и не стой на мястото на големците,</verse>
        <verse osisID='Prov.25.7'>защото по-добре да ти кажат: Ела тук горе! — отколкото да те понижат в присъствието на началника, когото очите ти са видели.</verse>
        <verse osisID='Prov.25.8'>Не прибързвай да отидеш на съд, да не би накрая да не знаеш какво да правиш, когато ближният ти те засрами.</verse>
        <verse osisID='Prov.25.9'>Защитавай своето дело пред ближния си, но не откривай чужди тайни,</verse>
        <verse osisID='Prov.25.10'>да не би който те слуша да те укори, и лошото ти име да не отбегне от теб.</verse>
        <verse osisID='Prov.25.11'>Както златни ябълки в сребърни съдове, така е дума, казана на място.</verse>
        <verse osisID='Prov.25.12'>Както златна обица и украшение от чисто злато, така е мъдър изобличител за слушащо ухо.</verse>
        <verse osisID='Prov.25.13'>Както прохладата на снега във време на жетва, така е верен посланик за онези, които го изпращат — освежава душата на господаря си.</verse>
        <verse osisID='Prov.25.14'>Както облаци и вятър без дъжд, така е, който се хвали с лъжлив подарък.</verse>
        <verse osisID='Prov.25.15'>С дълготърпение се склонява управител и мек език троши кости.</verse>
        <verse osisID='Prov.25.16'>Намерил ли си мед? Яж само колкото ти е нужно, да не би да се преситиш от него и да го повърнеш.</verse>
        <verse osisID='Prov.25.17'>Рядко слагай крака си в къщата на ближния си, да не би да му досадиш и да те намрази.</verse>
        <verse osisID='Prov.25.18'>Както боздуган, меч и остра стрела, така е човек, който свидетелства лъжливо против ближния си.</verse>
        <verse osisID='Prov.25.19'>Както болен зъб и изкълчен крак, така е доверие към неверен човек във време на беда.</verse>
        <verse osisID='Prov.25.20'>Както събличане на дреха в студено време, както оцет на сода, така е и онзи, който пее песни на наскърбено сърце.</verse>
        <verse osisID='Prov.25.21'>Ако този, който те мрази, е гладен, дай му хляб да яде и ако е жаден, дай му вода да пие,</verse>
        <verse osisID='Prov.25.22'>защото така ще натрупаш жар на главата му и ГОСПОД ще те възнагради.</verse>
        <verse osisID='Prov.25.23'>Северният вятър донася дъжд, а тайно злословещият език — разгневени лица.</verse>
        <verse osisID='Prov.25.24'>По-добре да живееш в ъгъл на тавана, отколкото в къща, споделена със свадлива жена.</verse>
        <verse osisID='Prov.25.25'>Както студена вода за жадна душа, така е и добра вест от далечна земя.</verse>
        <verse osisID='Prov.25.26'>Както мътен извор и замърсен кладенец, така е праведният, който се поклаща пред безбожния.</verse>
        <verse osisID='Prov.25.27'>Не е добре да се яде много мед и думи на почит използувай пестеливо.</verse>
        <verse osisID='Prov.25.28'>Както съборен град без стена, така е мъж, който не владее духа си.</verse>
      </chapter>
      <chapter osisID='Prov.26'>
        <verse osisID='Prov.26.1'>Както сняг през лятото и както дъжд в жетва, така и чест не подхожда на безумния.</verse>
        <verse osisID='Prov.26.2'>Както врабче хвръква и както лястовица отлита, така и незаслужено проклятие не се сбъдва.</verse>
        <verse osisID='Prov.26.3'>Бич за коня, юзда за магарето и тояга за гърба на безумните.</verse>
        <verse osisID='Prov.26.4'>Не отговаряй на безумния според безумието му, за да не станеш и ти като него.</verse>
        <verse osisID='Prov.26.5'>Отговаряй на безумния според безумието му, за да не се има за мъдър в очите си.</verse>
        <verse osisID='Prov.26.6'>Който праща известие чрез ръката на безумния, си отсича краката и пие насилие.</verse>
        <verse osisID='Prov.26.7'>Както краката на недъгавия висят отпуснати, така е и притча в устата на безумните.</verse>
        <verse osisID='Prov.26.8'>Както възел със скъпоценни камъни, хвърлен на грамада, така е и този, който отдава чест на безумния.</verse>
        <verse osisID='Prov.26.9'>Както трън, който влиза в ръката на пияницата, така е и притча в устата на безумните.</verse>
        <verse osisID='Prov.26.10'>Както стрелец, който ранява всеки, така е и който наема безумен или който наема минувачи.</verse>
        <verse osisID='Prov.26.11'>Както псето се връща на бълвоча си, така и безумният повтаря своята глупост.</verse>
        <verse osisID='Prov.26.12'>Виждаш ли човек, мъдър в очите си? Повече надежда има за безумния, отколкото за него.</verse>
        <verse osisID='Prov.26.13'>Ленивият казва: Лъв има на пътя! Лъв има сред площадите!</verse>
        <verse osisID='Prov.26.14'>Както вратата се завърта на пантите си, така и ленивият — на леглото си.</verse>
        <verse osisID='Prov.26.15'>Ленивият натопява ръката си в чинията и му е тежко да я върне обратно до устата си.</verse>
        <verse osisID='Prov.26.16'>Ленивият е по-мъдър в очите си от седмина, които отговарят разумно.</verse>
        <verse osisID='Prov.26.17'>Както един, който хваща куче за ушите, така е минувачът, който се бърка в чужда разправия.</verse>
        <verse osisID='Prov.26.18'>Както е луд, който хвърля главни, стрели и смърт,</verse>
        <verse osisID='Prov.26.19'>така е и човекът, който измамва ближния си и казва: Не се ли пошегувах!</verse>
        <verse osisID='Prov.26.20'>Където няма дърва, огънят изгасва и където няма клюкар, раздорът престава.</verse>
        <verse osisID='Prov.26.21'>Както въглища за жар и дърва за огън, така е и свадлив човек да разпалва свада.</verse>
        <verse osisID='Prov.26.22'>Думите на клюкаря са като сладки залъци и слизат вътре в корема.</verse>
        <verse osisID='Prov.26.23'>Както сребърна глеч, намазана на глинен съд, така са горещи устни със зло сърце.</verse>
        <verse osisID='Prov.26.24'>Който мрази, се преправя с устните си, но в сърцето си крои измама;</verse>
        <verse osisID='Prov.26.25'>когато говори сладко, не му вярвай, защото в сърцето му има седем мерзости.</verse>
        <verse osisID='Prov.26.26'>Който покрива омразата с измама, злината му ще се открие пред събранието.</verse>
        <verse osisID='Prov.26.27'>Който копае ров, ще падне в него и камъкът ще се върне върху онзи, който го търкаля.</verse>
        <verse osisID='Prov.26.28'>Лъжлив език мрази съкрушените от него, и ласкателна уста води до съсипване.</verse>
      </chapter>
      <chapter osisID='Prov.27'>
        <verse osisID='Prov.27.1'>Не се хвали с утрешния ден, защото не знаеш какво ще роди денят.</verse>
        <verse osisID='Prov.27.2'>Нека те хвали друг, а не устата ти — чужд, а не устните ти.</verse>
        <verse osisID='Prov.27.3'>Камъкът е тежък и пясъкът — товар, но гневът на безумния е по-тежък и от двете.</verse>
        <verse osisID='Prov.27.4'>Яростта е жестока и гневът — наводнение, но кой може да устои пред ревността?</verse>
        <verse osisID='Prov.27.5'>По-добре открито изобличение, отколкото скрита любов.</verse>
        <verse osisID='Prov.27.6'>Раните от приятел са искрени, а целувките от неприятел — изобилни.</verse>
        <verse osisID='Prov.27.7'>Наситена душа стъпква медена пита, а на гладна душа всичко горчиво е сладко.</verse>
        <verse osisID='Prov.27.8'>Както птица, която се скита далеч от гнездото си, така е човек, който се скита далеч от мястото си.</verse>
        <verse osisID='Prov.27.9'>Маслото и благоуханното кадене радват сърцето и сладостта на приятел идва от съвета на душата му.</verse>
        <verse osisID='Prov.27.10'>Не изоставяй приятеля си и приятеля на баща си и не отивай в дома на брат си в деня на нещастието си — по-добре близък съсед, отколкото далечен брат.</verse>
        <verse osisID='Prov.27.11'>Сине мой, бъди мъдър и радвай сърцето ми, за да мога да отговарям на онзи, който ме хули.</verse>
        <verse osisID='Prov.27.12'>Благоразумният вижда нещастието и се скрива, а простите вървят напред и плащат.</verse>
        <verse osisID='Prov.27.13'>Вземи дрехата на този, който става поръчител за чужд човек, вземи му залог заради чужденците.</verse>
        <verse osisID='Prov.27.14'>Който става рано и благославя на висок глас ближния си, ще му се счете, като че го кълне.</verse>
        <verse osisID='Prov.27.15'>Неспирен капчук в дъждовен ден и свадлива жена си приличат —</verse>
        <verse osisID='Prov.27.16'>който я обуздава, обуздава вятъра и хваща масло с десницата си.</verse>
        <verse osisID='Prov.27.17'>Както желязо остри желязо, така и човек остри лицето на приятеля си.</verse>
        <verse osisID='Prov.27.18'>Който пази смокинята, ще яде плода й и който внимава за господаря си, ще бъде почитан.</verse>
        <verse osisID='Prov.27.19'>Както във водата лицето отразява лицето, така и сърцето на човека отразява човека.</verse>
        <verse osisID='Prov.27.20'>Шеол и Авадон никога не се насищат, така и човешките очи никога не се насищат.</verse>
        <verse osisID='Prov.27.21'>Топилнята за среброто и пещта за златото, а човек — според хвалбата си.</verse>
        <verse osisID='Prov.27.22'>Дори и да счукаш безумния в хаван със счукано жито, пак безумието му няма да се отдели от него.</verse>
        <verse osisID='Prov.27.23'>Внимавай да познаваш добре състоянието на стадата си и имай грижа за добитъка си,</verse>
        <verse osisID='Prov.27.24'>защото запасите не са вечни и короната за всички поколения ли е?</verse>
        <verse osisID='Prov.27.25'>Когато сеното е прибрано, зелената трева се е показала и планинските билки са събрани,</verse>
        <verse osisID='Prov.27.26'>агнетата ти осигуряват облеклото и козлите — цената на полето,</verse>
        <verse osisID='Prov.27.27'>и ще има достатъчно козе мляко за храната ти, за храната на домочадието ти и за изхранването на слугините ти.</verse>
      </chapter>
      <chapter osisID='Prov.28'>
        <verse osisID='Prov.28.1'>Безбожните бягат, без да ги гони никой, а праведните са уверени като млад лъв.</verse>
        <verse osisID='Prov.28.2'>Поради престъпленията на страната началниците й са мнозина, но чрез разумен и знаещ човек правото ще се утвърди.</verse>
        <verse osisID='Prov.28.3'>Безбожен човек, който потиска слабите, е като пороен дъжд, който не оставя хляб.</verse>
        <verse osisID='Prov.28.4'>Които изоставят закона, хвалят безбожните, а които пазят закона, се борят с тях.</verse>
        <verse osisID='Prov.28.5'>Злите хора не разбират правото, а тези, които търсят ГОСПОДА, разбират всичко.</verse>
        <verse osisID='Prov.28.6'>По-добър е сиромах, който ходи в честността си, отколкото лъжлив, който ходи по два пътя, въпреки че е богат.</verse>
        <verse osisID='Prov.28.7'>Който пази закона, е благоразумен син, а който е другар на гуляйджиите, засрамва баща си.</verse>
        <verse osisID='Prov.28.8'>Който увеличава имота си с лихварство и грабителство, го събира за този, който оказва милост на бедните.</verse>
        <verse osisID='Prov.28.9'>Който отклонява ухото си от слушане на закона, и самата му молитва е мерзост.</verse>
        <verse osisID='Prov.28.10'>Който заблуждава праведните по лош път, той сам ще падне в ямата си, а невинните ще наследят добро.</verse>
        <verse osisID='Prov.28.11'>Богатият е мъдър в собствените си очи, но бедният, който има разум, го прозира.</verse>
        <verse osisID='Prov.28.12'>Когато тържествуват праведните, славата е голяма, но когато се издигнат безбожните, човек се крие.</verse>
        <verse osisID='Prov.28.13'>Който крие престъпленията си, няма да успее, а който ги признава и оставя, ще намери милост.</verse>
        <verse osisID='Prov.28.14'>Блажен онзи човек, който винаги се бои, а който закоравява сърцето си, ще падне в бедствие.</verse>
        <verse osisID='Prov.28.15'>Както ревящ лъв и гладна мечка, така е безбожен владетел над беден народ.</verse>
        <verse osisID='Prov.28.16'>Владетел без разум е голям потисник, а който мрази грабителството, ще продължи дните си.</verse>
        <verse osisID='Prov.28.17'>Човек, който е виновен за проливането на човешка кръв, ще бяга до гроб — никой да не го подкрепя.</verse>
        <verse osisID='Prov.28.18'>Който ходи непорочно, ще се избави, а лъжлив, който ходи в два пътя, ще падне изведнъж.</verse>
        <verse osisID='Prov.28.19'>Който обработва земята си, ще се насити с хляб, а който следва суетни неща, ще се насити с бедност.</verse>
        <verse osisID='Prov.28.20'>Верният човек ще изобилства в благословения, а който бърза да забогатее, няма да остане ненаказан.</verse>
        <verse osisID='Prov.28.21'>Не е добре да се гледа на лице, защото такъв човек ще извърши престъпление за един залък хляб.</verse>
        <verse osisID='Prov.28.22'>Човек със зло око бърза след богатството, а не знае, че ще го постигне недоимък.</verse>
        <verse osisID='Prov.28.23'>Който изобличава човек, ще намери после повече благоволение отколкото онзи, който ласкае с език.</verse>
        <verse osisID='Prov.28.24'>Който краде баща си или майка си и казва: Не е грях! — той е другар на разбойника.</verse>
        <verse osisID='Prov.28.25'>Човек с надменна душа причинява разпри, но който се уповава на ГОСПОДА, ще бъде богато наситен.</verse>
        <verse osisID='Prov.28.26'>Който се уповава на своето си сърце, е безумен, а който ходи с мъдрост, ще се спаси.</verse>
        <verse osisID='Prov.28.27'>Който дава на бедните, няма да бъде в нужда, а който скрива очите си от тях, много ще го кълнат.</verse>
        <verse osisID='Prov.28.28'>Когато безбожните се издигат, човек се крие, а когато те загиват, праведните се умножават.</verse>
      </chapter>
      <chapter osisID='Prov.29'>
        <verse osisID='Prov.29.1'>Човек, който често е изобличаван, но остава твърдоглав, ще бъде съкрушен внезапно, и то без изцеление.</verse>
        <verse osisID='Prov.29.2'>Когато праведните се умножават, народът се радва, но когато безбожен управлява, народът стене.</verse>
        <verse osisID='Prov.29.3'>Човек, който обича мъдростта, радва баща си, а който дружи с блудници, разпилява имота му.</verse>
        <verse osisID='Prov.29.4'>Царят утвърждава страната чрез правосъдие, а подкупният я съсипва.</verse>
        <verse osisID='Prov.29.5'>Човек, който ласкае ближния си, простира мрежа пред стъпките му.</verse>
        <verse osisID='Prov.29.6'>В престъплението на злия има примка, а праведният се радва и се весели.</verse>
        <verse osisID='Prov.29.7'>Праведният е загрижен за правото на бедните, а безбожният не се грижи да знае.</verse>
        <verse osisID='Prov.29.8'>Присмивачите подпалват града, а мъдрите отклоняват гнева.</verse>
        <verse osisID='Prov.29.9'>Ако мъдър човек се съди с безумен човек, той се сърди и се смее, и няма покой.</verse>
        <verse osisID='Prov.29.10'>Кръвожадните мъже мразят невинния, а праведните се грижат за живота му.</verse>
        <verse osisID='Prov.29.11'>Безумният изригва цялото си недоволство, а мъдрият накрая го успокоява.</verse>
        <verse osisID='Prov.29.12'>Владетел, който слуша лъжливи думи, всичките му служители са безбожни.</verse>
        <verse osisID='Prov.29.13'>Бедният и потисникът се срещат — ГОСПОД дава светлина на очите и на двамата.</verse>
        <verse osisID='Prov.29.14'>Цар, който съди нищите с истина, престолът му ще бъде утвърден навеки.</verse>
        <verse osisID='Prov.29.15'>Пръчката и изобличението дават мъдрост, а дете, оставено без грижа, засрамва майка си.</verse>
        <verse osisID='Prov.29.16'>Когато безбожните се умножават, престъплението се умножава, но праведните ще видят падането им.</verse>
        <verse osisID='Prov.29.17'>Поправяй сина си, и той ще ти даде спокойствие, ще даде наслада на душата ти.</verse>
        <verse osisID='Prov.29.18'>Където няма видение, народът се покварява, а блажен онзи, който пази закона.</verse>
        <verse osisID='Prov.29.19'>Слуга няма да се поправи само с думи, защото разбира, но няма да откликне.</verse>
        <verse osisID='Prov.29.20'>Виждаш ли човек, прибързан в думите си? Има повече надежда за безумния, отколкото за него.</verse>
        <verse osisID='Prov.29.21'>Който глези слугата си от детинство, най-накрая той ще стане като син.</verse>
        <verse osisID='Prov.29.22'>Гневлив човек възбужда препирни и избухлив човек изобилства в престъпление.</verse>
        <verse osisID='Prov.29.23'>Гордостта на човека ще го унижи, а смиреният ще придобие чест.</verse>
        <verse osisID='Prov.29.24'>Който е съдружник с крадец, мрази живота си — чува клетвата, но не разкрива.</verse>
        <verse osisID='Prov.29.25'>Страхът от човека слага примка, но който се уповава на ГОСПОДА, ще бъде в безопасност.</verse>
        <verse osisID='Prov.29.26'>Мнозина търсят лицето на владетеля, но съдът за човека е от ГОСПОДА.</verse>
        <verse osisID='Prov.29.27'>Неправедният е мерзост за праведните, а правият в пътя си е мерзост за безбожните.</verse>
      </chapter>
      <chapter osisID='Prov.30'>
        <verse osisID='Prov.30.1'>Думите на Агур, сина на Якей, неговата мъдрост. Този човек заяви на Итиил, на Итиил и Укал:</verse>
        <verse osisID='Prov.30.2'>Аз съм по-глупав от всеки човек и нямам човешки разум.</verse>
        <verse osisID='Prov.30.3'>И не научих мъдрост, да разбирам знанието на Пресветия.</verse>
        <verse osisID='Prov.30.4'>Кой се е изкачил на небето и е слязъл? Кой е събрал вятъра в шепите си? Кой е вързал водите в дреха? Кой е утвърдил всичките земни краища? Как е Името Му и как е Името на Сина Му — ако Го знаеш?</verse>
        <verse osisID='Prov.30.5'>Всяко Божие слово е изпитано. Той е щит на тези, които прибягват при Него.</verse>
        <verse osisID='Prov.30.6'>Не добавяй към Неговите думи, за да не те изобличи и да се намериш лъжец.</verse>
        <verse osisID='Prov.30.7'>Две неща моля от Теб, не ми ги отказвай, преди да умра:</verse>
        <verse osisID='Prov.30.8'>Отдалечи от мен суета и лъжливи думи, не ми давай нито бедност, нито богатство, храни ме с насъщния хляб,</verse>
        <verse osisID='Prov.30.9'>за да не се преситя и да се отрека от Теб, и да кажа: Кой е ГОСПОД? — нито да обеднея и да открадна, и да оскверня Името на своя Бог.</verse>
        <verse osisID='Prov.30.10'>Не клевети слуга пред господаря му, да не би да те прокълне и да се намериш виновен.</verse>
        <verse osisID='Prov.30.11'>Има поколение, което кълне баща си и не благославя майка си.</verse>
        <verse osisID='Prov.30.12'>Има поколение, което е чисто в очите си, но пак не е измито от нечистотата си.</verse>
        <verse osisID='Prov.30.13'>Има поколение — колко високомерни са очите му и клепачите му са надигнати!</verse>
        <verse osisID='Prov.30.14'>Има поколение, чиито зъби са като мечове и челюстните му зъби — като ножове, за да пояжда сиромасите от земята и немотните отсред хората.</verse>
        <verse osisID='Prov.30.15'>Ненаситността има две дъщери — Дай! Дай! Три са, които не се насищат, четири, които не казват: Стига! —</verse>
        <verse osisID='Prov.30.16'>Шеол и безплодната утроба, земята, която не се насища с вода, и огънят, който не казва: Стига!</verse>
        <verse osisID='Prov.30.17'>Око, което се присмива на баща си и презира покорството към майка си, гарваните на потока ще го изкълват и малките орлета ще го изядат.</verse>
        <verse osisID='Prov.30.18'>Три са, които са твърде чудни за мен, четири, които не разбирам —</verse>
        <verse osisID='Prov.30.19'>пътя на орел във въздуха, пътя на змия върху скала, пътя на кораб сред морето и пътя на мъж при девица.</verse>
        <verse osisID='Prov.30.20'>Това е пътят на жена прелюбодейка: яде и бърше устата си, и казва: Не съм извършила нищо лошо.</verse>
        <verse osisID='Prov.30.21'>Под три неща земята се тресе и под четири не може да издържа —</verse>
        <verse osisID='Prov.30.22'>под слуга, когато стане цар, и под безумния, когато се насити с хляб,</verse>
        <verse osisID='Prov.30.23'>под омразна жена, когато се омъжи, и под слугиня, която измести господарката си.</verse>
        <verse osisID='Prov.30.24'>Три са, които са малки на земята, но са извънредно мъдри —</verse>
        <verse osisID='Prov.30.25'>мравките, които не са силен народ, но пак приготвят храната си през лятото;</verse>
        <verse osisID='Prov.30.26'>скокливите мишки, които не са як народ, но пак правят жилищата си на канара;</verse>
        <verse osisID='Prov.30.27'>скакалците, които нямат цар, но пак излизат всички в подреден строй;</verse>
        <verse osisID='Prov.30.28'>и гущерът, когото можеш да хванеш с ръка, но пак е в царски дворци.</verse>
        <verse osisID='Prov.30.29'>Три са, които имат величава стъпка и четири, които вървят величаво —</verse>
        <verse osisID='Prov.30.30'>лъвът, който е могъщ сред животните и не се обръща назад пред никого;</verse>
        <verse osisID='Prov.30.31'>петелът, който ходи гордо, и козелът, и цар, чиято армия е с него.</verse>
        <verse osisID='Prov.30.32'>Ако си постъпил безумно, като си възвисил себе си, или ако си замислил зло, сложи ръка на устата си,</verse>
        <verse osisID='Prov.30.33'>защото както от биенето на мляко излиза масло и както от удрянето на нос излиза кръв, така и от предизвикването на гняв излиза разпра.</verse>
      </chapter>
      <chapter osisID='Prov.31'>
        <verse osisID='Prov.31.1'>Думите на цар Лемуил, наставлението, с което го наставляваше майка му:</verse>
        <verse osisID='Prov.31.2'>Какво, сине мой? И какво, сине на утробата ми? И какво, сине на обещанията ми?</verse>
        <verse osisID='Prov.31.3'>Не давай силата си на жени, нито пътищата си — на погубителките на царете.</verse>
        <verse osisID='Prov.31.4'>Не е за царете, Лемуиле, не е за царете да пият вино, нито за князете — спиртно питие!</verse>
        <verse osisID='Prov.31.5'>Да не би да пият и да забравят наредбата, и да изкривят съда на всички угнетени.</verse>
        <verse osisID='Prov.31.6'>Давайте спиртно питие на отчаяния и вино — на огорчените по душа.</verse>
        <verse osisID='Prov.31.7'>Нека пийне и забрави бедността си, и не помни вече злостраданието си.</verse>
        <verse osisID='Prov.31.8'>Отваряй устата си за безгласния, за съда на всички сираци.</verse>
        <verse osisID='Prov.31.9'>Отваряй устата си, съди справедливо и защитавай делото на сиромаха и немотния.</verse>
        <verse osisID='Prov.31.10'>Кой може да намери добродетелна жена? Защото е много по-скъпа от скъпоценни камъни.</verse>
        <verse osisID='Prov.31.11'>Сърцето на мъжа й се уповава на нея и той няма да бъде лишен от изобилие.</verse>
        <verse osisID='Prov.31.12'>Тя му прави добро, а не зло през всичките дни на живота си.</verse>
        <verse osisID='Prov.31.13'>Търси вълна и лен и работи с ръцете си с желание.</verse>
        <verse osisID='Prov.31.14'>Тя е като търговските кораби — донася храната си отдалеч.</verse>
        <verse osisID='Prov.31.15'>И става, докато е още нощ, и дава храна на дома си и определената работа на слугините си.</verse>
        <verse osisID='Prov.31.16'>Оглежда нива и я купува, и от плода на ръцете си сади лозе.</verse>
        <verse osisID='Prov.31.17'>Опасва кръста си със сила и укрепва ръцете си,</verse>
        <verse osisID='Prov.31.18'>вижда, че добивът й е добър. Светилникът й не угасва и през нощта,</verse>
        <verse osisID='Prov.31.19'>протяга ръцете си към вретеното и пръстите й държат хурката.</verse>
        <verse osisID='Prov.31.20'>Разтваря ръката си за сиромасите и протяга ръцете си към немотните.</verse>
        <verse osisID='Prov.31.21'>Не се бои от снега за дома си, защото всичките й домашни са облечени с топли дрехи.</verse>
        <verse osisID='Prov.31.22'>Прави си завивки и облеклото й е висон и пурпур.</verse>
        <verse osisID='Prov.31.23'>Мъжът й е познат в портите, когато седи между местните старейшини.</verse>
        <verse osisID='Prov.31.24'>Прави тъкани и ги продава и доставя пояси на търговеца.</verse>
        <verse osisID='Prov.31.25'>Сила и достолепие са облеклото й и тя се усмихва на идния ден.</verse>
        <verse osisID='Prov.31.26'>Отваря устата си с мъдрост и кротка поука е на езика й.</verse>
        <verse osisID='Prov.31.27'>Наглежда домакинството в дома си и хляб на леност не яде.</verse>
        <verse osisID='Prov.31.28'>Синовете й стават и я благославят, мъжът й я хвали и казва:</verse>
        <verse osisID='Prov.31.29'>Много дъщери са се държали достойно, но ти надмина всички!</verse>
        <verse osisID='Prov.31.30'>Красотата е измамна и хубостта е суета, но жена, която се бои от ГОСПОДА, тя ще бъде похвалена.</verse>
        <verse osisID='Prov.31.31'>Дайте й от плода на ръцете й и делата й нека я хвалят в портите!</verse>
      </chapter>
    </div></osisText>
</osis>
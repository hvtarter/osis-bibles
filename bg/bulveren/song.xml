<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Song'>
      <chapter osisID='Song.1'>
        <verse osisID='Song.1.1'>Песен на песните, на Соломон.</verse>
        <verse osisID='Song.1.2'>Нека ме целуне с целувките на устата си — защото любовта ти е по-добра от вино.</verse>
        <verse osisID='Song.1.3'>Твоите масла имат приятно благоухание, името ти е като пречистено масло — затова те обичат девиците.</verse>
        <verse osisID='Song.1.4'>Привлечи ме след теб, нека побързаме. Царят ме въведе в покоите си. Ще се радваме и ще се веселим за теб. Ще прославяме твоята любов повече от виното. Те с право те обичат!</verse>
        <verse osisID='Song.1.5'>Черна съм, но хубава, ерусалимски дъщери, като кидарските шатри, като Соломоновите завеси.</verse>
        <verse osisID='Song.1.6'>Не ме гледайте, че съм почерняла, защото слънцето ме е погледнало. Синовете на майка ми ми се разгневиха, направиха ме пазачка на лозята, но своето лозе не опазих.</verse>
        <verse osisID='Song.1.7'>Кажи ми, ти, когото обича душата ми, къде пасеш стадото си, къде го успокояваш по пладне? Понеже, защо да съм като една, която се скита край стадата на твоите другари?</verse>
        <verse osisID='Song.1.8'>Ако ти не знаеш, най-прекрасна между жените, излез по стъпките на стадото и паси козлетата си при шатрите на овчарите.</verse>
        <verse osisID='Song.1.9'>На кобила на фараоновите колесници те уподобих, любима моя.</verse>
        <verse osisID='Song.1.10'>Красиви са бузите ти с украшения и шията ти с огърлици.</verse>
        <verse osisID='Song.1.11'>Ще ти направим златни украшения със сребърни капки.</verse>
        <verse osisID='Song.1.12'>Докато царят е на трапезата си, нардът ми издава благоуханието си.</verse>
        <verse osisID='Song.1.13'>Възлюбеният ми е за мен като торбичка със смирна, която почива между гърдите ми.</verse>
        <verse osisID='Song.1.14'>Възлюбеният ми е за мен като кипрова китка в лозята на Енгади.</verse>
        <verse osisID='Song.1.15'>Ето, красива си, любима моя! Ето, красива си! Очите ти са като гълъби.</verse>
        <verse osisID='Song.1.16'>Ето, красив си, любими мой, да и приятен! И постелката ни е свежа зеленина.</verse>
        <verse osisID='Song.1.17'>Гредите на къщите ни са кедри, дъските ни — кипарис.</verse>
      </chapter>
      <chapter osisID='Song.2'>
        <verse osisID='Song.2.1'>Аз съм саронският нарцис и кремът на долините.</verse>
        <verse osisID='Song.2.2'>Като крем сред тръните, така е любимата ми сред дъщерите.</verse>
        <verse osisID='Song.2.3'>Като ябълково дърво сред горските дървета, така е любимият ми сред синовете. Насладих се на сянката му и седнах, и плодът му бе сладък в устата ми.</verse>
        <verse osisID='Song.2.4'>Доведе ме в дома на виното и знамето му над мен е любов.</verse>
        <verse osisID='Song.2.5'>Подкрепете ме със сушено грозде, освежете ме с ябълки, защото съм болна от любов.</verse>
        <verse osisID='Song.2.6'>Левицата му е под главата ми и десницата му ме прегръща.</verse>
        <verse osisID='Song.2.7'>Заклевам ви, ерусалимски дъщери, в сърните или в полските кошути, да не възбудите, да не събудите любовта, докато сама не пожелае.</verse>
        <verse osisID='Song.2.8'>Слушайте! Любимият ми! Ето, идва, играейки по планините и скачайки по хълмовете.</verse>
        <verse osisID='Song.2.9'>Любимият ми е като сърна или млад елен. Ето, той стои зад стената ни, гледа в прозорците, наднича през решетката.</verse>
        <verse osisID='Song.2.10'>Любимият ми отговори и ми каза: Стани, любима моя, прекрасна моя, и ела!</verse>
        <verse osisID='Song.2.11'>Защото, ето, зимата премина, дъждът отмина и си отиде.</verse>
        <verse osisID='Song.2.12'>Цветята се появиха на земята, времето за пеене дойде и гласът на гургулицата се чува в земята ни.</verse>
        <verse osisID='Song.2.13'>На смокинята покарват зелените смокини и разцъфтелите лозя издават благоуханието си. Стани, любима моя, прекрасна моя, и ела!</verse>
        <verse osisID='Song.2.14'>Гълъбице моя, в пукнатините на скалата, в скришните места на канарата, нека видя лицето ти, нека чуя гласа ти, защото гласът ти е сладък и лицето ти — прекрасно.</verse>
        <verse osisID='Song.2.15'>Уловете ни лисиците, малките лисици, които съсипват лозята, защото лозята ни цъфтят.</verse>
        <verse osisID='Song.2.16'>Любимият ми е мой, и аз съм негова; той пасе стадо между кремовете.</verse>
        <verse osisID='Song.2.17'>Докато отмине денят и побягнат сенките, обърни се, любими мой, и бъди като сърна или млад елен по разцепените планини.</verse>
      </chapter>
      <chapter osisID='Song.3'>
        <verse osisID='Song.3.1'>Нощем на леглото си потърсих онзи, когото обича душата ми; потърсих го и не го намерих.</verse>
        <verse osisID='Song.3.2'>Казах: Ще стана сега и ще обиколя града; по улиците и площадите ще търся онзи, когото обича душата ми. Потърсих го и не го намерих.</verse>
        <verse osisID='Song.3.3'>Намериха ме стражарите, които обхождат града; попитах ги: Видяхте ли онзи, когото обича душата ми?</verse>
        <verse osisID='Song.3.4'>Едва ги бях отминала, когато намерих онзи, когото обича душата ми. Хванах го и не го пуснах, докато не го доведох в къщата на майка си и в стаята на онази, която ме е родила.</verse>
        <verse osisID='Song.3.5'>Заклевам ви, ерусалимски дъщери, в сърните или в полските кошути, да не възбудите, да не събудите любовта, докато сама не пожелае.</verse>
        <verse osisID='Song.3.6'>Коя е тази, която излиза от пустинята като стълбове дим, окадена със смирна и ливан, с всичките благоуханни прахове на търговеца?</verse>
        <verse osisID='Song.3.7'>Ето, ложето на Соломон, с шестдесет силни мъже около него от силните мъже на Израил.</verse>
        <verse osisID='Song.3.8'>Всички те държат меч и са опитни в бой. Всеки държи меча си на бедрото си срещу ужаси в нощта.</verse>
        <verse osisID='Song.3.9'>Цар Соломон си направи носилка от ливанското дърво;</verse>
        <verse osisID='Song.3.10'>стълбовете й направи от сребро, подложката й — от злато, постелката й — от пурпур; вътрешността й е украсена с любов от ерусалимските дъщери.</verse>
        <verse osisID='Song.3.11'>Излезте, сионски дъщери, и вижте цар Соломон с венеца, с който майка му го увенча в деня на неговата сватба, в деня на радостта на сърцето му!</verse>
      </chapter>
      <chapter osisID='Song.4'>
        <verse osisID='Song.4.1'>Ето, красива си, любима моя! Ето, красива си! Очите ти под булото ти са като гълъби. Косата ти е като стадо кози, слизащи от планината Галаад.</verse>
        <verse osisID='Song.4.2'>Зъбите ти са като стадо новоостригани овци, излизащи от къпането, всяка от които ражда близнаци, и нито една между тях не е безплодна.</verse>
        <verse osisID='Song.4.3'>Устните ти са като червена прежда и устата ти е сладка. Челото ти зад булото ти е като парче от нар.</verse>
        <verse osisID='Song.4.4'>Шията ти е като Давидовата кула, построена за оръжейна, хиляда щитчета висят на нея — всички щитове на силни мъже.</verse>
        <verse osisID='Song.4.5'>Двете ти гърди са като две сърнета близнета, които пасат между кремовете.</verse>
        <verse osisID='Song.4.6'>Докато отмине денят и побягнат сенките, ще отида в планината на смирната и на хълма на ливана.</verse>
        <verse osisID='Song.4.7'>Ти си цялата красива, любима моя, и недостатък няма в теб.</verse>
        <verse osisID='Song.4.8'>Ела с мен от Ливан, невесто, с мен от Ливан. Погледни от върха на Амана, от върха на Санир и Ермон, от леговищата на лъвовете, от планините на рисовете.</verse>
        <verse osisID='Song.4.9'>Пленила си сърцето ми, сестро моя, невесто, пленила си сърцето ми с един поглед на очите си, с една огърлица на шията си.</verse>
        <verse osisID='Song.4.10'>Колко прекрасна е твоята любов, сестро моя, невесто! Колко по-добра от вино е твоята любов и благоуханието на твоите масла — от всички аромати!</verse>
        <verse osisID='Song.4.11'>От устните ти, невесто, капе мед; мед и мляко има под езика ти; и благоуханието на дрехите ти е като благоуханието на Ливан.</verse>
        <verse osisID='Song.4.12'>Градина затворена е сестра ми, невястата, извор затворен, източник запечатан.</verse>
        <verse osisID='Song.4.13'>Твоите стръкове са градина от нарове с избрани плодове, кипър с нард,</verse>
        <verse osisID='Song.4.14'>нард и шафран, тръстика и канела, с всичките дървета ливан, смирна и алое, с всичките превъзходни аромати.</verse>
        <verse osisID='Song.4.15'>Градински извор си ти, кладенец с жива вода и потоци от Ливан.</verse>
        <verse osisID='Song.4.16'>Събуди се, северен ветре, и ела, южни ветре! Повей в градината ми, за да потекат ароматите й. Нека дойде възлюбеният ми в градината си и яде приятните й плодове.</verse>
      </chapter>
      <chapter osisID='Song.5'>
        <verse osisID='Song.5.1'>Дойдох в градината си, сестро моя, невесто; обрах смирната си с аромата си; изядох медената си пита с меда си; изпих виното си с млякото си. Яжте, приятели! Пийте, изобилно пийте, възлюбени!</verse>
        <verse osisID='Song.5.2'>Аз спя, но сърцето ми е будно — гласът на любимия ми! Чука: Отвори ми, сестро моя, любима моя, гълъбице моя, съвършена моя! Защото главата ми е пълна с роса, къдриците ми с — нощни капки.</verse>
        <verse osisID='Song.5.3'>Съблякох дрехата си — как да я облека? Измих краката си — как да ги изцапам?</verse>
        <verse osisID='Song.5.4'>Любимият ми протегна ръката си през процепа и сърцето ми закопня за него.</verse>
        <verse osisID='Song.5.5'>Аз станах, за да отворя на любимия си, и от ръцете ми капеше смирна и от пръстите ми — бистра смирна върху дръжките на ключалката.</verse>
        <verse osisID='Song.5.6'>Отворих на любимия си, но любимият ми се беше обърнал и си беше отишъл. Сърцето ми примря, когато ми говореше. Потърсих го, но не го намерих; повиках го, но не ми отговори.</verse>
        <verse osisID='Song.5.7'>Намериха ме стражите, които обхождат града, биха ме, раниха ме; пазачите на стените ми взеха покривалото.</verse>
        <verse osisID='Song.5.8'>Заклевам ви, ерусалимски дъщери, ако намерите любимия ми, какво да му кажете? — че съм ранена от любов.</verse>
        <verse osisID='Song.5.9'>Какво повече е твоят любим от друг любим, о, най-прекрасна между жените? Какво повече е твоят любим от друг любим, че ни заклеваш така?</verse>
        <verse osisID='Song.5.10'>Любимият ми е бял и румен, личи между десет хиляди.</verse>
        <verse osisID='Song.5.11'>Главата му е като най-чисто злато, къдриците му са буйни, черни като гарван.</verse>
        <verse osisID='Song.5.12'>Очите му са като гълъби при водни потоци, окъпани в мляко, красиво поставени.</verse>
        <verse osisID='Song.5.13'>Бузите му са като лехи с аромати, възвишения с благоуханни растения. Устните му са кремове, от които капе бистра смирна.</verse>
        <verse osisID='Song.5.14'>Ръцете му са като златни рула, покрити с хрисолит. Тялото му е като изваяна слонова кост, украсено със сапфири.</verse>
        <verse osisID='Song.5.15'>Краката му са като мраморни стълбове, основани на подложки от чисто злато. Изгледът му е като Ливан, превъзходен като кедрите.</verse>
        <verse osisID='Song.5.16'>Устата му е пълна със сладост и той целият е желателен. Този е любимият ми и този е приятелят ми, о, ерусалимски дъщери.</verse>
      </chapter>
      <chapter osisID='Song.6'>
        <verse osisID='Song.6.1'>Къде е отишъл твоят любим, о, най-прекрасна между жените? Къде се е отбил твоят любим, за да го търсим с теб?</verse>
        <verse osisID='Song.6.2'>Любимият ми слезе в градината си, в лехите с ароматите, за да пасе стадото си в градините и да бере кремове.</verse>
        <verse osisID='Song.6.3'>Аз съм на любимия си, и любимият ми е мой; той пасе стадото си между кремовете.</verse>
        <verse osisID='Song.6.4'>Красива си, любима моя, като Терса, прекрасна като Ерусалим, страшна като войска със знамена.</verse>
        <verse osisID='Song.6.5'>Отвърни очите си от мен, защото ме пленяват. Косата ти е като стадо кози, слизащи от Галаад.</verse>
        <verse osisID='Song.6.6'>Зъбите ти са като стадо овце, излизащи от къпането; всяка от които ражда близнаци и нито една между тях не е безплодна.</verse>
        <verse osisID='Song.6.7'>Челото ти зад булото ти е като парче от нар.</verse>
        <verse osisID='Song.6.8'>Има шестдесет царици и осемдесет наложници, и безброй девойки.</verse>
        <verse osisID='Song.6.9'>Но една е гълъбицата ми, съвършената ми, едничка на майка си, избрана на онази, която я е родила. Видяха я дъщерите и я нарекоха благословена; цариците и наложниците — и я похвалиха.</verse>
        <verse osisID='Song.6.10'>Коя е тази, която поглежда като зората, красива като луната, ясна като слънцето, страшна като войска със знамена?</verse>
        <verse osisID='Song.6.11'>Слязох в градината с орехите, за да видя фиданките на долината, да видя дали е напъпило лозето и дали са разцъфтели наровете.</verse>
        <verse osisID='Song.6.12'>Без да усетя, душата ми ме отнесе на колесниците на благородния ми народ.</verse>
        <verse osisID='Song.6.13'>Обърни се, обърни се, Суламит, завърти се, завърти се, за да те погледаме! Какво ще видите в Суламит? — Нещо като танца на Маханаим.</verse>
      </chapter>
      <chapter osisID='Song.7'>
        <verse osisID='Song.7.1'>Колко красиви са стъпките ти в сандалите, дъще княжеска! Извивките на бедрата ти са като огърлица, като дело на ръцете на майстор.</verse>
        <verse osisID='Song.7.2'>Скутът ти е като кръгла чаша, от която не липсва смесено вино. Коремчето ти е като житен куп, обграден с кремове.</verse>
        <verse osisID='Song.7.3'>Двете ти гърди са като две сърнета близнета.</verse>
        <verse osisID='Song.7.4'>Шията ти е като кулата от слонова кост. Очите ти са като езерата в Есевон до портата на Бат-Рабим. Носът ти е като ливанската кула, която гледа към Дамаск.</verse>
        <verse osisID='Song.7.5'>Главата ти е върху теб като Кармил и косите на главата ти са като пурпурна коприна — царят е вързан с къдриците ти.</verse>
        <verse osisID='Song.7.6'>Колко си красива и колко си приятна, о, любима, в удоволствията!</verse>
        <verse osisID='Song.7.7'>Това твое тяло прилича на палма и гърдите ти — на гроздове.</verse>
        <verse osisID='Song.7.8'>Казах: Ще се изкача на палмата, ще хвана клоните й. Нека гърдите ти бъдат като гроздове на лозата и благоуханието на дъха ти — като ябълки,</verse>
        <verse osisID='Song.7.9'>и устата ти като ароматно вино — което слиза гладко за възлюбения ми и се плъзга леко през устните на дремещите.</verse>
        <verse osisID='Song.7.10'>Аз съм на любимия си, и неговото желание е към мен.</verse>
        <verse osisID='Song.7.11'>Ела, любими мой, нека излезем на полето, нека пренощуваме в селата.</verse>
        <verse osisID='Song.7.12'>Нека осъмнем в лозята, нека видим напъпила ли е лозата, отворили ли са се цветовете й, разцъфтели ли са наровете. Там ще ти дам любовта си.</verse>
        <verse osisID='Song.7.13'>Мандрагоровите ябълки издават благоухание и при вратите ни има всякакви приятни плодове — нови и стари, които съм запазила за теб, любими мой.</verse>
      </chapter>
      <chapter osisID='Song.8'>
        <verse osisID='Song.8.1'>О, да ми беше като брат, който е сукал от гърдите на майка ми! Ако те намерех навън, щях да те целуна, и нямаше да ме презират.</verse>
        <verse osisID='Song.8.2'>Щях да те заведа, да те въведа в къщата на майка си, за да ме учиш. Щях да те напоя с ароматно вино от сока на наровете си.</verse>
        <verse osisID='Song.8.3'>Левицата му е под главата ми и десницата му ме прегръща.</verse>
        <verse osisID='Song.8.4'>Заклевам ви, ерусалимски дъщери, в сърните или в полските кошути, да не възбудите, да не събудите любовта, докато сама не пожелае.</verse>
        <verse osisID='Song.8.5'>Коя е тази, която идва от пустинята, като се опира на любимия си? Аз те събудих под ябълката; там те роди майка ти, там тя беше в родилни мъки и те роди.</verse>
        <verse osisID='Song.8.6'>Положй ме като печат на сърцето си, като печат на ръката си — защото любовта е силна като смъртта, ревността е жестока като Шеол; пламъците й са огнени пламъци, като ГОСПОДНИЯ пламък.</verse>
        <verse osisID='Song.8.7'>Дори и много води не могат да угасят любовта, нито порои да я потопят. Ако човек би дал цялото богатство на дома си за любов, съвсем биха го презряли.</verse>
        <verse osisID='Song.8.8'>Ние имаме малка сестра и тя няма гърди. Какво да направим за сестра си в деня, когато стане дума за нея?</verse>
        <verse osisID='Song.8.9'>Ако тя е стена, ще построим на нея сребърно укрепление; а ако е врата, ще я заградим с кедрови греди.</verse>
        <verse osisID='Song.8.10'>Аз бях стена, и гърдите ми бяха като кули; тогава станах в очите му като една, която е намерила мир.</verse>
        <verse osisID='Song.8.11'>Соломон имаше лозе във Ваал-Хамон и даде лозето на пазачи; всеки трябваше да донесе за плода му хиляда сребърника.</verse>
        <verse osisID='Song.8.12'>Моето лозе е пред мен — хилядата сребърника са за теб, Соломоне, а двеста са за пазачите на плода му.</verse>
        <verse osisID='Song.8.13'>О, ти, която седиш в градините, другарите ми се ослушват за гласа ти — дай ми да го чуя!</verse>
        <verse osisID='Song.8.14'>Бързай, любими мой, и бъди като сърна или млад елен по благоуханните планини.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='John'>
      <chapter osisID='John.1'>
        <verse osisID='John.1.1'>В начало бе Словото; и Словото беше у Бога; и Словото бе Бог.</verse>
        <verse osisID='John.1.2'>То в начало беше у Бога.</verse>
        <verse osisID='John.1.3'>Всичко чрез Него стана; и без Него не е станало нищо от това, което е станало.</verse>
        <verse osisID='John.1.4'>В Него беше живот и животът беше светлината на хората.</verse>
        <verse osisID='John.1.5'>И светлината свети в тъмнината; а тъмнината не я схвана.</verse>
        <verse osisID='John.1.6'>Яви се човек, изпратен от Бога, на име Йоан.</verse>
        <verse osisID='John.1.7'>Той дойде за свидетелство, да свидетелства за светлината, за да повярват всички чрез него.</verse>
        <verse osisID='John.1.8'>Той не беше светлината, но свидетелства за светлината;</verse>
        <verse osisID='John.1.9'>това беше истинската светлина, която, идеща на света, осветлява всеки човек.</verse>
        <verse osisID='John.1.10'>Той беше в света; и светът чрез Него стана; но светът не Го позна.</verse>
        <verse osisID='John.1.11'>При Своите Си дойде, но Своите Му не Го приеха.</verse>
        <verse osisID='John.1.12'>А на онези, които Го приеха, даде право да станат Божии деца – на тези, които вярват в Неговото Име;</verse>
        <verse osisID='John.1.13'>които се родиха не от кръв, нито от плътска воля, нито от мъжка воля, а от Бога.</verse>
        <verse osisID='John.1.14'>И Словото стана плът и пребиваваше между нас; и видяхме славата Му, слава като на Единородния от Отца, пълно с благодат и истина.</verse>
        <verse osisID='John.1.15'>Йоан свидетелства за Него и викаше, казвайки: Ето Онзи, за когото казах: Този, който идва след мен, е пред мен, понеже е бил преди мен.</verse>
        <verse osisID='John.1.16'>И ние всички приехме от Неговата пълнота и благодат върху благодат;</verse>
        <verse osisID='John.1.17'>защото законът беше даден чрез Мойсей, а благодатта и истината дойдоха чрез Иисус Христос.</verse>
        <verse osisID='John.1.18'>Никой никога не е видял Бога. Единородният Син, който е в лоното на Отца, Той Го изяви.</verse>
        <verse osisID='John.1.19'>И това е свидетелството на Йоан, когато юдеите изпратиха до него свещеници и левити от Ерусалим, за да го попитат: Ти кой си?</verse>
        <verse osisID='John.1.20'>Той изповяда и не отрече, а изповяда: Не аз съм Христос.</verse>
        <verse osisID='John.1.21'>И го попитаха: Тогава какво си? Илия ли си? Каза: Не съм. Пророкът ли си? И отговори: Не.</verse>
        <verse osisID='John.1.22'>На това му казаха: Кой си, за да дадем отговор на онези, които са ни пратили; какво казваш за себе си?</verse>
        <verse osisID='John.1.23'>Той каза: Аз съм ?глас на един, който вика в пустинята: Прав правете пътя за Господа“, както каза пророк Исая.</verse>
        <verse osisID='John.1.24'>А изпратените бяха от фарисеите.</verse>
        <verse osisID='John.1.25'>И го попитаха, като му казаха: А защо кръщаваш, ако не си Христос, нито Илия, нито Пророкът?</verse>
        <verse osisID='John.1.26'>В отговор Йоан им каза: Аз кръщавам с вода, но сред вас стои Един, когото вие не познавате.</verse>
        <verse osisID='John.1.27'>Той е, който идва след мен, на когото аз не съм достоен да развържа ремъка на сандалите Му.</verse>
        <verse osisID='John.1.28'>Това стана във Витания, от другата страна на Йордан, където Йоан кръщаваше.</verse>
        <verse osisID='John.1.29'>На следващия ден Йоан видя Иисус, че идва към него, и каза: Ето Божият Агнец, който взема греха на света!</verse>
        <verse osisID='John.1.30'>Този е, за когото казах: След мен идва Човек, който е пред мен, защото е бил преди мен.</verse>
        <verse osisID='John.1.31'>И аз не Го познавах; но затова дойдох и кръщавам с вода, за да бъде Той изявен на Израил.</verse>
        <verse osisID='John.1.32'>И Йоан свидетелства, казвайки: Видях Духа да слиза като гълъб от небето и да остава върху Него.</verse>
        <verse osisID='John.1.33'>И аз не Го познах; но Онзи, който ме прати да кръщавам с вода, Той ми каза: Онзи, над когото видиш да слиза Духът и да остава върху Него, Той е, който кръщава със Светия Дух.</verse>
        <verse osisID='John.1.34'>И видях и свидетелствам, че Този е Божият Син.</verse>
        <verse osisID='John.1.35'>На следващия ден Йоан пак стоеше с двама от учениците си.</verse>
        <verse osisID='John.1.36'>И като съгледа Иисус, когато минаваше, каза: Ето Божият Агнец!</verse>
        <verse osisID='John.1.37'>И двамата ученици го чуха да говори така и последваха Иисус.</verse>
        <verse osisID='John.1.38'>И Иисус, като се обърна и видя, че Го следват, им каза: Какво търсите? А те Му казаха: Равви – което се превежда: Учителю – къде живееш?</verse>
        <verse osisID='John.1.39'>Каза им: Елате и ще видите. И така, те дойдоха и видяха къде живее, и останаха при Него този ден. Беше около десетият час.</verse>
        <verse osisID='John.1.40'>Единият от двамата, които чуха от Йоан за Него и Го последваха, беше Андрей, брат на Симон Петър.</verse>
        <verse osisID='John.1.41'>Той първо намери своя брат Симон и му каза: Намерихме Месия, което се превежда: Христос.</verse>
        <verse osisID='John.1.42'>�� го заведе при Иисус. А Иисус се вгледа в него и каза: Ти си Симон, син на Йона; ти ще се наричаш Кифа, което се превежда: камък.</verse>
        <verse osisID='John.1.43'>На другия ден Иисус реши да отиде в Галилея; и намери Филип и му каза: Следвай Ме.</verse>
        <verse osisID='John.1.44'>А Филип беше от Витсаида, от града на Андрей и Петър.</verse>
        <verse osisID='John.1.45'>Филип намери Натанаил и му каза: Намерихме Онзи, за когото писа Мойсей в закона, и пророците – Иисус, сина на Йосиф, който е от Назарет.</verse>
        <verse osisID='John.1.46'>А Натанаил му каза: Може ли от Назарет да излезе нещо добро? Филип му каза: Ела и виж.</verse>
        <verse osisID='John.1.47'>Иисус видя Натанаил да идва към Него и каза за него: Ето истински израилтянин, у когото няма лукавство.</verse>
        <verse osisID='John.1.48'>Натанаил Му каза: Откъде ме познаваш? Иисус в отговор му каза: Преди да те повика Филип, те видях, като беше под смокинята.</verse>
        <verse osisID='John.1.49'>Натанаил Му отговори: Равви, Ти си Божият Син, Ти си израилевият Цар!</verse>
        <verse osisID='John.1.50'>Иисус в отговор му каза: Понеже ти казах: Видях те под смокинята, затова ли вярваш? По-големи неща от това ще видиш.</verse>
        <verse osisID='John.1.51'>И му каза: Истина, истина ви казвам: (отсега) ще виждате небето отворено и Божиите ангели да възлизат и слизат над Човешкия Син.</verse>
      </chapter>
      <chapter osisID='John.2'>
        <verse osisID='John.2.1'>На третия ден имаше сватба в Кана Галилейска и майката на Иисус беше там.</verse>
        <verse osisID='John.2.2'>И Иисус и учениците Му бяха поканени на сватбата.</verse>
        <verse osisID='John.2.3'>И когато се свърши виното, майката на Иисус Му каза: Вино нямат.</verse>
        <verse osisID='John.2.4'>А Иисус й каза: Какво има между Мен и теб, жено? Часът Ми още не е дошъл.</verse>
        <verse osisID='John.2.5'>Майка Му каза на слугите: Каквото ви каже, направете.</verse>
        <verse osisID='John.2.6'>А там имаше шест каменни делви, поставени по обичая на юдейското очистване, които побираха по две или три мери.</verse>
        <verse osisID='John.2.7'>Иисус им каза: Напълнете делвите с вода. И те ги напълниха догоре.</verse>
        <verse osisID='John.2.8'>Тогава им каза: Налейте сега и занесете на настойника на угощението. И те занесоха.</verse>
        <verse osisID='John.2.9'>И когато настойникът на угощението вкуси от водата, сега превърната на вино, и не знаеше откъде беше – но слугите, които бяха напълнили водата, знаеха – настойникът на угощението повика младоженеца и му каза:</verse>
        <verse osisID='John.2.10'>Всеки човек слага първо доброто вино, а по-долното – след като се понапият; ти си задържал доброто вино досега!</verse>
        <verse osisID='John.2.11'>Това извърши Иисус в Кана Галилейска като начало на знаменията Си и яви славата Си; и учениците Му повярваха в Него.</verse>
        <verse osisID='John.2.12'>След това слезе в Капернаум – Той и майка Му, братята Му и учениците Му; и преседяха там не много дни.</verse>
        <verse osisID='John.2.13'>И като наближаваше Пасхата на юдеите, Иисус се изкачи към Ерусалим.</verse>
        <verse osisID='John.2.14'>И намери в храма продавачите на волове, овце и гълъби и тези, които седяха и разменяха пари;</verse>
        <verse osisID='John.2.15'>и като направи бич от върви, изпъди всички от храма, както и овцете и воловете; изсипа парите на тези, които разменяха пари, и прекатури масите им;</verse>
        <verse osisID='John.2.16'>а на тези, които продаваха гълъбите, каза: Махнете ги оттук и не правете Бащиния Ми дом дом за търговия.</verse>
        <verse osisID='John.2.17'>Тогава учениците Му си спомниха, че е писано: ?Ревността за Твоя дом ще Ме изяде.“</verse>
        <verse osisID='John.2.18'>Юдеите отговориха на това, като казаха: Какво знамение ще ни покажеш, тъй като правиш това?</verse>
        <verse osisID='John.2.19'>В отговор Иисус им каза: Разрушете този храм и за три дни ще го издигна.</verse>
        <verse osisID='John.2.20'>Тогава юдеите казаха: Този храм е бил граден четиридесет и шест години, и Ти ли за три дни ще го издигнеш?</verse>
        <verse osisID='John.2.21'>Но Той говореше за храма на тялото Си.</verse>
        <verse osisID='John.2.22'>И така, когато беше възкресен от мъртвите, учениците Му си спомниха, че беше казал това; и повярваха на Писанието и на думата, която Иисус беше говорил.</verse>
        <verse osisID='John.2.23'>И когато беше в Ерусалим на Пасхата, по време на празника мнозина повярваха в Неговото Име, като гледаха знаменията, които вършеше.</verse>
        <verse osisID='John.2.24'>Но Иисус не им се доверяваше, защото познаваше всичките хора</verse>
        <verse osisID='John.2.25'>и защото Той нямаше нужда да Му свидетелства някой за човека, понеже Сам знаеше какво има в човека.</verse>
      </chapter>
      <chapter osisID='John.3'>
        <verse osisID='John.3.1'>Между фарисеите имаше един човек на име Никодим, юдейски началник.</verse>
        <verse osisID='John.3.2'>Той дойде при Него през нощта и Му каза: Равви, знаем, че си учител, дошъл от Бога; защото никой не може да върши тези знамения, които Ти вършиш, ако Бог не е с него.</verse>
        <verse osisID='John.3.3'>Иисус в отговор му каза: Истина, истина ти казвам: ако не се роди някой отново, не може да види Божието царство.</verse>
        <verse osisID='John.3.4'>Никодим Му каза: Как може стар човек да се роди? Може ли втори път да влезе в утробата на майка си и да се роди?</verse>
        <verse osisID='John.3.5'>Иисус отговори: Истина, истина ти казвам: ако не се роди някой от вода и Дух, не може да влезе в Божието царство.</verse>
        <verse osisID='John.3.6'>Роденото от плътта е плът, а роденото от Духа е дух.</verse>
        <verse osisID='John.3.7'>Не се чуди, че ти казах: Трябва да се родите отново.</verse>
        <verse osisID='John.3.8'>Вятърът духа, където си иска, и чуваш шума му, но не знаеш откъде идва и накъде отива; така е всеки, който се е родил от Духа.</verse>
        <verse osisID='John.3.9'>Никодим в отговор Му каза: Как може да бъде това?</verse>
        <verse osisID='John.3.10'>Иисус му отговори и каза: Ти си израилев учител и не знаеш ли това?</verse>
        <verse osisID='John.3.11'>Истина, истина ти казвам: ние говорим това, което знаем, и свидетелстваме за това, което сме видели, но вие не приемате Нашето свидетелство.</verse>
        <verse osisID='John.3.12'>Ако ви казах земните работи и не вярвате, как ще повярвате, ако ви кажа небесните?</verse>
        <verse osisID='John.3.13'>И никой не е възлязъл на небето, освен Този, който е слязъл от небето, Човешкият Син, (който е на небето).</verse>
        <verse osisID='John.3.14'>И както Мойсей издигна змията в пустинята, така трябва да бъде издигнат Човешкият Син,</verse>
        <verse osisID='John.3.15'>че всеки, който вярва в Него (да не погине, а) да има вечен живот.</verse>
        <verse osisID='John.3.16'>Защото Бог толкова възлюби света, че даде Своя Единороден Син, за да не погине нито един, който вярва в Него, а да има вечен живот.</verse>
        <verse osisID='John.3.17'>Понеже Бог не изпрати Сина Си на света, за да съди света, а за да бъде светът спасен чрез Него.</verse>
        <verse osisID='John.3.18'>Който вярва в Него, не е осъден; който не вярва, е вече осъден, защото не е повярвал в Името на Единородния Божи Син.</verse>
        <verse osisID='John.3.19'>Но това е осъждането, че светлината дойде на света, но хората обикнаха тъмнината повече от светлината, понеже делата им бяха зли.</verse>
        <verse osisID='John.3.20'>Понеже всеки, който върши зло, мрази светлината и не отива към светлината, за да не би да се открият делата му;</verse>
        <verse osisID='John.3.21'>а който постъпва според истината, отива към светлината, за да се явят делата му, понеже са извършени в Бога.</verse>
        <verse osisID='John.3.22'>След това Иисус дойде с учениците Си в юдейската земя; и там остана с тях и кръщаваше.</verse>
        <verse osisID='John.3.23'>А Йоан също кръщаваше в Енон, близо до Салим, защото там имаше много вода; и отиваха и се кръщаваха.</verse>
        <verse osisID='John.3.24'>Понеже Йоан още не беше хвърлен в тъмница.</verse>
        <verse osisID='John.3.25'>Тогава възникна спор от страна на учениците на Йоан с един юдеин относно очистването.</verse>
        <verse osisID='John.3.26'>И дойдоха при Йоан и му казаха: Равви, Онзи, който беше с теб отвъд Йордан, за когото ти свидетелства, ето, Той кръщава и всички отиват при Него.</verse>
        <verse osisID='John.3.27'>Йоан в отговор каза: Човек не може да приеме нищо, ако не му е дадено от небето.</verse>
        <verse osisID='John.3.28'>Вие сами сте ми свидетели, че казах: Не аз съм Христос, но съм изпратен пред Него.</verse>
        <verse osisID='John.3.29'>Младоженецът е, който има невястата, а приятелят на младоженеца, който стои и го слуша, се радва твърде много поради гласа на младоженеца. И така, тази моя радост се изпълни.</verse>
        <verse osisID='John.3.30'>Той трябва да расте, а пък аз – да се смалявам.</verse>
        <verse osisID='John.3.31'>Онзи, който идва от горе, е над всички; а който е от земята, е земен и земно говори. Онзи, който идва от небето, е над всички.</verse>
        <verse osisID='John.3.32'>Каквото е видял и чул, за него свидетелства; но никой не приема свидетелството Му.</verse>
        <verse osisID='John.3.33'>Който е приел Неговото свидетелство, е потвърдил с печата си, че Бог е истинен.</verse>
        <verse osisID='John.3.34'>Защото Този, когото Бог е пратил, говори Божиите думи; защото Бог не дава Духа с мярка.</verse>
        <verse osisID='John.3.35'>Отец люби Сина и е предал всичко в Неговата ръка.</verse>
        <verse osisID='John.3.36'>Който вярва в Сина, има вечен живот; но който не се покорява на Сина, няма да види живот, а Божият гняв остава върху него.</verse>
      </chapter>
      <chapter osisID='John.4'>
        <verse osisID='John.4.1'>И така, когато Господ узна, че фарисеите чули, че Иисус придобивал и кръщавал повече ученици от Йоан –</verse>
        <verse osisID='John.4.2'>не че Сам Иисус кръщаваше, а учениците Му –</verse>
        <verse osisID='John.4.3'>напусна Юдея и отиде пак в Галилея.</verse>
        <verse osisID='John.4.4'>Но трябваше да мине през Самария.</verse>
        <verse osisID='John.4.5'>И така, дойде в един самарийски град, наречен Сихар, близо до землището, което Яков даде на сина си Йосиф.</verse>
        <verse osisID='John.4.6'>Там беше Якововият кладенец. И така, Иисус, изморен от пътуване, седеше така на кладенеца. Беше около шестият час.</verse>
        <verse osisID='John.4.7'>Дойде една самарянка да си извади вода. Иисус й каза: Дай Ми да пия.</verse>
        <verse osisID='John.4.8'>Защото учениците Му бяха отишли в града да купят храна.</verse>
        <verse osisID='John.4.9'>Тогава самарянката Му каза: Как Ти, който си юдеин, искаш вода от мен, която съм самарянка? Защото юдеите не общуват със самаряните.</verse>
        <verse osisID='John.4.10'>Иисус в отговор й каза: Ако знаеше Божия дар и кой е Онзи, който ти казва: Дай Ми да пия; ти би поискала от Него и Той би ти дал жива вода.</verse>
        <verse osisID='John.4.11'>Жената Му каза: Господине, нямаш почерпало, а и кладенецът е дълбок; тогава откъде имаш живата вода?</verse>
        <verse osisID='John.4.12'>Нима Ти си по-голям от баща ни Яков, който ни е дал кладенеца, и сам той е пил от него, както и синовете му, и добитъкът му?</verse>
        <verse osisID='John.4.13'>Иисус в отговор й каза: Всеки, който пие от тази вода, пак ще ожаднее;</verse>
        <verse osisID='John.4.14'>а който пие от водата, която Аз ще му дам, няма да ожаднее до века; а водата, която ще му дам, ще стане в него извор на вода, която извира за вечен живот.</verse>
        <verse osisID='John.4.15'>Жената Му каза: Господине, дай ми тази вода, за да не ожаднявам и да не извървявам толкова път дотук, за да изваждам.</verse>
        <verse osisID='John.4.16'>Иисус й каза: Иди, повикай мъжа си и ела тук.</verse>
        <verse osisID='John.4.17'>В отговор жената Му каза: Нямам мъж. Иисус й каза: Добре каза, че нямаш мъж;</verse>
        <verse osisID='John.4.18'>защото петима мъже си имала и този, който сега имаш, не ти е мъж. Това ти право каза.</verse>
        <verse osisID='John.4.19'>Жената Му каза: Господине, виждам, че Ти си пророк.</verse>
        <verse osisID='John.4.20'>Нашите бащи върху този хълм са се покланяли; а вие казвате, че в Ерусалим е мястото, където трябва да се покланяме.</verse>
        <verse osisID='John.4.21'>Иисус й каза: Жено, вярвай Ми, че иде час, когато нито върху този хълм, нито в Ерусалим ще се покланяте на Отца.</verse>
        <verse osisID='John.4.22'>Вие се покланяте на онова, което не знаете; ние се покланяме на онова, което знаем; защото спасението е от юдеите.</verse>
        <verse osisID='John.4.23'>Но идва часът, и сега е, когато истинските поклонници ще се покланят на Отца с дух и истина; защото такива иска Отец да бъдат поклонниците Му.</verse>
        <verse osisID='John.4.24'>Бог е дух; и онези, които Му се покланят, с дух и истина трябва да се покланят.</verse>
        <verse osisID='John.4.25'>Жената Му каза: Зная, че ще дойде Месия, който се нарича Христос; Той, когато дойде, ще ни изяви всичко.</verse>
        <verse osisID='John.4.26'>Иисус й каза: Аз съм, който разговарям с теб.</verse>
        <verse osisID='John.4.27'>В това време дойдоха учениците Му и се учудиха, че разговаря с жена; но никой не каза: Какво търсиш?, или: Защо разговаряш с нея?</verse>
        <verse osisID='John.4.28'>Тогава жената остави стомната си, отиде в града и каза на хората:</verse>
        <verse osisID='John.4.29'>Елате да видите един Човек, който ми каза всичко, което съм направила. Да не би Той да е Христос?</verse>
        <verse osisID='John.4.30'>Тогава те излязоха от града и отиваха към Него.</verse>
        <verse osisID='John.4.31'>Междувременно учениците молеха Иисус, като казваха: Равви, яж.</verse>
        <verse osisID='John.4.32'>Но Той им каза: Аз имам да ям храна, за която вие не знаете.</verse>
        <verse osisID='John.4.33'>Затова учениците говореха помежду си: Да не би някой да Му е донесъл за ядене?</verse>
        <verse osisID='John.4.34'>Иисус им каза: Моята храна е да върша волята на Онзи, който Ме е пратил, и да извърша Неговото дело.</verse>
        <verse osisID='John.4.35'>Не казвате ли: Още четири месеца, и жетвата ще дойде? Ето, казвам ви, повдигнете очите си и вижте, че нивите са вече бели за жетва.</verse>
        <verse osisID='John.4.36'>Който жъне, получава заплата и събира плод за вечен живот, за да се радват заедно и който сее, и който жъне.</verse>
        <verse osisID='John.4.37'>Защото в това отношение истинна е думата, че един сее, а друг жъне.</verse>
        <verse osisID='John.4.38'>Аз ви пратих да жънете това, за което не сте се трудили; други се трудиха, а вие влязохте в техния труд.</verse>
        <verse osisID='John.4.39'>И много самаряни от този град повярваха в Него поради думата на жената, която свидетелстваше: Той ми каза всичко, което съм направила.</verse>
        <verse osisID='John.4.40'>И така, когато дойдоха самаряните при Него, Го помолиха да остане при тях; и преседя там два дни.</verse>
        <verse osisID='John.4.41'>И още мнозина повярваха заради Неговото слово;</verse>
        <verse osisID='John.4.42'>а на жената казаха: Ние вече вярваме не заради това, което ти каза, а защото сами чухме и знаем, че Той е наистина (Христос), Спасителят на света.</verse>
        <verse osisID='John.4.43'>След два дни Той излезе оттам и отиде в Галилея;</verse>
        <verse osisID='John.4.44'>защото Иисус Сам беше свидетелствал, че пророк няма почит в родното си място.</verse>
        <verse osisID='John.4.45'>И така, когато дойде в Галилея, галилеяните Го приеха, след като бяха видели всичко, което извърши в Ерусалим на празника; защото и те бяха отишли на празника.</verse>
        <verse osisID='John.4.46'>И така, Иисус пак дойде в Кана Галилейска, където беше превърнал водата на вино. И имаше един царски чиновник, чийто син беше болен в Капернаум.</verse>
        <verse osisID='John.4.47'>Той, като чу, че Иисус дошъл от Юдея в Галилея, отиде при Него и Го помоли да слезе и да изцели сина му, защото беше на умиране.</verse>
        <verse osisID='John.4.48'>Тогава Иисус му каза: Ако не видите знамения и чудеса, никак няма да повярвате.</verse>
        <verse osisID='John.4.49'>Царският чиновник Му каза: Господине, слез, докато детето ми не е умряло.</verse>
        <verse osisID='John.4.50'>Иисус му каза: Иди си, синът ти е жив. Човекът повярва думата, която му каза Иисус, и си отиде.</verse>
        <verse osisID='John.4.51'>И когато той вече слизаше, слугите му го срещнаха и му казаха: Синът ти е жив.</verse>
        <verse osisID='John.4.52'>А той ги попита в кой час му е станало по-леко. Те му казаха: Вчера в седмия час треската го остави.</verse>
        <verse osisID='John.4.53'>И така бащата разбра, че беше в същия час, когато Иисус му каза: Синът ти е жив. И повярва той и целият му дом.</verse>
        <verse osisID='John.4.54'>Това е второто знамение, което извърши Иисус, когато дойде от Юдея в Галилея.</verse>
      </chapter>
      <chapter osisID='John.5'>
        <verse osisID='John.5.1'>След това имаше юдейски празник и Иисус се изкачи в Ерусалим.</verse>
        <verse osisID='John.5.2'>А в Ерусалим, близо до Овчата порта, се намира къпалня, наречена на еврейски Витесда, която има пет предверия.</verse>
        <verse osisID='John.5.3'>В тях лежаха множество болни, слепи, куци и парализирани, (които чакаха да се раздвижи водата.</verse>
        <verse osisID='John.5.4'>Защото от време на време ангел слизаше в къпалнята и раздвижваше водата; а който пръв влизаше след раздвижването на водата, оздравяваше, от каквато и болест да беше болен.)</verse>
        <verse osisID='John.5.5'>И там имаше един човек, болен от тридесет и осем години.</verse>
        <verse osisID='John.5.6'>Иисус, като го видя да лежи и узна, че от дълго време вече е така, му каза: Искаш ли да оздравееш?</verse>
        <verse osisID='John.5.7'>Болният Му отговори: Господине, нямам човек да ме спусне в къпалнята, когато се раздвижи водата, а докато аз отида, друг слиза преди мен.</verse>
        <verse osisID='John.5.8'>Иисус му каза: Стани, вдигни постелката си и ходи.</verse>
        <verse osisID='John.5.9'>И начаса човекът оздравя, вдигна постелката си и започна да ходи. А този ден беше събота.</verse>
        <verse osisID='John.5.10'>Затова юдеите казаха на изцеления: Събота е; не ти е позволено да носиш постелката си.</verse>
        <verse osisID='John.5.11'>Но той им каза: Онзи, който ме изцели, Той ми каза: Вдигни постелката си и ходи.</verse>
        <verse osisID='John.5.12'>Попитаха го: Кой е Човекът, който ти каза: Вдигни постелката си и ходи?</verse>
        <verse osisID='John.5.13'>А изцеленият не знаеше кой е; защото Иисус се беше оттеглил заради множеството, което беше на онова място.</verse>
        <verse osisID='John.5.14'>По-късно Иисус го намери в храма и му каза: Ето, ти оздравя; не съгрешавай вече, за да не те сполети нещо по-лошо.</verse>
        <verse osisID='John.5.15'>Човекът отиде и каза на юдеите, че Иисус е, който го изцели.</verse>
        <verse osisID='John.5.16'>Затова юдеите гонеха Иисус (и търсеха случай да Го убият), защото вършеше тези неща в събота.</verse>
        <verse osisID='John.5.17'>А Иисус им отговори: Моят Отец работи досега, и Аз работя.</verse>
        <verse osisID='John.5.18'>Затова юдеите искаха още повече да Го убият; защото не само отменяше съботата, а и наричаше Бога Свой Отец и така правеше Себе Си равен на Бога.</verse>
        <verse osisID='John.5.19'>Затова Иисус им каза: Истина, истина ви казвам: Синът не може да върши от само Себе Си нищо, освен това, което вижда да върши Отец; защото това, което Той върши, същото върши и Синът.</verse>
        <verse osisID='John.5.20'>Защото Отец обича Сина и Му показва всичко, което Сам върши; и ще Му показва по-големи дела и от тези, за да се чудите вие.</verse>
        <verse osisID='John.5.21'>Защото, както Отец възкресява мъртвите и ги съживява, така и Синът съживява тези, които иска.</verse>
        <verse osisID='John.5.22'>Защото Отец не съди никого, а е предал целия съд на Сина,</verse>
        <verse osisID='John.5.23'>за да почитат всички Сина, както почитат Отца. Който не почита Сина, не почита Отца, който Го е пратил.</verse>
        <verse osisID='John.5.24'>Истина, истина ви казвам: който слуша Моето слово и вярва в Този, който Ме е пратил, има вечен живот и няма да дойде на съд, а е преминал от смърт в живот.</verse>
        <verse osisID='John.5.25'>Истина, истина ви казвам: идва часът, и сега е, когато мъртвите ще чуят гласа на Божия Син и които го чуят, ще живеят.</verse>
        <verse osisID='John.5.26'>Защото, както Отец има живот в Себе Си, също така е дал и на Сина да има живот в Себе Си;</verse>
        <verse osisID='John.5.27'>и Му е дал власт да извършва съд, защото е Човешкият Син.</verse>
        <verse osisID='John.5.28'>Не се чудете на това; защото иде часът, когато всички, които са в гробовете, ще чуят гласа Му</verse>
        <verse osisID='John.5.29'>и ще излязат: онези, които са вършили добро, ще възкръснат за живот; а които са вършили зло, ще възкръснат за осъждане.</verse>
        <verse osisID='John.5.30'>Аз не мога да върша нищо от Себе Си; както чувам, така и съдя; и съдът Ми е справедлив, защото не търся Моята воля, а волята на Отца, който Ме е пратил.</verse>
        <verse osisID='John.5.31'>Ако Аз свидетелствам за Себе Си, свидетелството Ми не е истинно.</verse>
        <verse osisID='John.5.32'>Друг е, който свидетелства за Мен; и Аз зная, че свидетелството, което Той дава за Мен, е истинно.</verse>
        <verse osisID='John.5.33'>Вие пратихте до Йоан и той засвидетелства за истината.</verse>
        <verse osisID='John.5.34'>Но Аз не приемам свидетелство от човек; а казвам това, за да се спасите вие.</verse>
        <verse osisID='John.5.35'>Той беше светилото, което гореше и светеше; и вие пожелахте за малко време да се радвате в неговата светлина.</verse>
        <verse osisID='John.5.36'>Но Аз имам свидетелство по-голямо от това на Йоан; защото делата, които Отец Ми е дал да извърша, самите дела, които върша, свидетелстват за Мен, че Отец Ме е пратил.</verse>
        <verse osisID='John.5.37'>И Отец, който Ме е пратил, Той свидетелства за Мен. Вие нито сте чули гласа Му някога, нито образа Му сте видели.</verse>
        <verse osisID='John.5.38'>И нямате Неговото слово постоянно в себе си, защото не вярвате Този, когото Той е пратил.</verse>
        <verse osisID='John.5.39'>Вие изследвате Писанията, защото мислите, че в тях имате вечен живот; и те са, които свидетелстват за Мен,</verse>
        <verse osisID='John.5.40'>а не искате да дойдете при Мен, за да имате живот.</verse>
        <verse osisID='John.5.41'>От хора слава не приемам;</verse>
        <verse osisID='John.5.42'>но ви зная, че вие нямате в себе си Божията любов.</verse>
        <verse osisID='John.5.43'>Аз дойдох в Името на Своя Отец и не Ме приемате; но ако дойде друг в свое име, него ще приемете.</verse>
        <verse osisID='John.5.44'>Как можете да повярвате вие, които приемате слава един от друг, а не търсите славата, която е от единия Бог?</verse>
        <verse osisID='John.5.45'>Не мислете, че Аз ще ви обвиня пред Отца; има един, който ви обвинява – Мойсей, на когото вие се надявате.</verse>
        <verse osisID='John.5.46'>Защото, ако вярвахте на Мойсей, щяхте да повярвате и на Мен; понеже той за Мен писа.</verse>
        <verse osisID='John.5.47'>Но ако не вярвате на неговите писания, как ще повярвате на Моите думи?</verse>
      </chapter>
      <chapter osisID='John.6'>
        <verse osisID='John.6.1'>След това Иисус премина на отвъдната страна на Галилейското, тоест Тивериадското езеро.</verse>
        <verse osisID='John.6.2'>А едно голямо множество Го следваше; защото гледаха знаменията, които вършеше над болните.</verse>
        <verse osisID='John.6.3'>И Иисус се изкачи на хълма и седеше там с учениците Си.</verse>
        <verse osisID='John.6.4'>А наближаваше Пасхата, юдейският празник.</verse>
        <verse osisID='John.6.5'>Иисус, като повдигна очи и видя, че към Него идва голямо множество, каза на Филип: Откъде да купим хляб, за да ядат тези?</verse>
        <verse osisID='John.6.6'>А това каза, за да го изпита; защото Той самият знаеше какво щеше да направи.</verse>
        <verse osisID='John.6.7'>Филип Му отговори: За двеста динария хляб няма да им стигне, за да вземе всеки по малко.</verse>
        <verse osisID='John.6.8'>Един от учениците Му, Андрей, брат на Симон Петър, Му каза:</verse>
        <verse osisID='John.6.9'>Тук има едно момченце, у което се намират пет ечемични хляба и две риби; но какво са те за толкова хора?</verse>
        <verse osisID='John.6.10'>Иисус каза: Накарайте хората да насядат. А на това място имаше много трева. И така, насядаха около пет хиляди мъже на брой.</verse>
        <verse osisID='John.6.11'>Иисус взе хлябовете и като благодари, ги раздаде на учениците, а учениците на седналите; също така и от рибите, колкото искаха.</verse>
        <verse osisID='John.6.12'>И като се наситиха, каза на учениците Си: Съберете останалите къшеи, за да не се изгуби нищо.</verse>
        <verse osisID='John.6.13'>И така, от петте ечемични хляба събраха и напълниха дванадесет коша с къшеи, останали от тези, които бяха яли.</verse>
        <verse osisID='John.6.14'>Тогава хората, като видяха знамението, което Иисус извърши, казаха: Наистина Този е Пророкът, който щеше да дойде на света.</verse>
        <verse osisID='John.6.15'>А Иисус, като разбра, че ще дойдат да Го вземат насила, за да Го направят цар, пак се оттегли сам на хълма.</verse>
        <verse osisID='John.6.16'>А когато се свечери, учениците Му слязоха при езерото</verse>
        <verse osisID='John.6.17'>и влязоха в кораб, и потеглиха към другата страна на езерото, към Капернаум. И вече се беше стъмнило, а Иисус не беше дошъл при тях.</verse>
        <verse osisID='John.6.18'>И езерото се вълнуваше, защото духаше силен вятър.</verse>
        <verse osisID='John.6.19'>И когато бяха гребали около двадесет и пет или тридесет стадия, видяха Иисус да ходи по езерото и да се приближава към кораба; и се уплашиха.</verse>
        <verse osisID='John.6.20'>Но Той им каза: Аз съм; не се бойте!</verse>
        <verse osisID='John.6.21'>Тогава те с желание Го взеха в кораба и веднага корабът се намери при сушата, към която отиваха.</verse>
        <verse osisID='John.6.22'>На другия ден, когато множеството, което стоеше отвъд езерото, видя, че там няма друга лодка, освен тази, в която бяха влезли учениците Му, и че Иисус не беше влязъл в кораба с учениците Си, а учениците Му бяха тръгнали сами,</verse>
        <verse osisID='John.6.23'>обаче други лодки бяха дошли от Тивериада близо до мястото, където бяха яли хляба, след като Господ беше благодарил;</verse>
        <verse osisID='John.6.24'>и така, когато множеството видя, че Иисус Го няма там, нито учениците Му, те сами влязоха в корабите и отидоха в Капернаум, като търсеха Иисус.</verse>
        <verse osisID='John.6.25'>И като Го намериха от другата страна на езерото, Му казаха: Равви, кога си дошъл тук?</verse>
        <verse osisID='John.6.26'>В отговор Иисус им каза: Истина, истина ви казвам: търсите Ме не защото видяхте знамения, а защото ядохте от хлябовете и се наситихте.</verse>
        <verse osisID='John.6.27'>Работете не за храна, която се разваля, а за храна, която трае за вечен живот, която Човешкият Син ще ви даде; защото Бог Отец Него е потвърдил с печата Си.</verse>
        <verse osisID='John.6.28'>Затова те Му казаха: Какво да правим, за да вършим Божиите дела?</verse>
        <verse osisID='John.6.29'>Иисус в отговор им каза: Това е Божието дело – да повярвате в Този, когото Той е пратил.</verse>
        <verse osisID='John.6.30'>Тогава Му казаха: А Ти какво знамение правиш, за да видим и да Ти повярваме? Какво вършиш?</verse>
        <verse osisID='John.6.31'>Бащите ни са яли манна в пустинята, както е писано: ?Хляб от небето им даде да ядат.“</verse>
        <verse osisID='John.6.32'>На това Иисус им каза: Истина, истина ви казвам: не Мойсей ви даде хляба от небето, а Моят Отец ви дава истинския хляб от небето.</verse>
        <verse osisID='John.6.33'>Защото Божият хляб е този, който слиза от небето и дава живот на света.</verse>
        <verse osisID='John.6.34'>А те Му казаха: Господи, давай ни винаги този хляб.</verse>
        <verse osisID='John.6.35'>Иисус им каза: Аз съм хлябът на живота; който дойде при Мен, никога няма да огладнее и който вярва в Мен, никога няма да ожаднее.</verse>
        <verse osisID='John.6.36'>Но казах ви, че вие Ме видяхте, и пак не вярвате.</verse>
        <verse osisID='John.6.37'>Всичко, което Ми дава Отец, ще дойде при Мен, и който дойде при Мен, никак няма да го изпъдя;</verse>
        <verse osisID='John.6.38'>защото слязох от небето не Моята воля да върша, а волята на Този, който Ме е пратил.</verse>
        <verse osisID='John.6.39'>Това е волята на Моя Отец, който Ме е пратил: от всичко, което Ми е дал, да не изгубя нищо, а да го възкреся в последния ден.</verse>
        <verse osisID='John.6.40'>И това е волята на Този, който Ме е пратил: всеки, който види Сина и повярва в Него, да има вечен живот, и Аз ще го възкреся в последния ден.</verse>
        <verse osisID='John.6.41'>Тогава юдеите зароптаха против Него, защото каза: Аз съм хлябът, който е слязъл от небето.</verse>
        <verse osisID='John.6.42'>И казаха: Не е ли Този Иисус, синът на Йосиф, чиито баща и майка ние познаваме? Как тогава Той казва: Аз съм слязъл от небето?</verse>
        <verse osisID='John.6.43'>Иисус в отговор им каза: Не роптайте помежду си.</verse>
        <verse osisID='John.6.44'>Никой не може да дойде при Мен, ако не го привлече Отец, който Ме е пратил, и Аз ще го възкреся в последния ден.</verse>
        <verse osisID='John.6.45'>Писано е в пророците: ?Всички ще бъдат научени от Бога.“ Всеки, който е чул от Отца и се е научил, идва при Мен.</verse>
        <verse osisID='John.6.46'>Не че някой е видял Отца, освен Онзи, който е от Бога; Той е видял Отца.</verse>
        <verse osisID='John.6.47'>Истина, истина ви казвам: който вярва в Мен, има вечен живот.</verse>
        <verse osisID='John.6.48'>Аз съм хлябът на живота.</verse>
        <verse osisID='John.6.49'>Бащите ви ядоха манна в пустинята и измряха.</verse>
        <verse osisID='John.6.50'>Това е хлябът, който слиза от небето, за да яде човек от него и да не умре.</verse>
        <verse osisID='John.6.51'>Аз съм живият хляб, който е слязъл от небето. Ако яде някой от този хляб, ще живее до века; и хлябът, който Аз ще дам, е Моята плът, (която Аз ще дам) за живота на света.</verse>
        <verse osisID='John.6.52'>Тогава юдеите започнаха да се карат помежду си, като казваха: Как може Този да ни даде да ядем плътта Му?</verse>
        <verse osisID='John.6.53'>Затова Иисус им каза: Истина, истина ви казвам: ако не ядете плътта на Човешкия Син и не пиете кръвта Му, нямате живот в себе си.</verse>
        <verse osisID='John.6.54'>Който яде Моята плът и пие Моята кръв, има вечен живот; и Аз ще го възкреся в последния ден.</verse>
        <verse osisID='John.6.55'>Защото Моята плът е истинска храна и Моята кръв е истинско питие.</verse>
        <verse osisID='John.6.56'>Който се храни с Моята плът и пие Моята кръв, стои в Мен и Аз в него.</verse>
        <verse osisID='John.6.57'>Както живият Отец Ме е пратил и Аз живея чрез Отца, така и онзи, който се храни с Мен, ще живее чрез Мен.</verse>
        <verse osisID='John.6.58'>Това е хлябът, който слезе от небето; а не както бащите ви ядоха манна и измряха. Онзи, който се храни с този хляб, ще живее до века.</verse>
        <verse osisID='John.6.59'>Това Иисус каза в синагогата, като поучаваше в Капернаум.</verse>
        <verse osisID='John.6.60'>Тогава мнозина от учениците Му, като чуха това, казаха: Тежко е това слово; кой може да го слуша?</verse>
        <verse osisID='John.6.61'>Но Иисус, като знаеше в Себе Си, че учениците Му за това роптаят, им каза: Това ли ви препъва?</verse>
        <verse osisID='John.6.62'>Тогава какво ще кажете, ако видите Човешкия Син да възлиза там, където е бил преди?</verse>
        <verse osisID='John.6.63'>Духът е, който дава живот; плътта нищо не ползва. Думите, които ви говоря, са дух и живот.</verse>
        <verse osisID='John.6.64'>Но има някои от вас, които не вярват. Защото Иисус отначало знаеше кои са невярващите и кой е този, който щеше да Го предаде.</verse>
        <verse osisID='John.6.65'>И каза: Затова ви казах, че никой не може да дойде при Мен, ако не Му е дадено от Моя Отец.</verse>
        <verse osisID='John.6.66'>Поради това мнозина от учениците Му се върнаха назад и повече не ходеха с Него.</verse>
        <verse osisID='John.6.67'>Тогава Иисус каза на дванадесетте: Да не искате и вие да си отидете?</verse>
        <verse osisID='John.6.68'>Симон Петър Му отговори: Господи, при кого да отидем? Ти имаш думи на вечен живот;</verse>
        <verse osisID='John.6.69'>и ние повярвахме и познахме, че Ти си (Христос, Синът на живия Бог,) Светият Божи.</verse>
        <verse osisID='John.6.70'>Иисус им отговори: Не Аз ли избрах вас дванадесетте, и един от вас е дявол?</verse>
        <verse osisID='John.6.71'>А Той говореше за Юда Симонов Искариотски; защото той, един от дванадесетте, щеше да Го предаде.</verse>
      </chapter>
      <chapter osisID='John.7'>
        <verse osisID='John.7.1'>След това Иисус ходеше из Галилея; защото не искаше да ходи из Юдея, понеже юдеите искаха да Го убият.</verse>
        <verse osisID='John.7.2'>А наближаваше юдейският празник Строене на колиби.</verse>
        <verse osisID='John.7.3'>Затова Неговите братя Му казаха: Замини оттук и иди в Юдея, така че и Твоите ученици да видят делата, които вършиш;</verse>
        <verse osisID='John.7.4'>защото никой, който сам иска да бъде известен, не върши нещо скришно. Щом вършиш тези дела, покажи Себе Си на света.</verse>
        <verse osisID='John.7.5'>Защото и братята Му не вярваха в Него.</verse>
        <verse osisID='John.7.6'>А Иисус им каза: Моето време още не е дошло, а вашето време винаги е готово.</verse>
        <verse osisID='John.7.7'>Вас светът не може да мрази, а Мен мрази, защото Аз свидетелствам за него, че делата му са зли.</verse>
        <verse osisID='John.7.8'>Изкачете се вие на празника; Аз няма да се изкача на този празник, защото времето Ми още не се е навършило.</verse>
        <verse osisID='John.7.9'>И като им каза това, си остана в Галилея.</verse>
        <verse osisID='John.7.10'>А когато братята Му се бяха изкачили на празника, тогава и Той се изкачи, не явно, а някак си тайно.</verse>
        <verse osisID='John.7.11'>А юдеите Го търсеха на празника и казваха: Къде е Онзи?</verse>
        <verse osisID='John.7.12'>И имаше за Него голяма глъчка сред множествата. Едни казваха: Добър Човек е. Други казваха: Не е, а заблуждава народа.</verse>
        <verse osisID='John.7.13'>Обаче никой не говореше за Него открито поради страха от юдеите.</verse>
        <verse osisID='John.7.14'>Но вече по средата на празника Иисус се изкачи в храма и започна да поучава.</verse>
        <verse osisID='John.7.15'>Затова юдеите се чудеха и казваха: Как този Човек е грамотен, като не се е учил?</verse>
        <verse osisID='John.7.16'>Иисус в отговор им каза: Моето учение не е Мое, а на Онзи, който Ме е пратил.</verse>
        <verse osisID='John.7.17'>Ако иска някой да върши Неговата воля, ще познае дали учението е от Бога, или Аз от Себе Си говоря.</verse>
        <verse osisID='John.7.18'>Който говори от себе си, търси своята си слава; а който търси славата на Онзи, който Го е пратил, Той е истинен и в Него няма неправда.</verse>
        <verse osisID='John.7.19'>Не ви ли даде Мойсей закона? Но никой от вас не изпълнява закона. Защо искате да Ме убиете?</verse>
        <verse osisID='John.7.20'>Народът отговори: Имаш демон. Кой иска да Те убие?</verse>
        <verse osisID='John.7.21'>Иисус в отговор им каза: Едно дело извърших, а вие всички се чудите.</verse>
        <verse osisID='John.7.22'>Мойсей ви даде обрязването – не че то е от Мойсей, а от бащите – и вие в съботен ден обрязвате човека.</verse>
        <verse osisID='John.7.23'>Ако човек приема обрязване в събота, за да не бъде нарушен Мойсеевият закон, на Мен ли се гневите за това, че изцяло оздравих човек в събота?</verse>
        <verse osisID='John.7.24'>Не съдете по вида, а съдете справедливо.</verse>
        <verse osisID='John.7.25'>Тогава някои от ерусалимляните казаха: Не е ли Този, когото търсят да убият?</verse>
        <verse osisID='John.7.26'>Ето, Той явно говори и нищо не Му казват. Да не би първенците наистина да са познали, че Този е Христос?</verse>
        <verse osisID='John.7.27'>Обаче Този знаем откъде е, а когато дойде Христос, никой няма да знае откъде е.</verse>
        <verse osisID='John.7.28'>Тогава Иисус, като поучаваше в храма, извика и каза: И Мен познавате, и откъде съм знаете; и Аз от само Себе Си не съм дошъл, а истинен е Този, който Ме е пратил, когото вие не познавате.</verse>
        <verse osisID='John.7.29'>А Аз Го познавам, защото съм от Него, и Той Ме е пратил.</verse>
        <verse osisID='John.7.30'>И тогава искаха да Го хванат, но никой не сложи ръка на Него, защото часът Му още не беше дошъл.</verse>
        <verse osisID='John.7.31'>И мнозина от народа повярваха в Него и казваха: Когато дойде Христос, нима ще извърши повече знамения от тези, които Този е извършил?</verse>
        <verse osisID='John.7.32'>Фарисеите чуха, че множеството шушукало така за Него, и главните свещеници и фарисеите пратиха служители да Го хванат.</verse>
        <verse osisID='John.7.33'>А Иисус им каза: Още малко време съм с вас и ще отида при Онзи, който Ме Е пратил.</verse>
        <verse osisID='John.7.34'>Ще Ме търсите и няма да Ме намерите; и там, където съм Аз, вие не можете да дойдете.</verse>
        <verse osisID='John.7.35'>На това юдеите казаха помежду си: Къде мисли да отиде Този, така че да не можем да Го намерим? Да не мисли да отиде при разпръснатите между гърците и да поучава гърците?</verse>
        <verse osisID='John.7.36'>Какво значи тази дума, която каза: Ще Ме търсите и няма да Ме намерите; и там, където съм Аз, вие не можете да дойдете?</verse>
        <verse osisID='John.7.37'>А в последния ден, великия на празника, Иисус застана и извика, като каза: Ако някой е жаден, нека дойде при Мен и да пие.</verse>
        <verse osisID='John.7.38'>Ако някой вярва в Мен, както казва Писанието, реки от жива вода ще потекат от утробата му.</verse>
        <verse osisID='John.7.39'>А това каза за Духа, който вярващите в Него щяха да приемат; защото (Светият) Дух още не беше даден, понеже Иисус още не се беше прославил.</verse>
        <verse osisID='John.7.40'>Затова някои от множеството, като чуха тези думи, казваха: Наистина Този е Пророкът.</verse>
        <verse osisID='John.7.41'>Други казваха: Този е Христос. Но някои казваха: Нима от Галилея ще дойде Христос?</verse>
        <verse osisID='John.7.42'>Не е ли казано в Писанието, че Христос ще дойде от потомството на Давид и от градчето Витлеем, където е бил Давид?</verse>
        <verse osisID='John.7.43'>И така възникна разцепление между народа за Него.</verse>
        <verse osisID='John.7.44'>А някои от тях искаха да Го хванат, но никой не сложи ръце на Него.</verse>
        <verse osisID='John.7.45'>Тогава служителите дойдоха при главните свещеници и фарисеите, които им казаха: Защо не Го доведохте?</verse>
        <verse osisID='John.7.46'>Служителите отговориха: Никога човек не е говорил така (като този Човек).</verse>
        <verse osisID='John.7.47'>А фарисеите им отговориха: И вие ли сте заблудени?</verse>
        <verse osisID='John.7.48'>Някой от първенците или от фарисеите повярвал ли е в Него?</verse>
        <verse osisID='John.7.49'>Но това простолюдие, което не знае закона, е проклето!</verse>
        <verse osisID='John.7.50'>Никодим, който беше ходил при Него през нощта и който беше един от тях, им каза:</verse>
        <verse osisID='John.7.51'>Нашият закон осъжда ли човека, ако първо не го изслуша и не разбере какво върши?</verse>
        <verse osisID='John.7.52'>Те в отговор му казаха: Да не си и ти от Галилея? Изследвай и виж, че няма пророк, който да се е издигнал от Галилея.</verse>
        <verse osisID='John.7.53'>И всеки отиде у дома си.</verse>
      </chapter>
      <chapter osisID='John.8'>
        <verse osisID='John.8.1'>А Иисус отиде на Елеонския хълм.</verse>
        <verse osisID='John.8.2'>И рано сутринта пак дойде в храма и целият народ дойде при Него, и Той седна и ги поучаваше.</verse>
        <verse osisID='John.8.3'>А книжниците и фарисеите доведоха (при Него) една жена, хваната в прелюбодейство, и като я поставиха по средата, Му казаха:</verse>
        <verse osisID='John.8.4'>Учителю, тази жена беше хваната в самото прелюбодеяние.</verse>
        <verse osisID='John.8.5'>А Мойсей ни е заповядал в закона да убиваме такива с камъни. А Ти какво казваш?</verse>
        <verse osisID='John.8.6'>И това казаха, за да Го изпитат, та да имат за какво да Го обвиняват. А Иисус се наведе надолу и пишеше с пръст на земята.</verse>
        <verse osisID='John.8.7'>Но като продължаваха да Го питат, Той се изправи и им каза: Който от вас е безгрешен, нека пръв хвърли камък върху нея.</verse>
        <verse osisID='John.8.8'>И пак се наведе надолу и пишеше с пръст на земята.</verse>
        <verse osisID='John.8.9'>А те, като чуха това, се разотидоха един по един, като започнаха от по-старите; и Иисус остана сам и жената, която стоеше по средата.</verse>
        <verse osisID='John.8.10'>И когато се изправи и не видя никого освен жената, Иисус й каза: Жено, къде са тези, (които те обвиняваха)? Никой ли не те осъди?</verse>
        <verse osisID='John.8.11'>И тя отговори: Никой, Господи. Иисус каза: И Аз не те осъждам; иди си и отсега не съгрешавай вече.</verse>
        <verse osisID='John.8.12'>Тогава Иисус пак им говори, като казваше: Аз съм светлината на света; който Ме следва, няма да ходи в тъмнината, а ще има светлината на живота.</verse>
        <verse osisID='John.8.13'>Затова фарисеите Му казаха: Ти Сам свидетелстваш за Себе Си, Твоето свидетелство не е истинно!</verse>
        <verse osisID='John.8.14'>Иисус в отговор им каза: Ако и да свидетелствам за Себе Си, свидетелството Ми е истинно, защото зная откъде съм дошъл и накъде отивам; а вие не знаете откъде идвам или накъде отивам.</verse>
        <verse osisID='John.8.15'>Вие съдите по плът; Аз не съдя никого.</verse>
        <verse osisID='John.8.16'>И дори и да съдя, Моят съд е истинен, защото не съм сам, а Аз и Отец, който Ме е пратил.</verse>
        <verse osisID='John.8.17'>А и във вашия закон е писано, че свидетелството на двама човека е истинно.</verse>
        <verse osisID='John.8.18'>Аз съм, който свидетелствам за Себе Си, и Отец, който Ме е пратил, свидетелства за Мен.</verse>
        <verse osisID='John.8.19'>Тогава Му казаха: Къде е Твоят Отец? Иисус отговори: Не познавате нито Мен, нито Моя Отец; ако познавахте Мен, щяхте да познавате и Моя Отец.</verse>
        <verse osisID='John.8.20'>Тези думи Той изговори в съкровищницата, като поучаваше в храма; и никой не Го хвана, защото часът Му още не беше дошъл.</verse>
        <verse osisID='John.8.21'>И Иисус пак им каза: Аз си отивам и ще Ме търсите, но в греха си ще умрете. Където отивам Аз, вие не можете да дойдете.</verse>
        <verse osisID='John.8.22'>Затова юдеите казаха: Да не би да се самоубие, че казва: Там, където отивам Аз, вие не можете да дойдете?</verse>
        <verse osisID='John.8.23'>И им каза: Вие сте от долното; Аз съм от горното. Вие сте от този свят; а Аз не съм от този свят.</verse>
        <verse osisID='John.8.24'>По тази причина ви казах, че ще умрете в греховете си, защото, ако не повярвате, че съм Аз, ще умрете в греховете си.</verse>
        <verse osisID='John.8.25'>Тогава те Му казаха: Кой си Ти? Иисус им каза: Преди всичко Аз съм именно това, което ви казвам.</verse>
        <verse osisID='John.8.26'>Много нещо имам да говоря и да съдя за вас, но Този, който Ме е пратил, е истинен и каквото съм чул от Него, това говоря на света.</verse>
        <verse osisID='John.8.27'>Те не разбраха, че им говореше за Отца.</verse>
        <verse osisID='John.8.28'>Тогава Иисус каза: Когато издигнете Човешкия Син, тогава ще познаете, че съм Аз и че от Себе Си нищо не върша, а каквото Ме е научил Моят Отец, това говоря.</verse>
        <verse osisID='John.8.29'>И Този, който Ме е пратил, е с Мен; не Ме е оставил сам, защото Аз винаги върша онова, което на Него Му е угодно.</verse>
        <verse osisID='John.8.30'>Когато говореше това, мнозина повярваха в Него.</verse>
        <verse osisID='John.8.31'>Тогава Иисус каза на повярвалите в Него юдеи: Ако стоите в словото Ми, наистина сте Мои ученици.</verse>
        <verse osisID='John.8.32'>И ще познаете истината и истината ще ви направи свободни.</verse>
        <verse osisID='John.8.33'>Отговориха Му: Ние сме Авраамово потомство и никога не сме били роби на никого; как казваш Ти: Ще станете свободни?</verse>
        <verse osisID='John.8.34'>Иисус им отговори: Истина, истина ви казвам: всеки, който върши грях, е роб на греха.</verse>
        <verse osisID='John.8.35'>А робът не остава вечно в дома; синът остава вечно.</verse>
        <verse osisID='John.8.36'>И така, ако Синът ви освободи, ще бъдете наистина свободни.</verse>
        <verse osisID='John.8.37'>Зная, че сте Авраамово потомство, но пак искате да Ме убиете, защото за Моето слово няма място във вас.</verse>
        <verse osisID='John.8.38'>Аз говоря това, което съм видял при Моя Отец; също и вие вършите това, което сте чули от вашия баща.</verse>
        <verse osisID='John.8.39'>Те в отговор Му казаха: Авраам е нашият баща. Иисус им каза: Ако бяхте деца на Авраам, щяхте да вършите делата на Авраам.</verse>
        <verse osisID='John.8.40'>А сега искате да убиете Мен, Човека, който ви казах истината, която чух от Бога. Това Авраам не е направил.</verse>
        <verse osisID='John.8.41'>Вие вършите делата на баща си. Те Му казаха: Ние не сме родени от блудство; имаме един Отец – Бога.</verse>
        <verse osisID='John.8.42'>Иисус им каза: Ако Бог беше вашият Отец, вие щяхте да Ме любите, защото Аз съм излязъл и дошъл от Бога; понеже Аз не съм дошъл от Себе Си, а Той Ме изпрати.</verse>
        <verse osisID='John.8.43'>Защо не разбирате Моето говорене? Защото не можете да слушате Моето слово.</verse>
        <verse osisID='John.8.44'>Вие сте от баща дявола и желаете да вършите похотите на баща си. Той беше от началото човекоубиец и не стоеше в истината, защото в него няма истина. Когато говори лъжа, от своето си говори, защото е лъжец и на лъжата баща.</verse>
        <verse osisID='John.8.45'>А понеже Аз говоря истината, вие не Ми вярвате.</verse>
        <verse osisID='John.8.46'>Кой от вас Ме обвинява в грях? Но ако говоря истина, защо не Ми вярвате?</verse>
        <verse osisID='John.8.47'>Който е от Бога, той слуша Божиите думи; вие затова не слушате, защото не сте от Бога.</verse>
        <verse osisID='John.8.48'>Юдеите в отговор Му казаха: Не казваме ли ние право, че си самарянин и имаш демон?</verse>
        <verse osisID='John.8.49'>Иисус отговори: Нямам демон; но Аз почитам Своя Отец, а вие Ме позорите.</verse>
        <verse osisID='John.8.50'>Но Аз не търся слава за Себе Си; има Един, който търси и съди.</verse>
        <verse osisID='John.8.51'>Истина, истина ви казвам: ако някой опази Моето слово, няма да види смърт до века.</verse>
        <verse osisID='John.8.52'>Юдеите Му казаха: Сега знаем, че имаш демон. Авраам умря, също и пророците; а Ти казваш: Ако някой опази Моето слово, няма да вкуси смърт до века.</verse>
        <verse osisID='John.8.53'>Нима Ти си по-голям от баща ни Авраам, който умря? И пророците умряха. Ти на какъв се правиш?</verse>
        <verse osisID='John.8.54'>Иисус отговори: Ако Аз Сам славя Себе Си, славата Ми е нищо; Моят Отец е, който Ме слави, за когото вие казвате, че е ваш Бог;</verse>
        <verse osisID='John.8.55'>но вие не сте Го познали, а Аз Го познавам и ако кажа, че не Го познавам, ще бъда като вас лъжец; но Аз Го познавам и пазя словото Му.</verse>
        <verse osisID='John.8.56'>Баща ви Авраам ликуваше, че ще види Моя ден; и го видя и се зарадва.</verse>
        <verse osisID='John.8.57'>Юдеите Му казаха: Още нямаш и петдесет години, и си видял и Авраам?</verse>
        <verse osisID='John.8.58'>Иисус им каза: Истина, истина ви казвам: преди да е бил Авраам, Аз съм.</verse>
        <verse osisID='John.8.59'>Тогава взеха камъни, за да хвърлят по Него, но Иисус се скри и излезе от храма, (минавайки посред тях и така си отиде).</verse>
      </chapter>
      <chapter osisID='John.9'>
        <verse osisID='John.9.1'>И когато минаваше, видя един човек, който беше сляп по рождение.</verse>
        <verse osisID='John.9.2'>И учениците Му Го попитаха, като казаха: Равви, кой е съгрешил – този човек или родителите му, за да се роди сляп?</verse>
        <verse osisID='John.9.3'>Иисус отговори: Нито този човек, нито родителите му са съгрешили, а за да се явят в него Божиите дела.</verse>
        <verse osisID='John.9.4'>Ние трябва да вършим делата на Този, който Ме е пратил, докато е ден; иде нощ, когато никой не може да работи.</verse>
        <verse osisID='John.9.5'>Докато съм в света, Аз съм светлината на света.</verse>
        <verse osisID='John.9.6'>Като каза това, плюна на земята, направи кал с плюнката и намаза с калта очите на слепия;</verse>
        <verse osisID='John.9.7'>и му каза: Иди, умий се в къпалнята Силоам, което значи Пратен. И така, той отиде, уми се и дойде прогледнал.</verse>
        <verse osisID='John.9.8'>А съседите и онези, които го бяха виждали по-рано, че беше просяк, казваха: Не е ли този, който седеше и просеше?</verse>
        <verse osisID='John.9.9'>Едни казваха: Той е; други казваха: Прилича на него. Той каза: Аз съм.</verse>
        <verse osisID='John.9.10'>Тогава му казаха: Как ти се отвориха очите?</verse>
        <verse osisID='John.9.11'>Той отговори: Човекът, който се нарича Иисус, направи кал, намаза очите ми и ми каза: Иди на Силоам и се умий. И така, отидох и като се умих, прогледнах.</verse>
        <verse osisID='John.9.12'>Тогава му казаха: Къде е Той? Каза: Не зная.</verse>
        <verse osisID='John.9.13'>Заведоха някогашния слепец при фарисеите.</verse>
        <verse osisID='John.9.14'>А беше събота, когато Иисус направи калта и му отвори очите.</verse>
        <verse osisID='John.9.15'>И така, фарисеите също го попитаха пак как е прогледнал. И той им каза: Кал сложи на очите ми, умих се и гледам.</verse>
        <verse osisID='John.9.16'>Затова някои от фарисеите казваха: Този Човек не е от Бога, защото не пази съботата. А други казваха: Как може грешен човек да върши такива знамения? И възникна разцепление помежду им.</verse>
        <verse osisID='John.9.17'>Казват пак на слепеца: Ти какво казваш за Него, като ти е отворил очите? И той каза: Пророк е.</verse>
        <verse osisID='John.9.18'>Но юдеите не вярваха, че той е бил сляп и е прогледнал, докато не повикаха родителите на прогледналия</verse>
        <verse osisID='John.9.19'>и ги попитаха, казвайки: Този ли е вашият син, за когото казвате, че се е родил сляп? А сега как вижда?</verse>
        <verse osisID='John.9.20'>Родителите в отговор казаха: Знаем, че този е нашият син и че се е родил сляп;</verse>
        <verse osisID='John.9.21'>а как сега вижда, не знаем или кой му е отворил очите, не знаем; него питайте, той е пълнолетен, сам нека говори за себе си.</verse>
        <verse osisID='John.9.22'>Tова казаха родителите му, защото се бояха от юдеите; понеже юдеите се бяха споразумели вече помежду си да отлъчат от синагогата онзи, който би Го изповядал като Христос.</verse>
        <verse osisID='John.9.23'>Затова родителите му казаха: Той е пълнолетен, него питайте.</verse>
        <verse osisID='John.9.24'>И така, повикаха втори път човека, който беше сляп, и му казаха: Отдай слава на Бога; ние знаем, че този Човек е грешник.</verse>
        <verse osisID='John.9.25'>А той отговори: Дали е грешник, не зная; едно зная – че бях сляп, а сега виждам.</verse>
        <verse osisID='John.9.26'>Затова му казаха: Какво ти направи? Как ти отвори очите?</verse>
        <verse osisID='John.9.27'>Отговори им: Казах ви вече и не чухте; защо искате пак да чуете? Да не би и вие да искате да Му станете ученици?</verse>
        <verse osisID='John.9.28'>Тогава те го изругаха и казаха: Ти си Негов ученик, а ние сме ученици на Мойсей.</verse>
        <verse osisID='John.9.29'>Ние знаем, че на Мойсей Бог е говорил, а Този не знаем откъде е.</verse>
        <verse osisID='John.9.30'>Човекът в отговор им каза: Това е чудно, че вие не знаете откъде е, но Той ми отвори очите.</verse>
        <verse osisID='John.9.31'>Знаем, че Бог не слуша грешници, а ако някой се бои от Бога и върши Божията воля, него слуша.</verse>
        <verse osisID='John.9.32'>А пък от началото на света не се е чуло някой да е отворил очите на сляпороден човек.</verse>
        <verse osisID='John.9.33'>Ако този Човек не беше от Бога, нямаше да може нищо да направи.</verse>
        <verse osisID='John.9.34'>Те в отговор му казаха: Ти цял в грехове си роден, и нас ли учиш? И го изпъдиха навън.</verse>
        <verse osisID='John.9.35'>Иисус чу, че го изпъдили навън, и като го намери, каза: Ти вярваш ли в Божия Син?</verse>
        <verse osisID='John.9.36'>Той в отговор каза: А кой е Той, Господине, за да вярвам в Него?</verse>
        <verse osisID='John.9.37'>Иисус му каза: И видял си Го, и който говори с теб, Той е.</verse>
        <verse osisID='John.9.38'>А той каза: Вярвам, Господи! И Му се поклони.</verse>
        <verse osisID='John.9.39'>И Иисус каза: За съд дойдох Аз на този свят: за да виждат невиждащите, а виждащите да ослепеят.</verse>
        <verse osisID='John.9.40'>Някои от фарисеите, които бяха с Него, чуха това и Му казаха: Да не сме и ние слепи?</verse>
        <verse osisID='John.9.41'>Иисус им каза: Ако бяхте слепи, нямаше да имате грях, но сега казвате, че виждате, и затова грехът ви остава.</verse>
      </chapter>
      <chapter osisID='John.10'>
        <verse osisID='John.10.1'>Истина, истина ви казвам: който не влиза в кошарата на овцете през вратата, а прескача от другаде, той е крадец и разбойник.</verse>
        <verse osisID='John.10.2'>А който влиза през вратата, е овчар на овцете.</verse>
        <verse osisID='John.10.3'>На него вратарят отваря и овцете слушат гласа му, и той вика своите овце по име и ги извежда.</verse>
        <verse osisID='John.10.4'>И когато е изкарал всичките свои овце, върви пред тях и овцете го следват, защото познават гласа му.</verse>
        <verse osisID='John.10.5'>Но чужд човек няма да следват, а ще побягнат от него, защото не познават гласа на чуждите.</verse>
        <verse osisID='John.10.6'>Тази притча им каза Иисус, но те не разбраха какво им говореше.</verse>
        <verse osisID='John.10.7'>Тогава Иисус пак каза: Истина, истина ви казвам: Аз съм вратата на овцете.</verse>
        <verse osisID='John.10.8'>Всички, които са идвали преди Мен, са крадци и разбойници; но овцете не ги послушаха.</verse>
        <verse osisID='John.10.9'>Аз съм вратата: ако някой влезе през Мен, ще бъде спасен и ще влиза, и ще излиза, и ще намира паша.</verse>
        <verse osisID='John.10.10'>Крадецът влиза само за да открадне, да убие и да погуби. Аз дойдох, за да имат живот и да го имат изобилно.</verse>
        <verse osisID='John.10.11'>Аз съм добрият пастир; добрият пастир дава живота Си за овцете.</verse>
        <verse osisID='John.10.12'>Но който е наемник, а не овчар, и не е стопанин на овцете, вижда, че идва вълкът, и като оставя овцете, бяга, и вълкът ги разграбва и разпръсва;</verse>
        <verse osisID='John.10.13'>защото е наемник и не го е грижа за овцете.</verse>
        <verse osisID='John.10.14'>Аз съм добрият пастир и познавам Моите, и Моите познават Мен,</verse>
        <verse osisID='John.10.15'>както Отец познава Мен и Аз познавам Отца; и Аз давам живота Си за овцете.</verse>
        <verse osisID='John.10.16'>И други овце имам, които не са от тази кошара, и тях трябва да доведа; и те ще чуят гласа Ми и ще бъде едно стадо, с един пастир.</verse>
        <verse osisID='John.10.17'>Затова Ме люби Отец, защото Аз давам живота Си, за да го взема пак.</verse>
        <verse osisID='John.10.18'>Никой не Ми го отнема, а Аз от Себе Си го давам. Имам право да го дам и имам право пак да го взема. Тази заповед получих от Своя Отец.</verse>
        <verse osisID='John.10.19'>Поради тези думи пак възникна разцепление между юдеите.</verse>
        <verse osisID='John.10.20'>Мнозина от тях казваха: Има демон и е луд. Защо Го слушатЕ?</verse>
        <verse osisID='John.10.21'>Други казваха: Тези думи не са на човек, обзет от демон. Може ли демон да отваря очи на слепи?</verse>
        <verse osisID='John.10.22'>И настъпи в Ерусалим празникът Освещение на храма. Беше зима.</verse>
        <verse osisID='John.10.23'>И Иисус ходеше в Соломоновата зала на храма.</verse>
        <verse osisID='John.10.24'>Тогава юдеите Го наобиколиха и Му казаха: Докога ще ни държиш в напрежение? Ако Ти си Христос, кажи ни ясно.</verse>
        <verse osisID='John.10.25'>Иисус им отговори: Казах ви и не вярвате. Делата, които върша в Името на Своя Отец, те свидетелстват за Мен.</verse>
        <verse osisID='John.10.26'>Но вие не вярвате, защото не сте от Моите овце, както ви казах.</verse>
        <verse osisID='John.10.27'>Моите овце слушат гласа Ми и Аз ги познавам, и те Ме следват.</verse>
        <verse osisID='John.10.28'>И Аз им давам вечен живот; и те никога няма да загинат и никой няма да ги грабне от ръката Ми.</verse>
        <verse osisID='John.10.29'>Моят Отец, който Ми ги даде, е по-голям от всичко; и никой не може да ги грабне от ръката на Отца.</verse>
        <verse osisID='John.10.30'>Аз и Отец сме едно.</verse>
        <verse osisID='John.10.31'>Тогава юдеите пак взеха камъни, за да Го убият.</verse>
        <verse osisID='John.10.32'>Иисус им отговори: Много добри дела ви показах от Отца; за кое от тези дела искате да Ме убиете с камъни?</verse>
        <verse osisID='John.10.33'>Юдеите Му отговориха: Не за добро дело Те замеряме с камъни, а за богохулство и защото Ти, бидейки Човек, правиш Себе Си Бог.</verse>
        <verse osisID='John.10.34'>Иисус им отговори: Не е ли писано във вашия закон: ?Аз казах: Богове сте вие“?</verse>
        <verse osisID='John.10.35'>Ако Той нарече ?богове“ онези, към които дойде Божието слово – а Писанието не може да се отмени –</verse>
        <verse osisID='John.10.36'>то на Този ли, когото Бог освети и прати на света, вие казвате: Богохулстваш; защото казах: Аз съм Божи Син?</verse>
        <verse osisID='John.10.37'>Ако не върша делата на Своя Отец, не Ми вярвайте;</verse>
        <verse osisID='John.10.38'>но ако ги върша, макар и да не вярвате на Мен, вярвайте на делата, за да разберете и повярвате, че Отец е в Мен и Аз в Него.</verse>
        <verse osisID='John.10.39'>Тогава пак искаха да Го хванат, но Той избяга от ръката им.</verse>
        <verse osisID='John.10.40'>И отиде отвъд Йордан, на мястото, където Йоан по-преди кръщаваше, и остана там.</verse>
        <verse osisID='John.10.41'>И мнозина дойдоха при Него и казаха: Йоан не извърши никакво знамение, но всичко, което Йоан каза за този Човек, беше истинно.</verse>
        <verse osisID='John.10.42'>И там мнозина повярваха в Него.</verse>
      </chapter>
      <chapter osisID='John.11'>
        <verse osisID='John.11.1'>Един човек на име Лазар, от Витания, от селото на Мария и на сестра й Марта, беше болен.</verse>
        <verse osisID='John.11.2'>А Мария, чийто брат Лазар беше болен, беше онази, която помаза Господа с миро и избърса краката Му с косата си.</verse>
        <verse osisID='John.11.3'>И така, сестрите пратиха до Него да Му кажат: Господи, ето, този, когото обичаш, е болен.</verse>
        <verse osisID='John.11.4'>А Иисус, като чу, каза: Тази болест не е смъртоносна, а е за Божията слава – за да се прослави Божият Син чрез нея.</verse>
        <verse osisID='John.11.5'>А Иисус любеше Марта и сестра й, и Лазар.</verse>
        <verse osisID='John.11.6'>И когато чу, че бил болен, престоя два дни на мястото, където се намираше.</verse>
        <verse osisID='John.11.7'>След това каза на учениците: Да отидем пак в Юдея.</verse>
        <verse osisID='John.11.8'>Учениците Му казаха: Равви, сега юдеите искаха да Те убият с камъни, и пак ли там отиваш?</verse>
        <verse osisID='John.11.9'>Иисус отговори: Нали денят има дванадесет часа? Ако някой ходи денем, не се препъва, защото вижда светлината на този свят.</verse>
        <verse osisID='John.11.10'>Но ако някой ходи нощем, се препъва, защото светлината не е в него.</verse>
        <verse osisID='John.11.11'>Това изговори и след това им каза: Нашият приятел Лазар е заспал, но Аз отивам да го събудя.</verse>
        <verse osisID='John.11.12'>Тогава учениците Му казаха: Господи, ако е заспал, ще оздравее.</verse>
        <verse osisID='John.11.13'>Но Иисус беше говорил за смъртта му, а те мислеха, че говори за почиване в сън.</verse>
        <verse osisID='John.11.14'>Тогава Иисус им каза ясно: Лазар умря.</verse>
        <verse osisID='John.11.15'>Но заради вас се радвам, че не бях там, за да повярвате. Но нека да отидем при него.</verse>
        <verse osisID='John.11.16'>Тогава Тома, наречен Близнак, каза на другарите си, учениците: Да отидем и ние, за да умрем с него.</verse>
        <verse osisID='John.11.17'>И така, като дойде Иисус, намери, че той беше вече от четири дни в гроба.</verse>
        <verse osisID='John.11.18'>А Витания беше близо до Ерусалим – на около петнадесет стадия;</verse>
        <verse osisID='John.11.19'>и много от юдеите бяха при Марта и Мария, за да ги утешават за брат им.</verse>
        <verse osisID='John.11.20'>А Марта, като чу, че идел Иисус, отиде да Го посрещне; а Мария седеше вкъщи.</verse>
        <verse osisID='John.11.21'>Тогава Марта каза на Иисус: Господи, ако Ти беше тук, нямаше да умре брат ми.</verse>
        <verse osisID='John.11.22'>Но и сега зная, че каквото и да поискаш от Бога, Бог ще Ти даде.</verse>
        <verse osisID='John.11.23'>Иисус й каза: Брат ти ще възкръсне.</verse>
        <verse osisID='John.11.24'>Марта Му каза: Зная, че ще възкръсне във възкресението на последния ден.</verse>
        <verse osisID='John.11.25'>Иисус й каза: Аз съм възкресението и животът; който вярва в Мен, ако и да умре, ще живее;</verse>
        <verse osisID='John.11.26'>и никой, който е жив и вярва в Мен, няма да умре до века. Вярваш ли ти това?</verse>
        <verse osisID='John.11.27'>Тя Му каза: Да, Господи, аз вярвам, че Ти си Христос, Божия Син, който има да дойде на света.</verse>
        <verse osisID='John.11.28'>И като каза това, тя отиде и тайно повика сестра си Мария, като каза: Учителят е дошъл и те вика.</verse>
        <verse osisID='John.11.29'>И тя, щом чу това, стана бързо и отиде при Него.</verse>
        <verse osisID='John.11.30'>Иисус още не беше дошъл в града, а беше на мястото, където Го посрещна Марта.</verse>
        <verse osisID='John.11.31'>А юдеите, които бяха с нея вкъщи и я утешаваха, като видяха, че Мария стана бързо и излезе, я последваха, като мислеха, че отива на гроба да плаче там.</verse>
        <verse osisID='John.11.32'>И така, Мария, като дойде там, където беше Иисус, и Го видя, падна пред краката Му и Му каза: Господи, да беше Ти тук, нямаше да умре брат ми.</verse>
        <verse osisID='John.11.33'>Иисус, като я видя, че плаче, и че юдеите, които дойдоха с нея, плачат, възнегодува в духа Си и се смути.</verse>
        <verse osisID='John.11.34'>И каза: Къде го положихте? Казаха Му: Господи, ела и виж.</verse>
        <verse osisID='John.11.35'>Иисус се просълзи.</verse>
        <verse osisID='John.11.36'>Тогава юдеите казаха: Виж колко го е обичал!</verse>
        <verse osisID='John.11.37'>А някои от тях казаха: Не можеше ли Този, който отвори очите на слепия, да направи така, че и този да не умре?</verse>
        <verse osisID='John.11.38'>А Иисус, негодувайки пак в Себе Си, дойде на гроба. Беше пещера и на нея беше отърколен камък.</verse>
        <verse osisID='John.11.39'>Иисус каза: Махнете камъка. Марта, сестрата на умрелия, Му каза: Господи, смърди вече, защото от четири дни е мъртъв.</verse>
        <verse osisID='John.11.40'>Иисус й каза: Не ти ли казах, че ако повярваш, ще видиш Божията слава?</verse>
        <verse osisID='John.11.41'>Тогава те махнаха камъка. А Иисус повдигна очи нагоре и каза: Отче, благодаря Ти, че Ме послуша.</verse>
        <verse osisID='John.11.42'>Аз знаех, че Ти винаги Ме слушаш, но казах това заради множеството, което стои наоколо, за да повярват, че Ти си Ме изпратил.</verse>
        <verse osisID='John.11.43'>Като каза това, извика със силен глас: Лазаре, излез навън!</verse>
        <verse osisID='John.11.44'>И умрелият излезе с ръце и крака, повити в саван, и лицето му увито с кърпа. Иисус им каза: Разповийте го и го оставете да си върви.</verse>
        <verse osisID='John.11.45'>Тогава много от юдеите, които бяха дошли при Мария и видяха това, което направи Иисус, повярваха в Него.</verse>
        <verse osisID='John.11.46'>А някои от тях отидоха при фарисеите и им казаха какво беше извършил Иисус.</verse>
        <verse osisID='John.11.47'>Затова главните свещеници и фарисеите свикаха Синедриона и казаха: Какво ще правим ние? Защото този Човек върши много знамения.</verse>
        <verse osisID='John.11.48'>Ако Го оставим така, всички ще повярват в Него; и римляните ще дойдат и ще отнемат и страната ни, и народа ни.</verse>
        <verse osisID='John.11.49'>А един от тях, Каяфа, който беше първосвещеник през тази година, им каза: Вие нищо не знаете,</verse>
        <verse osisID='John.11.50'>нито съобразявате, че за нас е по-добре един човек да умре за народа, отколкото да загине целият народ.</verse>
        <verse osisID='John.11.51'>Това той не каза от себе си, а тъй като беше първосвещеник през онази година, предсказа, че Иисус ще умре за народа,</verse>
        <verse osisID='John.11.52'>и не само за народа, но и за да събере в едно разпръснатите Божии деца.</verse>
        <verse osisID='John.11.53'>И така, от онзи ден те се съветваха да Го убият.</verse>
        <verse osisID='John.11.54'>Затова Иисус вече не ходеше открито между юдеите, а оттам отиде в една местност близо до пустинята, в един град, наречен Ефраим, и там остана с учениците Си.</verse>
        <verse osisID='John.11.55'>А наближаваше юдейската Пасха; и мнозина от провинцията се изкачиха в Ерусалим преди Пасхата, за да се очистят.</verse>
        <verse osisID='John.11.56'>И така, те търсеха Иисус и стоейки в храма, разговаряха помежду си: Как ви се вижда? Няма ли да дойде на празника?</verse>
        <verse osisID='John.11.57'>А главните свещеници и фарисеите бяха издали заповед: ако узнае някой къде е, да извести, за да Го уловят.</verse>
      </chapter>
      <chapter osisID='John.12'>
        <verse osisID='John.12.1'>А шест дни преди Пасхата Иисус дойде във Витания, където беше Лазар, когото Той възкреси от мъртвите.</verse>
        <verse osisID='John.12.2'>Там Му направиха вечеря и Марта прислужваше; а Лазар беше един от тези, които седяха с Него на трапезата.</verse>
        <verse osisID='John.12.3'>Тогава Мария, като взе една литра миро от чист и скъпоценен нард, помаза краката на Иисус и с косата си избърса краката Му; и къщата се изпълни с благоухание от мирото.</verse>
        <verse osisID='John.12.4'>Тогава един от учениците Му, Юда Искариотски, който щеше да Го предаде, каза:</verse>
        <verse osisID='John.12.5'>Защо не се продаде това миро за триста динария, за да се раздадат на бедните?</verse>
        <verse osisID='John.12.6'>А това каза не защото го беше грижа за бедните, а защото беше крадец и като държеше касата, вземаше това, което пускаха в нея.</verse>
        <verse osisID='John.12.7'>Тогава Иисус каза: Оставете я; тя е запазила това за деня на Моето погребение.</verse>
        <verse osisID='John.12.8'>Защото бедните винаги се намират между вас, но Аз не винаги се намирам.</verse>
        <verse osisID='John.12.9'>И голямо множество от юдеите узнаха, че е там; и дойдоха не само заради Иисус, но за да видят и Лазар, когото Той беше възкресил от мъртвите.</verse>
        <verse osisID='John.12.10'>А главните свещеници се наговориха да убият и Лазар,</verse>
        <verse osisID='John.12.11'>защото поради него мнозина от юдеите отиваха и вярваха в Иисус.</verse>
        <verse osisID='John.12.12'>На следващия ден едно голямо множество, което беше дошло на празника, като чуха, че Иисус идвал в Ерусалим,</verse>
        <verse osisID='John.12.13'>взеха палмови клони и излязоха да Го посрещнат, викайки: Осанна! Благословен, който иде в Господното Име, Царят на Израил!</verse>
        <verse osisID='John.12.14'>А Иисус, като намери едно магаренце, го възседна, както е писано:</verse>
        <verse osisID='John.12.15'>?Не бой се, дъще Сионова! Ето, твоят Цар идва, възседнал на магаренце.“</verse>
        <verse osisID='John.12.16'>Учениците Му отначало не разбраха това; но когато Иисус се прослави, тогава си спомниха, че това беше писано за Него и че те Му сториха това.</verse>
        <verse osisID='John.12.17'>А народът, който беше с Него, когато повика Лазар от гроба и го възкреси от мъртвите, свидетелстваше.</verse>
        <verse osisID='John.12.18'>По същата причина Го посрещна и множеството, защото чуха, че извършил това знамение.</verse>
        <verse osisID='John.12.19'>Затова фарисеите казаха помежду си: Вижте, че нищо не постигате! Ето, светът отиде след Него.</verse>
        <verse osisID='John.12.20'>А между онези, които дойдоха на поклонение по празника, имаше и някои гърци.</verse>
        <verse osisID='John.12.21'>Те отидоха при Филип, който беше от Витсаида Галилейска, и го помолиха, казвайки: Господине, искаме да видим Иисус.</verse>
        <verse osisID='John.12.22'>Филип дойде и каза на Андрей; а Андрей и Филип казаха на Иисус.</verse>
        <verse osisID='John.12.23'>А Иисус в отговор им каза: Дойде часът да се прослави Човешкият Син.</verse>
        <verse osisID='John.12.24'>Истина, истина ви казвам: ако житното зърно не падне в земята и не умре, то си остава само; но ако умре, дава много плод.</verse>
        <verse osisID='John.12.25'>Който обича живота си, ще го изгуби; и който мрази живота си на този свят, ще го запази за вечен живот.</verse>
        <verse osisID='John.12.26'>Ако служи някой на Мен, нека последва Мен; и където съм Аз, там ще бъде и служителят Ми. Който служи на Мен, него ще почете Моят Отец.</verse>
        <verse osisID='John.12.27'>Сега душата Ми е развълнувана; и какво да кажа? Отче, избави Ме от този час. Но за това дойдох до този час.</verse>
        <verse osisID='John.12.28'>Отче, прослави Името Си. Тогава дойде глас от небето: И го прославих, и пак ще го прославя!</verse>
        <verse osisID='John.12.29'>На това народът, който стоеше там, като чу, каза: Гръм е. Други пък казаха: Ангел Му говори.</verse>
        <verse osisID='John.12.30'>Иисус в отговор каза: Този глас не дойде заради Мен, а заради вас.</verse>
        <verse osisID='John.12.31'>Сега е съд на този свят; сега князът на този свят ще бъде изхвърлен вън.</verse>
        <verse osisID='John.12.32'>И Аз, когато бъда издигнат от земята, ще привлека всички при Себе Си.</verse>
        <verse osisID='John.12.33'>А като казваше това, Той означаваше от каква смърт щеше да умре.</verse>
        <verse osisID='John.12.34'>А множеството Му отговори: Ние сме чули от закона, че Христос пребъдва до века; а Ти как казваш, че Човешкият Син трябва да бъде издигнат? Кой е този Човешки Син?</verse>
        <verse osisID='John.12.35'>Тогава Иисус им каза: Още малко време светлината е между вас. Ходете, докато имате светлината, за да не ви обхване тъмнината. Който ходи в тъмнината, не знае къде отива.</verse>
        <verse osisID='John.12.36'>Докато имате светлината, вярвайте в светлината, за да станете синове на светлината. Това изговори Иисус и си отиде, и се скри от тях.</verse>
        <verse osisID='John.12.37'>Но макар и да беше извършил толкова знамения пред тях, те пак не вярваха в Него;</verse>
        <verse osisID='John.12.38'>за да се изпълни реченото от пророк Исая, който каза: ?Господи, кой от нас е повярвал на онова, което сме чули? И на кого се е открила мишцата Господна?“</verse>
        <verse osisID='John.12.39'>Те затова не можеха да вярват, защото Исая пак е казал:</verse>
        <verse osisID='John.12.40'>?Ослепил е очите им и закоравил сърцата им, да не би с очи да видят и със сърце да разберат, за да се обърнат и да ги изцеля.“</verse>
        <verse osisID='John.12.41'>Това каза Исая, защото видя славата Му и говори за Него.</verse>
        <verse osisID='John.12.42'>Но пак мнозина от първенците повярваха в Него, но поради фарисеите не Го изповядаха, за да не бъдат отлъчени от синагогата;</verse>
        <verse osisID='John.12.43'>защото обикнаха човешката слава повече от Божията слава.</verse>
        <verse osisID='John.12.44'>А Иисус извика и каза: Който вярва в Мен, не в Мен вярва, а в Онзи, който Ме е пратил.</verse>
        <verse osisID='John.12.45'>И който вижда Мен, вижда Онзи, който Ме е пратил.</verse>
        <verse osisID='John.12.46'>Аз дойдох като светлина на света, за да не остане в тъмнина никой, който вярва в Мен.</verse>
        <verse osisID='John.12.47'>И ако някой чуе думите Ми и не ги пази, Аз не го съдя; защото не дойдох, за да съдя света, а за да спася света.</verse>
        <verse osisID='John.12.48'>Който Ме отхвърля и не приема думите Ми, има кой да го съди – словото, което говорих, то ще го съди в последния ден.</verse>
        <verse osisID='John.12.49'>Защото Аз не говорих от Себе Си, а Отец, който Ме прати, Той Ми даде заповед какво да кажа и какво да говоря.</verse>
        <verse osisID='John.12.50'>И зная, че Неговата заповед е вечен живот. И така, това, което говоря, го говоря така, както Ми е казал Отец.</verse>
      </chapter>
      <chapter osisID='John.13'>
        <verse osisID='John.13.1'>А преди празника на Пасхата Иисус, като знаеше, че е настанал часът Му да премине от този свят към Отца, като беше възлюбил Своите, които бяха на света, докрай ги възлюби.</verse>
        <verse osisID='John.13.2'>И по време на вечерята, когато дяволът вече беше внушил в сърцето на Юда Симонов Искариотски да Го предаде,</verse>
        <verse osisID='John.13.3'>Иисус, като знаеше, че Отец е предал всичко в ръцете Му и че Той от Бога е излязъл и при Бога отива,</verse>
        <verse osisID='John.13.4'>стана от вечерята, сложи настрани мантията Си, взе кърпа и се препаса.</verse>
        <verse osisID='John.13.5'>После наля вода в умивалника и започна да мие краката на учениците и да ги изтрива с кърпата, с която бе препасан.</verse>
        <verse osisID='John.13.6'>И така, дойде при Симон Петър. Той Му каза: Господи, Ти ли ще ми умиеш краката?</verse>
        <verse osisID='John.13.7'>Иисус в отговор му каза: Това, което Аз правя, ти не знаеш сега, но ще разбереш след това.</verse>
        <verse osisID='John.13.8'>Петър Му каза: Ти никога няма да умиеш моите крака! Иисус му отговори: Ако не те умия, нямаш дял с Мен.</verse>
        <verse osisID='John.13.9'>Симон Петър Му каза: Господи, не само краката ми, а и ръцете и главата!</verse>
        <verse osisID='John.13.10'>Иисус му каза: Който се е окъпал, няма нужда да умие друго освен краката си, а е цял чист; и вие сте чисти, но не всички.</verse>
        <verse osisID='John.13.11'>Защото Той знаеше кой щеше да Го предаде; затова и каза: Не всички сте чисти.</verse>
        <verse osisID='John.13.12'>А като уми краката им и си взе мантията, седна пак и им каза: Знаете ли какво ви направих?</verse>
        <verse osisID='John.13.13'>Вие Ме наричате Учител и Господ и добре казвате, защото съм такъв.</verse>
        <verse osisID='John.13.14'>И така, ако Аз, Господ и Учител, ви умих краката, то и вие сте длъжни един на друг да си миете краката.</verse>
        <verse osisID='John.13.15'>Защото ви дадох пример да правите и вие, както Аз направих на вас.</verse>
        <verse osisID='John.13.16'>Истина, истина ви казвам: слугата не е по-горен от господаря си, нито пратеникът е по-горен от онзи, който го е изпратил.</verse>
        <verse osisID='John.13.17'>Като знаете това, блажени сте, ако го изпълнявате.</verse>
        <verse osisID='John.13.18'>Не говоря за всички вас; Аз зная кои съм избрал, но за да се сбъдне писанието: ?Който ядеше хляба Ми, вдигна своята пета против Мен.“</verse>
        <verse osisID='John.13.19'>Отсега ви го казвам, преди да е станало, че когато стане, да повярвате, че съм Аз.</verse>
        <verse osisID='John.13.20'>Истина, истина ви казвам: който приеме онзи, когото Аз пращам, Мен приема; а който приема Мен, приема Този, който Ме е пратил.</verse>
        <verse osisID='John.13.21'>Като каза това, Иисус се смути в духа Си и свидетелства, и каза: Истина, истина ви казвам, че един от вас ще Ме предаде.</verse>
        <verse osisID='John.13.22'>Тогава учениците се спогледаха помежду си, недоумявайки за кого говори.</verse>
        <verse osisID='John.13.23'>А на трапезата един от учениците, когото Иисус любеше, се беше облегнал на гърдите на Иисус.</verse>
        <verse osisID='John.13.24'>Симон Петър му кимна да попита кой е този, за когото Иисус говори.</verse>
        <verse osisID='John.13.25'>А той, като се беше облегнал назад на гърдите на Иисус, Му каза: Господи, кой е?</verse>
        <verse osisID='John.13.26'>Иисус отговори: Той е онзи, за когото ще натопя залък и ще му го дам. И като натопи залъка, Той го подаде на Юда Симонов Искариотски.</verse>
        <verse osisID='John.13.27'>И тогава, след залъка, Сатана влезе в него. Тогава Иисус му каза: Каквото вършиш, върши го по-скоро.</verse>
        <verse osisID='John.13.28'>Но никой от седящите не разбра защо му каза това.</verse>
        <verse osisID='John.13.29'>Защото някои мислеха, понеже Юда държеше касата, че Иисус му казва: Купи, каквото ни трябва за празника, или че трябва да даде нещо на бедните.</verse>
        <verse osisID='John.13.30'>И така, като взе залъка, веднага излезе; а беше нощ.</verse>
        <verse osisID='John.13.31'>А когато излезе, Иисус каза: Сега се прослави Човешкият Син и Бог се прослави в Него.</verse>
        <verse osisID='John.13.32'>Ако Бог се прослави в Него, и Бог ще Го прослави в Себе Си, и веднага ще Го прослави.</verse>
        <verse osisID='John.13.33'>Дечица, още малко съм с вас. Ще Ме търсите, и както казах на юдеите, така казвам и на вас, че там, където отивам Аз, вие не можете да дойдете.</verse>
        <verse osisID='John.13.34'>Нова заповед ви давам: да се любите един друг; както Аз ви възлюбих, така и вие да се любите един друг.</verse>
        <verse osisID='John.13.35'>По това ще познаят всички, че сте Мои ученици, ако имате любов помежду си.</verse>
        <verse osisID='John.13.36'>Симон Петър Му каза: Господи, къде отиваш? Иисус отговори: Където отивам Аз, ти не можеш сега да Ме последваш, но ще Ме последваш после.</verse>
        <verse osisID='John.13.37'>Петър Му каза: Господи, защо не мога да Те последвам сега? Живота си ще дам за Теб.</verse>
        <verse osisID='John.13.38'>Иисус отговори: Живота си ли ще дадеш за Мен? Истина, истина ти казвам: петелът няма да пропее, преди ти три пъти да се отречеш от Мен.</verse>
      </chapter>
      <chapter osisID='John.14'>
        <verse osisID='John.14.1'>Да не се смущава сърцето ви; вие вярвате в Бога, вярвайте и в Мен.</verse>
        <verse osisID='John.14.2'>В дома на Отца Ми има много жилища. Ако не беше така, Аз щях да ви кажа, защото отивам да ви приготвя място.</verse>
        <verse osisID='John.14.3'>И като отида и ви приготвя място, пак ще дойда и ще ви взема при Себе Си, така че където съм Аз, да бъдете и вие.</verse>
        <verse osisID='John.14.4'>А вие знаете къде отивам, и пътя знаете.</verse>
        <verse osisID='John.14.5'>Тома Му каза: Господи, не знаем къде отиваш, а как можем да знаем пътя?</verse>
        <verse osisID='John.14.6'>Иисус му каза: Аз съм пътят и истината, и животът; никой не идва при Отца, освен чрез Мен.</verse>
        <verse osisID='John.14.7'>Когато познаете Мен, ще познаете и Моя Отец; и отсега Го познавате и сте Го видели.</verse>
        <verse osisID='John.14.8'>Филип Му каза: Господи, покажи ни Отца, и ни е достатъчно.</verse>
        <verse osisID='John.14.9'>Иисус му каза: Толкова време съм с вас и не си ли Ме познал, Филипе? Който е видял Мен, е видял Отца; как казваш ти: Покажи ми Отца?</verse>
        <verse osisID='John.14.10'>Не вярваш ли, че Аз съм в Отца и Отец – в Мен? Думите, които Аз ви казвам, не ги говоря от Себе Си, а Отец, който обитава в Мен, върши Своите дела.</verse>
        <verse osisID='John.14.11'>Вярвайте Ми, че Аз съм в Отца и Отец – в Мен; или пък вярвайте Ми поради самите дела.</verse>
        <verse osisID='John.14.12'>Истина, истина ви казвам: който вярва в Мен, делата, които върша Аз, и той ще ги върши, и по-големи от тях ще върши; защото Аз отивам при Отца.</verse>
        <verse osisID='John.14.13'>И каквото и да поискате в Мое Име, ще го направя, за да се прослави Отец в Сина.</verse>
        <verse osisID='John.14.14'>Ако поискате нещо в Мое Име, ще го направя.</verse>
        <verse osisID='John.14.15'>Ако Ме любите, ще пазите Моите заповеди.</verse>
        <verse osisID='John.14.16'>И Аз ще помоля Отца и Той ще ви даде друг Застъпник, който ще бъде с вас до века –</verse>
        <verse osisID='John.14.17'>Духът на истината, когото светът не може да приеме, защото нито Го вижда, нито Го познава; но вие Го познавате, защото Той пребъдва с вас и ще бъде във вас.</verse>
        <verse osisID='John.14.18'>Няма да ви оставя сираци, ще дойда при вас.</verse>
        <verse osisID='John.14.19'>Още малко, и светът няма вече да Ме вижда, но вие Ме виждате; понеже Аз живея, и вие ще живеете.</verse>
        <verse osisID='John.14.20'>В онзи ден ще познаете, че Аз съм в Своя Отец, и вие в Мен, и Аз във вас.</verse>
        <verse osisID='John.14.21'>Който има Моите заповеди и ги пази, той Ме люби; а който Ме люби, ще бъде възлюбен от Моя Отец, и Аз ще го възлюбя и ще му явя Себе Си.</verse>
        <verse osisID='John.14.22'>Юда, не Искариотски, Му каза: Господи, по коя причина ще явиш Себе Си на нас, а не на света?</verse>
        <verse osisID='John.14.23'>Иисус в отговор му каза: Ако Ме люби някой, ще пази словото Ми; и Моят Отец ще го възлюби, и Ние ще дойдем при него и ще направим жилище у него.</verse>
        <verse osisID='John.14.24'>Който не Ме люби, не пази думите Ми; а словото, което слушате, не е Мое, а на Отца, който Ме е пратил.</verse>
        <verse osisID='John.14.25'>Това ви казах, докато още съм с вас.</verse>
        <verse osisID='John.14.26'>А Застъпникът, Светият Дух, когото Отец ще изпрати в Мое Име, Той ще ви научи на всичко и ще ви напомни всичко, което съм ви казал.</verse>
        <verse osisID='John.14.27'>Мир ви оставям; Моя мир ви давам: Аз не ви давам, както светът дава. Да не се смущава сърцето ви, нито да се бои.</verse>
        <verse osisID='John.14.28'>Чухте как Аз ви казах: Отивам си и ще дойда при вас. Ако Ме любехте, бихте се зарадвали, че казах, че отивам при Отца, защото Отец е по-голям от Мен.</verse>
        <verse osisID='John.14.29'>И сега ви го казах, преди да е станало, че когато стане, да повярвате.</verse>
        <verse osisID='John.14.30'>Аз няма вече много да говоря с вас, защото иде князът на (този) свят, и той няма нищо в Мен;</verse>
        <verse osisID='John.14.31'>но това става, за да познае светът, че Аз любя Отца и както Ми е заповядал Отец, така правя. Станете, да си отидем оттук.</verse>
      </chapter>
      <chapter osisID='John.15'>
        <verse osisID='John.15.1'>Аз съм истинската лоза и Моят Отец е лозарят.</verse>
        <verse osisID='John.15.2'>Всяка пръчка в Мен, която не дава плод, Той я маха; и всяка, която дава плод, я очиства, за да дава повече плод.</verse>
        <verse osisID='John.15.3'>Вие сте вече чисти заради словото, което ви говорих.</verse>
        <verse osisID='John.15.4'>Стойте в Мен, и Аз във вас. Както пръчката не може да даде плод от само себе си, ако не стои на лозата, така и вие не можете, ако не стоите в Мен.</verse>
        <verse osisID='John.15.5'>Аз съм лозата, вие сте пръчките; който стои в Мен и Аз – в него, той дава много плод; защото, отделени от Мен, не можете да направите нищо.</verse>
        <verse osisID='John.15.6'>Ако някой не стои в Мен, той бива изхвърлен навън като пръчка и изсъхва; и ги събират и ги хвърлят в огъня, и те изгарят.</verse>
        <verse osisID='John.15.7'>Ако стоите в Мен и думите Ми стоят във вас, искайте, каквото и да желаете, и ще ви бъде.</verse>
        <verse osisID='John.15.8'>В това се прославя Моят Отец – да принасяте много плод; и ще бъдете Мои ученици.</verse>
        <verse osisID='John.15.9'>Както Отец възлюби Мен, така и Аз възлюбих вас; стойте в Моята любов.</verse>
        <verse osisID='John.15.10'>Ако пазите Моите заповеди, ще стоите в любовта Ми, както и Аз опазих заповедите на Своя Отец и стоя в Неговата любов.</verse>
        <verse osisID='John.15.11'>Това ви говорих, за да бъде Моята радост във вас, и вашата радост да бъде пълна.</verse>
        <verse osisID='John.15.12'>Това е Моята заповед: да се любите един друг, както Аз ви възлюбих.</verse>
        <verse osisID='John.15.13'>Никой няма по-голяма любов от това, да даде живота си за приятелите си.</verse>
        <verse osisID='John.15.14'>Вие сте Ми приятели, ако вършите, каквото ви заповядвам.</verse>
        <verse osisID='John.15.15'>Не ви наричам вече слуги, защото слугата не знае какво върши Господарят му; а вас нарекох приятели, защото ви явих всичко, което чух от Своя Отец.</verse>
        <verse osisID='John.15.16'>Вие не избрахте Мен, а Аз избрах вас и ви определих да отидете и да принасяте плод, и плодът ви да бъде траен; така че каквото и да поискате от Отца в Мое Име, да ви даде.</verse>
        <verse osisID='John.15.17'>Това ви заповядвам: да се любите един друг.</verse>
        <verse osisID='John.15.18'>Ако светът ви мрази, знайте, че преди вас Мен е намразил.</verse>
        <verse osisID='John.15.19'>Ако бяхте от света, светът щеше да люби своето; а понеже не сте от света, а Аз ви избрах от света, затова светът ви мрази.</verse>
        <verse osisID='John.15.20'>Помнете думата, която ви казах: Слугата не е по-горен от господаря си. Ако Мен гониха, и вас ще гонят; ако са опазили Моето слово, ще пазят и вашето.</verse>
        <verse osisID='John.15.21'>Но всичко това ще ви сторят заради Моето Име, защото не познават Онзи, който Ме е пратил.</verse>
        <verse osisID='John.15.22'>Ако не бях дошъл и не им бях говорил, не биха имали грях; но сега нямат извинение за греха си.</verse>
        <verse osisID='John.15.23'>Който мрази Мен, мрази и Моя Отец.</verse>
        <verse osisID='John.15.24'>Ако не бях извършил между тях делата, които никой друг не е извършил, не биха имали грях; но сега видяха и намразиха и Мен, и Моя Отец.</verse>
        <verse osisID='John.15.25'>Но това стана, за да се изпълни писаното в закона им слово: ?Намразиха Ме без причина.“</verse>
        <verse osisID='John.15.26'>А когато дойде Застъпникът, когото Аз ще ви изпратя от Отца, Духът на истината, който изхожда от Отца, Той ще свидетелства за Мен.</verse>
        <verse osisID='John.15.27'>Но и вие ще свидетелствате, защото сте били с Мен отначало.</verse>
      </chapter>
      <chapter osisID='John.16'>
        <verse osisID='John.16.1'>Това ви казах, за да не се препънете.</verse>
        <verse osisID='John.16.2'>Ще ви отлъчат от синагогата; даже настава час, когато всеки, който ви убие, ще мисли, че принася служба на Бога.</verse>
        <verse osisID='John.16.3'>И това ще ви сторят, защото не са познали нито Отца, нито Мен.</verse>
        <verse osisID='John.16.4'>Но Аз ви казах тези неща, за да помните, че съм ви ги казал, когато дойде часът им. Отначало не ви ги казах, защото бях с вас.</verse>
        <verse osisID='John.16.5'>Но сега отивам при Онзи, който Ме е пратил, и никой от вас не Ме пита: Къде отиваш?</verse>
        <verse osisID='John.16.6'>Но понеже ви казах това, скръб изпълни сърцата ви.</verse>
        <verse osisID='John.16.7'>Аз обаче ви казвам истината: за вас е по-добре Аз да отида, защото, ако не отида, Застъпникът няма да дойде при вас; но ако отида, ще ви Го изпратя.</verse>
        <verse osisID='John.16.8'>А когато Той дойде, ще изобличи света за грях, за правда и за съд:</verse>
        <verse osisID='John.16.9'>за грях, защото не вярват в Мен;</verse>
        <verse osisID='John.16.10'>за правда, защото отивам при Отца и няма вече да Ме виждате;</verse>
        <verse osisID='John.16.11'>и за съд, защото князът на този свят е осъден.</verse>
        <verse osisID='John.16.12'>Имам още много неща да ви кажа, но не можете да ги понесете сега.</verse>
        <verse osisID='John.16.13'>А когато дойде Онзи, Духът на истината, ще ви води в цялата истина; защото няма да говори от Себе Си, а каквото чуе, това ще говори, и ще ви извести за идните неща.</verse>
        <verse osisID='John.16.14'>Той Мен ще прослави, защото от Моето ще взема и ще ви известява.</verse>
        <verse osisID='John.16.15'>Всичко, което има Отец, е Мое; затова казах, че от Моето ще взема и ще ви известява.</verse>
        <verse osisID='John.16.16'>Още малко, и няма да Ме виждате; и пак малко, и ще Ме видите.</verse>
        <verse osisID='John.16.17'>Тогава някои от учениците Му си казаха помежду си: Какво е това, което ни казва: Още малко, и няма да Ме виждате; и пак малко, и ще Ме видите, и това: Отивам при Отца?</verse>
        <verse osisID='John.16.18'>Затова си казаха: Какво е това, което казва: Още малко? Не знаем какво иска да каже.</verse>
        <verse osisID='John.16.19'>Иисус, като разбра, че желаят да Го питат, им каза: Затова ли се питате помежду си, че казах: Още малко, и няма да Ме виждате; и пак малко, и ще Ме видите?</verse>
        <verse osisID='John.16.20'>Истина, истина ви казвам, че вие ще заплачете и ще заридаете, а светът ще се радва; вие ще скърбите, но скръбта ви ще се обърне в радост.</verse>
        <verse osisID='John.16.21'>Жена, когато ражда, е в скръб, защото е дошъл часът й; но когато роди детенцето, не помни вече мъките поради радостта, че се е родил човек на света.</verse>
        <verse osisID='John.16.22'>Така и вие сега имате скръб; но Аз пак ще ви видя и сърцето ви ще се зарадва, и радостта ви никой няма да ви отнеме.</verse>
        <verse osisID='John.16.23'>И в онзи ден няма да Ме питате за нищо. Истина, истина ви казвам: ако поискате нещо от Отца в Мое Име, Той ще ви го даде.</verse>
        <verse osisID='John.16.24'>Досега нищо не сте искали в Мое Име; искайте, и ще получите, за да бъде радостта ви пълна.</verse>
        <verse osisID='John.16.25'>Това ви говорих с притчи. Настава час, когато няма вече да ви говоря с притчи, а ясно ще ви известя за Отца.</verse>
        <verse osisID='John.16.26'>В онзи ден ще искате в Мое Име; и не ви казвам, че Аз ще моля Отца за вас,</verse>
        <verse osisID='John.16.27'>защото Сам Отец ви обича, понеже вие обикнахте Мен и повярвахте, че Аз от Отца излязох.</verse>
        <verse osisID='John.16.28'>Излязох от Отца и дойдох на света; и пак напускам света и отивам при Отца.</verse>
        <verse osisID='John.16.29'>Неговите ученици Му казаха: Ето, сега ясно говориш и никаква притча не казваш.</verse>
        <verse osisID='John.16.30'>Сега знаем, че Ти всичко знаеш и няма нужда да Те пита някой. По това вярваме, че си излязъл от Бога.</verse>
        <verse osisID='John.16.31'>Иисус им отговори: Сега ли вярвате?</verse>
        <verse osisID='John.16.32'>Ето, настава час, дошъл е вече, да се разпръснете всеки при своето си и Мен да оставите сам; но Аз не съм сам, защото Отец е с Мен.</verse>
        <verse osisID='John.16.33'>Това ви казах, за да имате в Мен мир. В света имате скръб, но дерзайте: Аз победих света.</verse>
      </chapter>
      <chapter osisID='John.17'>
        <verse osisID='John.17.1'>Това каза Иисус, и като вдигна очите Си към небето, каза: Отче, настана часът: прослави Сина Си, за да Те прослави и Синът Ти,</verse>
        <verse osisID='John.17.2'>както си Му дал власт над всяко създание да даде вечен живот на всички, които си Му дал.</verse>
        <verse osisID='John.17.3'>А това е вечен живот – да познаят Теб, единствения истинен Бог, и Иисус Христос, когото си изпратил.</verse>
        <verse osisID='John.17.4'>Аз Те прославих на земята: извърших делото, което Ти Ми даде да върша.</verse>
        <verse osisID='John.17.5'>И сега, прослави Ме, Отче, при Себе Си със славата, която имах при Теб, преди да беше светът.</verse>
        <verse osisID='John.17.6'>Изявих Името Ти на хората, които Ми даде от света. Те бяха Твои и Ти ги даде на Мен, и те опазиха Твоето слово.</verse>
        <verse osisID='John.17.7'>Сега познаха, че всичко, което си Ми дал, е от Теб;</verse>
        <verse osisID='John.17.8'>защото думите, които Ми даде Ти, Аз ги предадох на тях и те ги приеха и наистина познаха, че излязох от Теб, и повярваха, че Ти си Ме пратил.</verse>
        <verse osisID='John.17.9'>Аз за тях се моля; не се моля за света, а за тези, които си Ми дал, защото са Твои.</verse>
        <verse osisID='John.17.10'>И всичко Мое е Твое, и Твоето – Мое, и Аз съм прославен в тях.</verse>
        <verse osisID='John.17.11'>Не съм вече в света, а тези са в света, и Аз ида при Теб. Отче свети, опази ги в Името Си, което си Ми дал, за да бъдат едно, както сме и Ние.</verse>
        <verse osisID='John.17.12'>Докато бях с тях, Аз ги пазех в Твоето Име, което Ми даде; опазих ги и нито един от тях не погина освен синът на погибелта, за да се изпълни Писанието.</verse>
        <verse osisID='John.17.13'>А сега идвам при Теб; и това казвам в света, за да имат Моята радост пълна в себе си.</verse>
        <verse osisID='John.17.14'>Аз им предадох Твоето слово; и светът ги намрази, защото те не са от света, както и Аз не съм от него.</verse>
        <verse osisID='John.17.15'>Не се моля да ги вземеш от света, а да ги пазиш от лукавия.</verse>
        <verse osisID='John.17.16'>Те не са от света, както и Аз не съм от света.</verse>
        <verse osisID='John.17.17'>Освети ги чрез истината; Твоето слово е истина.</verse>
        <verse osisID='John.17.18'>Както Ти прати Мен в света, така и Аз пратих тях в света.</verse>
        <verse osisID='John.17.19'>И за тях Аз освещавам Себе Си, за да бъдат и те осветени чрез истината.</verse>
        <verse osisID='John.17.20'>И не само за тях се моля, а и за онези, които биха повярвали в Мен чрез тяхното слово –</verse>
        <verse osisID='John.17.21'>да бъдат всички едно; както Ти, Отче, си в Мен и Аз в Теб, така и те да бъдат в Нас (едно), за да повярва светът, че Ти си Ме пратил.</verse>
        <verse osisID='John.17.22'>И славата, която Ти Ми даде, Аз дадох на тях; за да бъдат едно, както и Ние сме едно:</verse>
        <verse osisID='John.17.23'>Аз в тях и Ти в Мен, за да бъдат съвършени в едно, за да познае светът, че Ти си Ме пратил и си ги възлюбил, както си възлюбил Мен.</verse>
        <verse osisID='John.17.24'>Отче, желая, където съм Аз, да бъдат с Мен и тези, които си Ми дал, за да гледат Моята слава, която си Ми дал; защото си Ме възлюбил преди създанието на света.</verse>
        <verse osisID='John.17.25'>Отче праведни, светът не Те е познал, но Аз Те познах; и тези познаха, че Ти си Ме пратил.</verse>
        <verse osisID='John.17.26'>И явих им Твоето Име, и ще явя, така че любовта, с която си Ме възлюбил, да бъде в тях, и Аз в тях.</verse>
      </chapter>
      <chapter osisID='John.18'>
        <verse osisID='John.18.1'>Като каза това, Иисус излезе с учениците Си отвъд потока Кедрон, където имаше градина, в която влезе Той и учениците Му.</verse>
        <verse osisID='John.18.2'>А Юда, който Го предаде, знаеше това място; защото Иисус често се събираше там с учениците Си.</verse>
        <verse osisID='John.18.3'>И така, Юда, като взе една дружина войници и служители от главните свещеници и фарисеите, дойде там с фенери, факли и оръжия.</verse>
        <verse osisID='John.18.4'>А Иисус, като знаеше всичко, което щеше да дойде върху Него, излезе и им каза: Кого търсите?</verse>
        <verse osisID='John.18.5'>Отговориха Му: Иисус Назарянина. Иисус им каза: Аз съм. А с тях стоеше и Юда, който Го предаваше.</verse>
        <verse osisID='John.18.6'>И когато им каза: Аз съм, те се дръпнаха назад и паднаха на земята.</verse>
        <verse osisID='John.18.7'>Пак ги попита: Кого търсите? А те казаха: Иисус Назарянина.</verse>
        <verse osisID='John.18.8'>Иисус отговори: Казах ви, че съм Аз. И така, ако търсите Мен, оставете тези да си отидат;</verse>
        <verse osisID='John.18.9'>за да се изпълни думата, казана от Него: От тези, които Ми даде, не изгубих нито един.</verse>
        <verse osisID='John.18.10'>А Симон Петър, като имаше меч, го измъкна, удари слугата на първосвещеника и му отсече дясното ухо. Името на слугата беше Малх.</verse>
        <verse osisID='John.18.11'>Тогава Иисус каза на Петър: Сложй меча в ножницата. Чашата, която Ми даде Отец, да не я ли пия?</verse>
        <verse osisID='John.18.12'>И така, дружината, хилядникът и юдейските служители хванаха Иисус и Го вързаха.</verse>
        <verse osisID='John.18.13'>И Го заведоха първо при Анна, защото той беше тъст на Каяфа, който беше първосвещеник през тази година.</verse>
        <verse osisID='John.18.14'>А Каяфа беше онзи, който беше дал на юдеите съвет, че е по-добре един човек да загине за народа.</verse>
        <verse osisID='John.18.15'>А Симон Петър и един друг ученик следваха Иисус; и този ученик беше познат на първосвещеника и влезе с Иисус в двора на първосвещеника.</verse>
        <verse osisID='John.18.16'>А Петър стоеше вън до вратата; и другият ученик, който беше познат на първосвещеника, излезе и говори с вратарката, и въведе Петър.</verse>
        <verse osisID='John.18.17'>Тогава слугинята-вратарка каза на Петър: Не си ли и ти от учениците на този Човек? Той каза: Не съм.</verse>
        <verse osisID='John.18.18'>А слугите и служителите бяха наклали огън, защото беше студено, и стояха и се грееха. И Петър стоеше с тях и се грееше.</verse>
        <verse osisID='John.18.19'>А първосвещеникът попита Иисус за учениците Му и за учението Му.</verse>
        <verse osisID='John.18.20'>Иисус му отговори: Аз говорих открито на света. Винаги поучавах в синагогите и в храма, където юдеите винаги се събират, и нищо не съм говорил скришно.</verse>
        <verse osisID='John.18.21'>Защо питаш Мен? Питай онези, които са Ме слушали какво съм им говорил; ето, те знаят какво съм казал.</verse>
        <verse osisID='John.18.22'>Когато каза това, един от служителите, който стоеше наблизо, удари плесница на Иисус и каза: Така ли отговаряш на първосвещеника?</verse>
        <verse osisID='John.18.23'>Иисус му отговори: Ако съм говорил зло, покажи злото; а ако е добро, защо Ме удряш?</verse>
        <verse osisID='John.18.24'>Тогава Анна Го изпрати вързан при първосвещеника Каяфа.</verse>
        <verse osisID='John.18.25'>А Симон Петър стоеше и се грееше. И му казаха: Не си ли и ти от Неговите ученици? Той отрече, като каза: Не съм.</verse>
        <verse osisID='John.18.26'>Един от слугите на първосвещеника, роднина на онзи, на когото Петър отсече ухото, каза: Не те ли видях аз в градината с Него?</verse>
        <verse osisID='John.18.27'>И Петър пак се отрече; и начаса пропя петел.</verse>
        <verse osisID='John.18.28'>Тогава поведоха Иисус от Каяфа в преторията; а беше рано. Но те самите не влязоха в преторията, за да не се осквернят, за да могат да ядат пасхата.</verse>
        <verse osisID='John.18.29'>Тогава Пилат излезе при тях и каза: В какво обвинявате този Човек?</verse>
        <verse osisID='John.18.30'>В отговор му казаха: Ако Той не беше злодей, ние нямаше да ти Го предадем.</verse>
        <verse osisID='John.18.31'>А Пилат им каза: Вземете Го вие и Го съдете според вашия закон. Юдеите му казаха: На нас не ни е позволено да убиваме никого;</verse>
        <verse osisID='John.18.32'>за да се изпълни думата, която каза Иисус, като предсказваше с каква смърт щеше да умре.</verse>
        <verse osisID='John.18.33'>Тогава Пилат пак влезе в преторията, повика Иисус и Му каза: Ти ли си юдейският Цар?</verse>
        <verse osisID='John.18.34'>Иисус му отговори: От себе си ли казваш това, или други са ти казали за Мен?</verse>
        <verse osisID='John.18.35'>Пилат отговори: Че аз юдеин ли съм? Твоят народ и главните свещеници Те предадоха на мен. Какво си направил?</verse>
        <verse osisID='John.18.36'>Иисус отговори: Моето царство не е от този свят; ако беше царството Ми от този свят, служителите Ми щяха да се борят да не бъда предаден на юдеите. Но сега царството Ми не е оттук.</verse>
        <verse osisID='John.18.37'>Затова Пилат Му каза: Тогава, Ти Цар ли си? Иисус отговори: Ти казваш, че Аз съм Цар. Аз затова се родих и затова дойдох на света, за да свидетелствам за истината. Всеки, който е от истината, слуша Моя глас.</verse>
        <verse osisID='John.18.38'>Пилат Му каза: Що е истина? И като каза това, пак излезе при юдеите и им каза: Аз не намирам никаква вина в Него.</verse>
        <verse osisID='John.18.39'>Но при вас има обичай да ви пускам по един на Пасхата. Желаете ли да ви пусна юдейския Цар?</verse>
        <verse osisID='John.18.40'>Тогава те всички пак закрещяха, казвайки: Не Този, а Варава. А Варава беше разбойник.</verse>
      </chapter>
      <chapter osisID='John.19'>
        <verse osisID='John.19.1'>Тогава Пилат взе Иисус и Го би.</verse>
        <verse osisID='John.19.2'>И войниците сплетоха венец от тръни, наложиха го на главата Му и Му облякоха пурпурна дреха,</verse>
        <verse osisID='John.19.3'>и казваха: Привет, Царю юдейски!; и Му удряха плесници.</verse>
        <verse osisID='John.19.4'>Тогава Пилат пак излезе навън и им каза: Ето, извеждам ви Го навън, за да знаете, че не намирам в Него никаква вина.</verse>
        <verse osisID='John.19.5'>Тогава Иисус излезе навън, носейки трънения венец и пурпурната дреха. Пилат им каза: Ето Човекът!</verse>
        <verse osisID='John.19.6'>А като Го видяха, главните свещеници и служителите извикаха, казвайки: Разпъни Го! Разпъни Го! Пилат им каза: Вие Го вземете и Го разпънете, защото аз не намирам вина в Него.</verse>
        <verse osisID='John.19.7'>Юдеите му отговориха: Ние имаме закон и според нашия закон Той трябва да умре, защото направи Себе Си Божи Син.</verse>
        <verse osisID='John.19.8'>А Пилат, като чу тази дума, още повече се уплаши.</verse>
        <verse osisID='John.19.9'>И пак влезе в преторията и каза на Иисус: Ти откъде си? Но Иисус не му даде отговор.</verse>
        <verse osisID='John.19.10'>Тогава Пилат Му каза: На мен ли не говориш? Не знаеш ли, че имам власт да Те пусна и имам власт да Те разпъна?</verse>
        <verse osisID='John.19.11'>Иисус му отговори: Ти нямаше да имаш никаква власт над Мен, ако не ти беше дадено от горе; затова, по-голям грях има онзи, който Ме предаде на теб.</verse>
        <verse osisID='John.19.12'>Оттогава Пилат търсеше начин да Го пусне, но юдеите викаха, като казваха: Ако пуснеш Този, не си приятел на императора! Всеки, който прави себе си цар, е противник на императора!</verse>
        <verse osisID='John.19.13'>А Пилат, като чу тези думи, изведе Иисус навън и седна на съдийския престол, на мястото, наречено Каменната настилка, а на еврейски – Гавата.</verse>
        <verse osisID='John.19.14'>Беше денят на Приготовление на Пасхата, около шестия час. И той каза на юдеите: Ето вашият Цар!</verse>
        <verse osisID='John.19.15'>А те извикаха: Махни Го! Махни Го! Разпъни Го! Пилат им каза: Вашия Цар ли да разпъна? Главните свещеници отговориха: Нямаме друг цар освен императора!</verse>
        <verse osisID='John.19.16'>Затова той им Го предаде да бъде разпънат. И така, те взеха Иисус и Го отведоха.</verse>
        <verse osisID='John.19.17'>И Той, носейки кръста Си, излезе на мястото, наречено Лобно, което на еврейски се казва Голгота,</verse>
        <verse osisID='John.19.18'>където Го разпънаха, и с Него други двама – от едната и от другата страна, а Иисус по средата.</verse>
        <verse osisID='John.19.19'>А Пилат написа и надпис и го постави на кръста. А написаното беше: Иисус Назарянинът, юдейският Цар.</verse>
        <verse osisID='John.19.20'>Този надпис прочетоха мнозина от юдеите, защото мястото, където разпънаха Иисус, беше близо до града и написаното беше на еврейски, на гръцки и на латински.</verse>
        <verse osisID='John.19.21'>А главните свещеници на юдеите казаха на Пилат: Недей да пишеш: Юдейският Цар, а Самозваният юдейски Цар.</verse>
        <verse osisID='John.19.22'>Пилат отговори: Каквото писах, писах.</verse>
        <verse osisID='John.19.23'>А войниците, като разпънаха Иисус, взеха дрехите Му и ги разделиха на четири дяла – на всеки войник по един дял; взеха и долната Му дреха. А дрехата не беше шита, а изтъкана цялата от горе.</verse>
        <verse osisID='John.19.24'>Затова те казаха помежду си: Да не я раздираме, а да хвърлим жребий за нея – чия да бъде; за да се изпълни писанието, което казва: ?Разделиха си дрехите Ми и за облеклото Ми хвърлиха жребий.“ И така, войниците направиха това.</verse>
        <verse osisID='John.19.25'>А при кръста на Иисус стояха майка Му и сестрата на майка Му, Мария Клеопова и Мария Магдалена.</verse>
        <verse osisID='John.19.26'>А Иисус, като видя майка Си и ученика, когото любеше, който стоеше наблизо, каза на майка Си: Жено, ето твоят син!</verse>
        <verse osisID='John.19.27'>После каза на ученика: Ето твоята майка! И от онзи час ученикът я прибра в своя дом.</verse>
        <verse osisID='John.19.28'>След това Иисус, като знаеше, че всичко вече е свършено, за да се сбъдне Писанието, каза: Жаден съм.</verse>
        <verse osisID='John.19.29'>А там беше сложен съд, пълен с оцет; и те напоиха гъба с оцет, набучиха я на исоп и я поднесоха до устата Му.</verse>
        <verse osisID='John.19.30'>А Иисус, като прие оцета, каза: Свърши се! И като наведе глава, предаде дух.</verse>
        <verse osisID='John.19.31'>И понеже беше денят на приготовлението, за да не останат телата на кръста в съботата, защото онази събота беше велика, юдеите помолиха Пилат да им пречупят краката и да ги махнат оттам.</verse>
        <verse osisID='John.19.32'>Тогава войниците дойдоха и пречупиха краката на единия и на другия, които бяха разпънати с Него.</verse>
        <verse osisID='John.19.33'>Но когато дойдоха при Иисус и Го видяха вече умрял, не Му пречупиха краката.</verse>
        <verse osisID='John.19.34'>Но един от войниците прободе с копие ребрата Му и веднага изтече кръв и вода.</verse>
        <verse osisID='John.19.35'>И този, който видя, свидетелства, и неговото свидетелство е вярно; и той знае, че говори истината, за да повярвате и вие.</verse>
        <verse osisID='John.19.36'>Защото това стана, за да се изпълни писанието: ?Кост Негова няма да се строши“;</verse>
        <verse osisID='John.19.37'>и пак друго писание казва: ?Ще погледнат на Него, когото прободоха.“</verse>
        <verse osisID='John.19.38'>След това Йосиф от Ариматея, който беше ученик на Иисус, но таен поради страх от юдеите, помоли Пилат да вземе тялото на Иисус; и Пилат позволи. И така, той дойде и взе тялото на Иисус.</verse>
        <verse osisID='John.19.39'>Дойде също и Никодим, който първо беше ходил при Иисус през нощта, и донесе около сто литри смес от смирна и алое.</verse>
        <verse osisID='John.19.40'>Тогава взеха тялото на Иисус и Го обвиха в плащаница с ароматите според юдейския обичай на погребване.</verse>
        <verse osisID='John.19.41'>А на мястото, където беше разпънат, имаше градина и в градината – нов гроб, в който още никой не беше полаган.</verse>
        <verse osisID='John.19.42'>Там положиха Иисус заради юдейския ден на Приготовлението, защото гробът беше наблизо.</verse>
      </chapter>
      <chapter osisID='John.20'>
        <verse osisID='John.20.1'>В първия ден на седмицата Мария Магдалена дойде на гроба рано, докато беше още тъмно, и видя, че камъкът е махнат от гроба.</verse>
        <verse osisID='John.20.2'>Затова се затича и дойде при Симон Петър и при другия ученик, когото Иисус обичаше, и им каза: Вдигнали са Господа от гроба и не знаем къде са Го положили!</verse>
        <verse osisID='John.20.3'>И така, Петър и другият ученик излязоха и тръгнаха за гроба.</verse>
        <verse osisID='John.20.4'>И двамата тичаха заедно, но другият ученик изпревари Петър и стигна пръв на гроба.</verse>
        <verse osisID='John.20.5'>И като надникна, видя плащаниците сложени, но не влезе вътре.</verse>
        <verse osisID='John.20.6'>След него дойде Симон Петър и влезе в гроба; и видя плащаниците сложени</verse>
        <verse osisID='John.20.7'>и кърпата, която беше на главата Му, не сложена с плащаниците, а свита на отделно място.</verse>
        <verse osisID='John.20.8'>Тогава влезе другият ученик, който пръв стигна до гроба; и видя и повярва.</verse>
        <verse osisID='John.20.9'>Защото още не бяха разбрали писанието, че Той трябваше да възкръсне от мъртвите.</verse>
        <verse osisID='John.20.10'>Тогава учениците се върнаха пак у тях си.</verse>
        <verse osisID='John.20.11'>А Мария стоеше до гроба отвън и плачеше; и както плачеше, надникна в гроба</verse>
        <verse osisID='John.20.12'>и видя два ангела в бяло да седят там, където беше лежало тялото на Иисус – единият при главата, а другият при краката.</verse>
        <verse osisID='John.20.13'>И те й казаха: Жено, защо плачеш? Каза им: Защото са взели моя Господ и не зная къде са Го положили.</verse>
        <verse osisID='John.20.14'>Като каза това, тя се обърна назад и видя Иисус, че стои, но не разбра, че беше Иисус.</verse>
        <verse osisID='John.20.15'>Иисус й каза: Жено, защо плачеш? Кого търсиш? Тя, като мислеше, че е градинарят, Му каза: Господине, ако Ти си Го изнесъл, кажи ми къде си Го положил, и аз ще Го взема.</verse>
        <verse osisID='John.20.16'>Иисус й каза: Мария! Тя се обърна и Му каза на еврейски: Равуни!, което значи: Учителю!</verse>
        <verse osisID='John.20.17'>Иисус й каза: Не се вкопчвай в Мен, защото още не съм се възнесъл при Своя Отец; но иди при братята Ми и им кажй: Възнасям се при Моя Отец и вашия Отец, при Моя Бог и вашия Бог.</verse>
        <verse osisID='John.20.18'>Мария Магдалена дойде и извести на учениците, че е видяла Господа и че Той й е казал това.</verse>
        <verse osisID='John.20.19'>А вечерта на същия ден, първия на седмицата, когато вратите, където бяха събрани учениците, бяха заключени поради страха от юдеите, Иисус дойде, застана на средата и им каза: Мир вам!</verse>
        <verse osisID='John.20.20'>И като каза това, им показа ръцете и ребрата Си. И учениците се зарадваха, като видяха Господа.</verse>
        <verse osisID='John.20.21'>И Иисус пак им каза: Мир вам! Както Отец изпрати Мен, така и Аз изпращам вас.</verse>
        <verse osisID='John.20.22'>И като каза това, духна върху тях и им каза: Приемете Свети Дух.</verse>
        <verse osisID='John.20.23'>На които простите греховете, простени им са; на които задържите, задържани са.</verse>
        <verse osisID='John.20.24'>А Тома, един от дванадесетте, наречен Близнак, не беше с тях, когато дойде Иисус.</verse>
        <verse osisID='John.20.25'>Затова другите ученици му казаха: Видяхме Господа. Но той им каза: Ако не видя на ръцете Му белега от гвоздеите и не сложа пръста си в белега от гвоздеите, и не сложа ръката си в ребрата Му, няма да повярвам!</verse>
        <verse osisID='John.20.26'>И след осем дни учениците Му пак бяха вътре и Тома – с тях. Иисус дойде, като вратите бяха заключени, застана на средата и каза: Мир вам!</verse>
        <verse osisID='John.20.27'>Тогава каза на Тома: Дай си пръста тук и виж ръцете Ми, и си дай ръката, и я сложи в ребрата Ми; и не бъди невярващ, а вярващ.</verse>
        <verse osisID='John.20.28'>Тома в отговор Му каза: Господ мой и Бог мой!</verse>
        <verse osisID='John.20.29'>Иисус му каза: (Тома,) понеже Ме видя, ти повярва. Блажени, които не са видели и са повярвали.</verse>
        <verse osisID='John.20.30'>И Иисус извърши още много други знамения пред учениците, които не са написани в тази книга.</verse>
        <verse osisID='John.20.31'>А тези са написани, за да повярвате, че Иисус е Христос, Божият Син, и като вярвате, да имате живот в Неговото Име.</verse>
      </chapter>
      <chapter osisID='John.21'>
        <verse osisID='John.21.1'>След това Иисус пак се яви на учениците при Тивериадското езеро; и ето как им се яви:</verse>
        <verse osisID='John.21.2'>там бяха заедно Симон Петър, Тома, наречен Близнак, Натанаил от Кана Галилейска, Зеведеевите синове и други двама от учениците Му.</verse>
        <verse osisID='John.21.3'>Симон Петър им каза: Отивам да ловя риба. Казаха му: Ще дойдем и ние с теб. Излязоха и се качиха на кораба; и през онази нощ не уловиха нищо.</verse>
        <verse osisID='John.21.4'>А като се разсъмваше вече, Иисус застана на брега, но учениците не разбраха, че е Иисус.</verse>
        <verse osisID='John.21.5'>Иисус им каза: Деца, имате ли нещо за ядене? Отговориха Му: Нямаме.</verse>
        <verse osisID='John.21.6'>А Той им каза: Хвърлете мрежата отдясно на кораба и ще намерите. И така, те хвърлиха и не можаха вече да я извлекат поради многото риби.</verse>
        <verse osisID='John.21.7'>Тогава онзи ученик, когото Иисус любеше, каза на Петър: Господ е. А Симон Петър, като чу, че бил Господ, препаса връхната си дреха, защото беше гол, и се хвърли в езерото.</verse>
        <verse osisID='John.21.8'>А другите ученици дойдоха с лодката, защото не бяха далеч от сушата – на около двеста лакътя, като влачеха мрежата с рибата.</verse>
        <verse osisID='John.21.9'>И като излязоха на сушата, видяха сложена жарава и на нея сложена риба и хляб.</verse>
        <verse osisID='John.21.10'>Иисус им каза: Донесете от рибите, които сега уловихте.</verse>
        <verse osisID='John.21.11'>Симон Петър се качи на лодката и извлече мрежата на сушата, пълна с едри риби – сто петдесет и три на брой; и макар да бяха толкова, мрежата не се скъса.</verse>
        <verse osisID='John.21.12'>Иисус им каза: Елате да закусите. И никой от учениците не смееше да Го попита: Ти кой си?; понеже знаеха, че е Господ.</verse>
        <verse osisID='John.21.13'>Иисус дойде, взе хляба и им даде, а също и рибата.</verse>
        <verse osisID='John.21.14'>Това беше вече трети път, как Иисус се яви на Своите ученици, след като възкръсна от мъртвите.</verse>
        <verse osisID='John.21.15'>А когато закусиха, Иисус каза на Симон Петър: Симоне Йонов, любиш ли Ме повече отколкото тези? Каза Му: Да, Господи, Ти знаеш, че Те обичам. Той му каза: Храни агънцата Ми.</verse>
        <verse osisID='John.21.16'>Пак му каза втори път: Симоне Йонов, любиш ли Ме? Каза Му: Да, Господи, Ти знаеш, че Те обичам. Той му каза: Паси овцете Ми.</verse>
        <verse osisID='John.21.17'>Каза му трети път: Симоне Йонов, обичаш ли Ме? Петър се натъжи за това, че трети път му каза: Обичаш ли Ме?; и Му каза: Господи, Ти всичко знаеш; Ти познаваш, че Те обичам. Иисус му каза: Храни овцете Ми.</verse>
        <verse osisID='John.21.18'>Истина, истина ти казвам: когато беше по-млад, ти сам се опасваше и ходеше, където си искаше; но когато остарееш, ще простреш ръцете си и друг ще те опасва и ще те води, където не искаш.</verse>
        <verse osisID='John.21.19'>А това каза, като означаваше с каква смърт Петър щеше да прослави Бога. И като рече това, му каза: Следвай Ме.</verse>
        <verse osisID='John.21.20'>А Петър, като се обърна, видя, че го следва ученикът, когото Иисус любеше и който на вечерята се беше облегнал на гърдите Му и беше казал: Господи, кой е този, който ще Те предаде?</verse>
        <verse osisID='John.21.21'>Него като видя, Петър каза на Иисус: Господи, а с този какво?</verse>
        <verse osisID='John.21.22'>Иисус му каза: Ако искам той да остане, докато дойда, теб какво ти е? Ти Ме следвай.</verse>
        <verse osisID='John.21.23'>И между братята се разнесе тази дума, че този ученик няма да умре. Иисус обаче не му каза, че няма да умре, а: Ако искам той да остане, докато дойда, теб какво ти е?</verse>
        <verse osisID='John.21.24'>Този е ученикът, който свидетелства за тези неща и написа тези неща; и знаем, че неговото свидетелство е истинно.</verse>
        <verse osisID='John.21.25'>Има още и много други дела, които извърши Иисус; но ако се напишеха едно по едно, струва ми се, че цял свят нямаше да побере написаните книги. (Амин.)</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Eccl'>
      <chapter osisID='Eccl.1'>
        <verse osisID='Eccl.1.1'>Думите на проповедника, сина на Давид, цар в Ерусалим:</verse>
        <verse osisID='Eccl.1.2'>Суета на суетите! — казва проповедникът. — Суета на суетите, всичко е суета.</verse>
        <verse osisID='Eccl.1.3'>Каква полза има човек от целия си труд, в който се труди под слънцето?</verse>
        <verse osisID='Eccl.1.4'>Едно поколение преминава и друго поколение идва, а земята вечно стои.</verse>
        <verse osisID='Eccl.1.5'>И слънцето изгрява и слънцето залязва, и бърза към мястото, където е изгряло.</verse>
        <verse osisID='Eccl.1.6'>Вятърът отива на юг и се обръща на север, непрестанно се върти и отива, и в кръгообразните си пътища се връща вятърът.</verse>
        <verse osisID='Eccl.1.7'>Всички реки отиват в морето, а морето не се напълва. На мястото, където реките отиват, там те се връщат да отидат отново.</verse>
        <verse osisID='Eccl.1.8'>Всички думи са трудни, нищо не може да каже човек. Окото не се насища с гледане и ухото не се напълва със слушане.</verse>
        <verse osisID='Eccl.1.9'>Каквото е било, това и ще бъде и каквото е извършено, това и ще се извърши; и няма нищо ново пред слънцето.</verse>
        <verse osisID='Eccl.1.10'>Има ли нещо, за което да се каже: Виж, това е ново? То вече е било в древни времена преди нас.</verse>
        <verse osisID='Eccl.1.11'>Няма спомен за предишните; и за следващите, които ще бъдат, няма да има спомен между онези, които ще бъдат после.</verse>
        <verse osisID='Eccl.1.12'>Аз, проповедникът, бях цар над Израил в Ерусалим.</verse>
        <verse osisID='Eccl.1.13'>И предадох сърцето си да издиря и да изследвам чрез мъдрост всичко, което се върши под небето. Тежка работа е дал Бог на човешките синове, за да се трудят в нея.</verse>
        <verse osisID='Eccl.1.14'>Видях всичките дела, които се вършат под слънцето, и ето, всичко е суета и гонене на вятър.</verse>
        <verse osisID='Eccl.1.15'>Кривото не може да се изправи и липсващото не може да се брои.</verse>
        <verse osisID='Eccl.1.16'>Аз говорих в сърцето си и казах: Ето, увеличих и умножих мъдрост повече от всички, които са били преди мен в Ерусалим, и сърцето ми видя изобилие от мъдрост и знание.</verse>
        <verse osisID='Eccl.1.17'>И предадох сърцето си, за да позная мъдрост и да позная лудост и безумие. Разбрах, че и това е гонене на вятър.</verse>
        <verse osisID='Eccl.1.18'>Защото в многото мъдрост има много тъга, и който умножава знание, умножава печал.</verse>
      </chapter>
      <chapter osisID='Eccl.2'>
        <verse osisID='Eccl.2.1'>Казах аз в сърцето си: Ела сега, ще те изпитам с веселие; затова, наслаждавай се на добро! И ето, и това беше суета.</verse>
        <verse osisID='Eccl.2.2'>Казах за смеха: Лудост е! — и за веселието: Какво постига то?</verse>
        <verse osisID='Eccl.2.3'>Реших в сърцето си да веселя плътта си с вино, докато сърцето ми ме водеше в мъдрост, и да удържа безумието, докато видя кое е доброто за човешките синове да го вършат под небето през всичките дни на живота си.</verse>
        <verse osisID='Eccl.2.4'>Извърших големи дела: построих си къщи, насадих си лозя,</verse>
        <verse osisID='Eccl.2.5'>направих си градини и паркове, и насадих в тях всякакви плодни дървета.</verse>
        <verse osisID='Eccl.2.6'>Направих си водоеми, от които да поливам растящата гора от дървета.</verse>
        <verse osisID='Eccl.2.7'>Купих слуги и слугини, и имах слуги, родени в дома ми. Имах и стада от едър и дребен добитък, повече от всички, които са били преди мен в Ерусалим.</verse>
        <verse osisID='Eccl.2.8'>Събрах си и сребро, и злато, и съкровища на царе и страни. Събрах си също певци и певици, и насладите на човешките синове — всякакви изобилни великолепия.</verse>
        <verse osisID='Eccl.2.9'>Така станах велик и превъзходен повече от всички, които са били преди мен в Ерусалим. Също и мъдростта ми ми остана.</verse>
        <verse osisID='Eccl.2.10'>И от всичко, което очите ми пожелаха, не им отказах нищо. Не възпрях сърцето си от никакво удоволствие, защото сърцето ми се радваше заради целия ми труд и това беше наградата ми за целия ми труд.</verse>
        <verse osisID='Eccl.2.11'>И разгледах всичките си дела, които ръцете ми бяха извършили, и труда, в който работейки се трудих, и ето, всичко беше суета и гонене на вятър, и нямаше полза под слънцето.</verse>
        <verse osisID='Eccl.2.12'>Тогава се обърнах да разгледам мъдростта и лудостта, и безумието, защото какво ще направи човек, който идва след царя? — Това, което е вече направено.</verse>
        <verse osisID='Eccl.2.13'>Тогава видях, че мъдростта превъзхожда безумието, както светлината превъзхожда тъмнината.</verse>
        <verse osisID='Eccl.2.14'>Очите на мъдрия са в главата му, а безумният ходи в тъмнина. Но познах също, че една участ ги постига всичките.</verse>
        <verse osisID='Eccl.2.15'>Тогава казах в сърцето си: Каквато е участта на безумния, това ще постигне и мен. Защо тогава станах аз толкова мъдър? Затова казах в сърцето си, че и това е суета.</verse>
        <verse osisID='Eccl.2.16'>Защото няма вечно спомен нито за мъдрия, нито за безумния, защото в идещите дни всичко ще бъде вече забравено. И как умира мъдрият? — Като безумния!</verse>
        <verse osisID='Eccl.2.17'>Затова аз намразих живота, защото тежко ми се видя делото, което се върши под слънцето; понеже всичко е суета и гонене на вятър.</verse>
        <verse osisID='Eccl.2.18'>И аз намразих целия си труд, в който се бях трудил под слънцето, защото трябва да го оставя на човека, който идва след мен.</verse>
        <verse osisID='Eccl.2.19'>И кой знае дали той ще бъде мъдър или безумен? Но пак той ще владее над плода на целия ми труд, в който се трудих и в който се показах мъдър под слънцето. И това е суета.</verse>
        <verse osisID='Eccl.2.20'>Затова се обърнах и се отчаях от целия труд, в който съм се трудил под слънцето.</verse>
        <verse osisID='Eccl.2.21'>Защото има човек, чийто труд е бил с мъдрост, знание и умение, но го оставя за дял на друг, който не се е трудил за него. И това е суета и голямо зло.</verse>
        <verse osisID='Eccl.2.22'>Защото каква полза за човека от целия му труд и от усилията на сърцето му, с които се труди под слънцето?</verse>
        <verse osisID='Eccl.2.23'>Понеже всичките му дни са страдание и трудът му е скръб; дори и нощем сърцето му не почива. И това е суета.</verse>
        <verse osisID='Eccl.2.24'>Няма нищо по-добро за човека, освен да яде и да пие, и да оставя душата си да вижда доброто от труда му. И това видях, че е от Божията ръка.</verse>
        <verse osisID='Eccl.2.25'>Защото кой може да яде и кой може да се наслаждава без Мен — Бог?</verse>
        <verse osisID='Eccl.2.26'>Понеже на човека, който е угоден пред Него, Бог дава мъдрост и знание, и радост, а на грешника дава да се труди, да събира и да трупа, за да даде на угодния пред Бога. И това е суета и гонене на вятър.</verse>
      </chapter>
      <chapter osisID='Eccl.3'>
        <verse osisID='Eccl.3.1'>Има време за всяко нещо и определено време за всяко намерение под небето:</verse>
        <verse osisID='Eccl.3.2'>време за раждане и време за умиране; време за насаждане и време за изкореняване на насаденото;</verse>
        <verse osisID='Eccl.3.3'>време за убиване и време за изцеляване; време за събаряне и време за градене;</verse>
        <verse osisID='Eccl.3.4'>време за плачене и време за смеене; време за жалеене и време за танцуване;</verse>
        <verse osisID='Eccl.3.5'>време за хвърляне на камъни и време за събиране на камъни; време за прегръщане и време за въздържане от прегръщане;</verse>
        <verse osisID='Eccl.3.6'>време за търсене и време за изгубване; време за пазене и време за изхвърляне;</verse>
        <verse osisID='Eccl.3.7'>време за късане и време за шиене; време за мълчане и време за говорене;</verse>
        <verse osisID='Eccl.3.8'>време за обичане и време за мразене; време за война и време за мир.</verse>
        <verse osisID='Eccl.3.9'>Каква полза има работникът от това, в което се труди?</verse>
        <verse osisID='Eccl.3.10'>Видях труда, който Бог даде на човешките синове, за да се трудят в него.</verse>
        <verse osisID='Eccl.3.11'>Той е направил всяко нещо хубаво на времето му. Положил е и вечността в тяхното сърце, без човек да може да издири делото, което Бог е извършил, от началото до края.</verse>
        <verse osisID='Eccl.3.12'>Познах, че няма по-добро за тях, освен да се веселят и да вършат добро през живота си,</verse>
        <verse osisID='Eccl.3.13'>а и че всеки човек яде и пие, и вижда добро в целия си труд — това е дар от Бога.</verse>
        <verse osisID='Eccl.3.14'>Познах, че всичко, което Бог прави, ще бъде вечно; не може нищо да се прибави към него, и нищо да се отнеме от него. Бог го прави, за да Му се боят.</verse>
        <verse osisID='Eccl.3.15'>Каквото е, вече е било и каквото ще бъде, вече е било; и Бог издирва миналото.</verse>
        <verse osisID='Eccl.3.16'>И още видях под слънцето мястото на съда, а там — беззаконието, и мястото на правдата, а там — беззаконието.</verse>
        <verse osisID='Eccl.3.17'>Казах в сърцето си: Бог ще съди и правЕдния и безбожния, защото там има време за всяко намерение и за всяко дело.</verse>
        <verse osisID='Eccl.3.18'>Казах в сърцето си: Заради делото на човешките синове е това, за да ги изпита Бог, за да видят, че сами за себе си, без Бога, те са животни.</verse>
        <verse osisID='Eccl.3.19'>Защото участта на човешките синове и участта на животните е една участ. Както умира единият, така умира и другият; и едно дихание имат всички. И човекът няма никакво предимство пред животните, защото всичко е суета.</verse>
        <verse osisID='Eccl.3.20'>Всичко отива на едно място; всичко е от пръстта, и всички се връщат в пръстта.</verse>
        <verse osisID='Eccl.3.21'>Кой знае, че духът на човека се издига горе, а духът на животното слиза долу на земята?</verse>
        <verse osisID='Eccl.3.22'>И така, видях, че няма по-добро от това, да се радва човек в делата си, защото това е делът му. Понеже кой ще го доведе да види какво ще бъде след него?</verse>
      </chapter>
      <chapter osisID='Eccl.4'>
        <verse osisID='Eccl.4.1'>Тогава се обърнах и видях всичките потисничества, които се вършат под слънцето: И ето, сълзите на угнетените, но нямаше за тях утешител — и от ръката на потисниците им излизаше насилие, но нямаше за тях утешител.</verse>
        <verse osisID='Eccl.4.2'>Затова аз завидях повече на мъртвите, които са вече умрели, отколкото на живите, които са още живи.</verse>
        <verse osisID='Eccl.4.3'>А по-щастлив и от двамата е онзи, който още не е бил, който не е видял злите дела, които се вършат под слънцето.</verse>
        <verse osisID='Eccl.4.4'>И видях, че всеки труд и всяка сполука в работата е съперничество между човека и ближния му. И това е суета и гонене на вятър.</verse>
        <verse osisID='Eccl.4.5'>Безумният сгъва ръцете си и яде собствената си плът.</verse>
        <verse osisID='Eccl.4.6'>По-добре пълна шепа със спокойствие отколкото две шепи пълни с труд и гонене на вятър.</verse>
        <verse osisID='Eccl.4.7'>И се обърнах и видях суета под слънцето.</verse>
        <verse osisID='Eccl.4.8'>Има такъв, който е сам, без другар; няма нито син, нито брат. Но няма край на целия му труд и окото му не се насища с богатства. И не казва: За кого се трудя и лишавам душата си от благо? И това е суета и тежка работа.</verse>
        <verse osisID='Eccl.4.9'>Двама са по-добре отколкото един, понеже те имат добра награда за труда си.</verse>
        <verse osisID='Eccl.4.10'>Защото, ако паднат, единият ще вдигне другаря си; но горко на онзи, който е сам, когато падне, и няма втори да го вдигне.</verse>
        <verse osisID='Eccl.4.11'>И ако двама легнат заедно, ще се топлят; а как ще се стопли един?</verse>
        <verse osisID='Eccl.4.12'>И ако някой може да надвие единия, двама ще му противостоят. И тройното въже не се къса бързо.</verse>
        <verse osisID='Eccl.4.13'>По-добре е беден и мъдър младеж отколкото стар и безумен цар, който вече не приема съвет.</verse>
        <verse osisID='Eccl.4.14'>Защото младежът излиза от затвора, за да бъде цар, въпреки че е роден беден в царството му.</verse>
        <verse osisID='Eccl.4.15'>Видях всичките живи, които ходят под слънцето, че бяха с втория, с младежа, който трябваше да застане на неговото място.</verse>
        <verse osisID='Eccl.4.16'>Нямаше край на целия народ, на всички, които бяха преди тях; и послешните няма да се зарадват в него. Защото и това е суета и гонене на вятър.</verse>
      </chapter>
      <chapter osisID='Eccl.5'>
        <verse osisID='Eccl.5.1'>Пази стъпките си, когато отиваш към Божия дом, и по-добре да се приближиш да слушаш, отколкото да принесеш жертва на безумни, защото те не знаят, че вършат зло.</verse>
        <verse osisID='Eccl.5.2'>Не прибързвай с устата си и да не бърза сърцето ти да произнася дума пред Бога — защото Бог е на небето, а ти си на земята, затова нека думите ти бъдат малко.</verse>
        <verse osisID='Eccl.5.3'>Защото сънищата идват от много занимание и гласът на безумния — от много думи.</verse>
        <verse osisID='Eccl.5.4'>Когато дадеш обещание на Бога, не се бави да го изпълниш, защото Той не благоволява в безумните. Изпълни това, което си обещал!</verse>
        <verse osisID='Eccl.5.5'>По-добре да не обещаваш, отколкото да обещаеш и да не изпълниш.</verse>
        <verse osisID='Eccl.5.6'>Не позволявай на устата си да вкара плътта ти в грях и не казвай пред Божия Ангел, че е било по погрешка. Защо да се разгневи Бог на гласа ти и да унищожи делото на ръцете ти?</verse>
        <verse osisID='Eccl.5.7'>Защото в множеството на сънищата и в множеството на думите има суети, но ти се бой от Бога.</verse>
        <verse osisID='Eccl.5.8'>Ако видиш угнетяване на бедния и изкривяване на правосъдието и правдата в страната, не се учудвай на това нещо; защото над високия служител надзирава друг по-висок, а над тях има още по-високи.</verse>
        <verse osisID='Eccl.5.9'>И ползата от земята е за всичките; и сам царят има полза от нивите.</verse>
        <verse osisID='Eccl.5.10'>Който обича парите, няма да се насити с пари, нито с доходи — онзи, който обича изобилието. И това е суета.</verse>
        <verse osisID='Eccl.5.11'>Когато се увеличават благата, увеличават се и онези, които ги ядат; затова, каква полза имат притежателите им, освен да ги гледат с очите си?</verse>
        <verse osisID='Eccl.5.12'>Сънят на онзи, който работи, е сладък, независимо дали яде малко, или много, а пресищането на богатия не го оставя да спи.</verse>
        <verse osisID='Eccl.5.13'>Има тежко зло, което видях под слънцето — богатство, пазено от притежателя му за негова вреда.</verse>
        <verse osisID='Eccl.5.14'>Но онова богатство се загубва от зъл случай и когато той ражда син, няма нищо в ръката му.</verse>
        <verse osisID='Eccl.5.15'>Както е излязъл от утробата на майка си, гол ще се върне, и ще си отиде, както е дошъл. Няма да вземе нищо от плода на труда си, което да отнесе в ръката си.</verse>
        <verse osisID='Eccl.5.16'>И това също е тежко зло — както е дошъл, така ще си и отиде и каква полза за него, че се е трудил на вятъра?</verse>
        <verse osisID='Eccl.5.17'>Още и през всичките си дни той яде в тъмнина с много досада и болест, и гняв.</verse>
        <verse osisID='Eccl.5.18'>Ето какво видях за добро и прилично — човек да яде, да пие и да вижда добро от целия си труд, в който се труди под слънцето според броя на дните на живота си, които Бог му е дал; защото това е делът му.</verse>
        <verse osisID='Eccl.5.19'>И за всеки човек, на когото Бог е дал богатство и имот, и му е дал власт да яде от него, да взема дела си и да се весели в труда си — това е дар от Бога.</verse>
        <verse osisID='Eccl.5.20'>Защото няма да мисли много за дните на живота си, понеже Бог го занимава с радостта на сърцето му.</verse>
      </chapter>
      <chapter osisID='Eccl.6'>
        <verse osisID='Eccl.6.1'>Има зло, което видях под слънцето и е много сред хората:</verse>
        <verse osisID='Eccl.6.2'>човек, на когото Бог е дал богатство и имот, и почест и нищо не му липсва от всичко, което пожелава; но Бог не му дава власт да яде от тях, а ги яде чужденец. Това е суета и лоша болест.</verse>
        <verse osisID='Eccl.6.3'>Ако човек роди сто деца и живее много години, и дните на годините му станат много, а душата му не се насити с благо, и той дори няма прилично погребение, казвам, че мъртвороденото е по-добре от него,</verse>
        <verse osisID='Eccl.6.4'>защото то идва в нищожност и отива в тъмнина, и името му се покрива с тъмнина,</verse>
        <verse osisID='Eccl.6.5'>и не е видяло слънцето и не е познало нищо. То има повече покой, отколкото онзи човек.</verse>
        <verse osisID='Eccl.6.6'>Дори да живее два пъти по хиляда години, без да види добро — не отиват ли всички на едно място?</verse>
        <verse osisID='Eccl.6.7'>Целият труд на човека е за устата му — душата му обаче не се насища.</verse>
        <verse osisID='Eccl.6.8'>Защото какво предимство има мъдрият пред безумния и какво — сиромахът, който знае как да живее между живите?</verse>
        <verse osisID='Eccl.6.9'>По-добре да виждаш нещо с очите си, отколкото да блуждаеш с желанието си. И това е суета и гонене на вятър.</verse>
        <verse osisID='Eccl.6.10'>Каквото и да съществува, вече си има име, и се знае какво е човек; и той не може да се съди с по-могъщия от него.</verse>
        <verse osisID='Eccl.6.11'>Понеже има много неща, които умножават суетата — каква полза има човек от това?</verse>
        <verse osisID='Eccl.6.12'>Защото кой знае какво е добро за човека в живота през малкото години на суетния му живот, които той прекарва като сянка? Защото кой ще каже на човека какво ще бъде след него под слънцето?</verse>
      </chapter>
      <chapter osisID='Eccl.7'>
        <verse osisID='Eccl.7.1'>Добро име е по-добро от скъпоценно масло и денят на смъртта — от деня на раждането.</verse>
        <verse osisID='Eccl.7.2'>По-добре да отидеш в дом на жалеене, отколкото да отидеш в дом на пируване, защото това е краят на всички хора и живият го влага в сърцето си.</verse>
        <verse osisID='Eccl.7.3'>Печалта е по-добра от смеха, защото чрез тъжното лице сърцето става по-добро.</verse>
        <verse osisID='Eccl.7.4'>Сърцето на мъдрите е в дома на жалеене, а сърцето на безумните е в дома на веселие.</verse>
        <verse osisID='Eccl.7.5'>По-добре да се слуша изобличението на мъдрия, отколкото да слуша човек песента на безумните.</verse>
        <verse osisID='Eccl.7.6'>Защото какъвто е гласът на тръните под котела, такъв е и смехът на безумния. И това е суета.</verse>
        <verse osisID='Eccl.7.7'>Наистина насилието подлудява мъдрия и подкупът покварява сърцето.</verse>
        <verse osisID='Eccl.7.8'>Краят на работата е по-добър от началото й; търпеливият по дух е по-добър от гордия по дух.</verse>
        <verse osisID='Eccl.7.9'>Не бързай в духа си да се гневиш, защото гневът почива в пазвата на безумните.</verse>
        <verse osisID='Eccl.7.10'>Не казвай: Как предишните дни бяха по-добри от тези? — защото не от мъдрост питаш за това.</verse>
        <verse osisID='Eccl.7.11'>Мъдростта е добра като наследство и полезна за онези, които гледат слънцето,</verse>
        <verse osisID='Eccl.7.12'>защото мъдростта е защита, както и парите са защита, но предимството на знанието е, че мъдростта оживява онези, които я имат.</verse>
        <verse osisID='Eccl.7.13'>Разгледай Божието дело, защото кой може да изправи онова, което Той е направил криво?</verse>
        <verse osisID='Eccl.7.14'>В деня на благоденствие бъди весел, а в деня на бедствие разсъди: Бог е направил едното, както и другото, за да не намери човек нищо след себе си.</verse>
        <verse osisID='Eccl.7.15'>Всичко видях в суетните си дни — има праведен, който загива в правдата си, и има безбожен, който дългоденства в безбожието си.</verse>
        <verse osisID='Eccl.7.16'>Не бъди прекалено праведен и не се прави на прекалено мъдър — защо да се погубиш?</verse>
        <verse osisID='Eccl.7.17'>Не бъди прекалено зъл и не бъди безумен — защо да умреш преди времето си?</verse>
        <verse osisID='Eccl.7.18'>Добре е да държиш това и да не оттегляш ръката си от онова, защото който се бои от Бога, ще избегне всичко това.</verse>
        <verse osisID='Eccl.7.19'>Мъдростта прави мъдрия по-силен от десет началници, които са в града,</verse>
        <verse osisID='Eccl.7.20'>защото няма праведен човек на земята, който върши добро и не греши.</verse>
        <verse osisID='Eccl.7.21'>И не обръщай внимание на всички думи, които се говорят, да не би да чуеш слугата си да те кълне,</verse>
        <verse osisID='Eccl.7.22'>защото сърцето ти знае също, че и ти много пъти си проклинал други.</verse>
        <verse osisID='Eccl.7.23'>Всичко това опитах чрез мъдрост. Казах: Ще бъда мъдър! — но тя се отдалечи от мен.</verse>
        <verse osisID='Eccl.7.24'>Далеч е онова, което е, и изключително дълбоко — кой може да го открие?</verse>
        <verse osisID='Eccl.7.25'>Отново предадох сърцето си да позная, да изследвам и да открия мъдростта и разума, да позная, че злото е безумие и глупостта е лудост.</verse>
        <verse osisID='Eccl.7.26'>И открих че е по-горчива от смъртта жената, чието сърце е примки и мрежи, чиито ръце са окови. Който е угоден на Бога, ще избегне от нея, а грешникът ще бъде хванат от нея.</verse>
        <verse osisID='Eccl.7.27'>Виж, това открих — казва проповедникът — като сравнявах едно нещо с друго, за да намеря обяснение,</verse>
        <verse osisID='Eccl.7.28'>което душата ми още търси, но не е намерила — един мъж между хиляда намерих, но една жена между всички тях не намерих.</verse>
        <verse osisID='Eccl.7.29'>Ето, само това намерих — че Бог направи човека праведен, но те потърсиха много хитрини.</verse>
      </chapter>
      <chapter osisID='Eccl.8'>
        <verse osisID='Eccl.8.1'>Кой е като мъдрия и кой знае обяснението на нещата? Мъдростта на човека осветлява лицето му и твърдостта на лицето му се променя.</verse>
        <verse osisID='Eccl.8.2'>Аз казвам: Пази царската заповед заради клетвата си към Бога.</verse>
        <verse osisID='Eccl.8.3'>Не бързай да излезеш от присъствието му. Не постоянствай в зло дело, защото той върши всичко, каквото иска.</verse>
        <verse osisID='Eccl.8.4'>В думата на царя има власт, кой ще му каже: Какво правиш?</verse>
        <verse osisID='Eccl.8.5'>Който пази заповедта, няма да види зло, защото мъдрото сърце познава време и правилен начин.</verse>
        <verse osisID='Eccl.8.6'>Понеже за всяко нещо има време и правилен начин, понеже злощастието на човека тежи върху него.</verse>
        <verse osisID='Eccl.8.7'>Защото не знае какво ще се случи, понеже кой може да му каже какво ще стане?</verse>
        <verse osisID='Eccl.8.8'>Няма човек който да има власт над духа, за да задържи духа, и никой няма власт в деня на смъртта. От тази война няма уволнение и безбожието няма да избави онези, които са се предали на него.</verse>
        <verse osisID='Eccl.8.9'>Всичко това видях и обърнах сърцето си към всяко дело, което се върши под слънцето: има време, в което човек господства над друг човек за своя вреда.</verse>
        <verse osisID='Eccl.8.10'>Тогава видях безбожните погребани — които бяха идвали и си отивали от святото място — и те бяха забравени в града, където бяха правили така. И това е суета.</verse>
        <verse osisID='Eccl.8.11'>Понеже присъдата срещу зло дело не се изпълнява бързо, затова сърцето на човешките синове е напълно предадено в тях да вършат зло.</verse>
        <verse osisID='Eccl.8.12'>Въпреки че грешникът върши зло сто пъти и дългоденства, пак аз зная, че ще бъде добре на боящите се от Бога, които се боят пред Него.</verse>
        <verse osisID='Eccl.8.13'>Но на безбожния няма да бъде добре и като сянка няма да продължи дните си, защото не се бои пред Бога.</verse>
        <verse osisID='Eccl.8.14'>Има една суета, която става на земята — че има праведни, на които се случва според делата на безбожните, и има безбожни, на които се случва според делата на праведните. Казах, че и това е суета.</verse>
        <verse osisID='Eccl.8.15'>Затова аз похвалих веселието, защото няма нищо по-добро за човека под слънцето от това да яде и да пие, и да се весели. И това ще му остане от труда му в дните на живота му, които Бог му дава под слънцето.</verse>
        <verse osisID='Eccl.8.16'>Когато предадох сърцето си да позная мъдростта и да видя работата, която се върши на земята — макар че човек не вижда сън с очите си нито денем, нито нощем —</verse>
        <verse osisID='Eccl.8.17'>тогава видях в цялото Божие дело, че човек не може да открие делото, което става под слънцето. Колкото и да се труди човек и да търси, няма да го открие; и дори мъдрият да твърди, че го познава, не може да го открие.</verse>
      </chapter>
      <chapter osisID='Eccl.9'>
        <verse osisID='Eccl.9.1'>Защото всичко това взех присърце, за да издиря всичко това — че праведните и мъдрите, и делата им са в Божията ръка. Няма човек, който да знае дали любов или омраза го очаква; всичко е пред тях.</verse>
        <verse osisID='Eccl.9.2'>Всичко идва еднакво за всички, едно и също се случва на праведния и на безбожния; на добрия и на чистия, и на нечистия; и на този, който жертва, и на този, който не жертва; както на добрия, така и на грешния, на този, който се заклева, както на този, който се страхува от заклеване.</verse>
        <verse osisID='Eccl.9.3'>Това е зло във всичко, което се върши под слънцето — че едно и също се случва на всички. Сърцето на човешките синове е пълно със зло; безумие е в сърцето им, докато живеят, и после отиват при мъртвите.</verse>
        <verse osisID='Eccl.9.4'>Защото за този, който е между всички живи, има надежда, понеже живо куче е по-добре от мъртъв лъв.</verse>
        <verse osisID='Eccl.9.5'>Защото живите знаят, че ще умрат, а мъртвите не знаят нищо и нямат вече награда, понеже споменът за тях е забравен.</verse>
        <verse osisID='Eccl.9.6'>Както любовта им, така и омразата им, и ревността им са вече изгубени; вече никога няма да имат дял в нещо, което се прави под слънцето.</verse>
        <verse osisID='Eccl.9.7'>Иди, яж хляба си с радост и пий виното си с весело сърце, защото Бог вече е благоволил в делата ти.</verse>
        <verse osisID='Eccl.9.8'>Нека дрехите ти бъдат винаги бели и нека не липсва масло на главата ти.</verse>
        <verse osisID='Eccl.9.9'>Наслаждавай се на живота с жената, която обичаш, през всичките дни на суетния си живот, който Той ти е дал под слънцето, във всичките дни на своята суета, защото това е делът ти в живота и в труда ти, в който се трудиш под слънцето.</verse>
        <verse osisID='Eccl.9.10'>Всичко, което ръката ти намери да прави, направи със силата си, понеже няма нито работа, нито размисъл, нито знание, нито мъдрост в Шеол, където отиваш.</verse>
        <verse osisID='Eccl.9.11'>Обърнах се и видях под слънцето, че надбягването не е на бързите, нито боят — на силните, нито хлябът — на мъдрите, нито богатствата — на проницателните, нито благоволението — на изкусните, защото времето и случаят постигат всички тях.</verse>
        <verse osisID='Eccl.9.12'>Защото и човек не знае времето си; както рибите, уловени в зла мрежа и както птиците, уловени в примка, като тях и човешките синове се улавят в зло време, когато то ги сполети внезапно.</verse>
        <verse osisID='Eccl.9.13'>Също и това видях като мъдрост под слънцето, и тя ми се видя голяма:</verse>
        <verse osisID='Eccl.9.14'>Имаше малък град с малцина мъже в него; и велик цар дойде против него и го обсади, и съгради около него големи обсадни съоръжения,</verse>
        <verse osisID='Eccl.9.15'>но в него се намери беден мъдър човек и той чрез мъдростта си избави града. Но никой не си спомни за онзи беден човек.</verse>
        <verse osisID='Eccl.9.16'>Тогава казах: Мъдростта е по-добра от силата. Но мъдростта на сиромаха се презира и думите му не се чуват.</verse>
        <verse osisID='Eccl.9.17'>Думите на мъдрите, чути в тишина, са повече от вика на властващия между безумни.</verse>
        <verse osisID='Eccl.9.18'>Мъдростта е по-добра от военни оръжия; но един грешник погубва много добри неща.</verse>
      </chapter>
      <chapter osisID='Eccl.10'>
        <verse osisID='Eccl.10.1'>Умрели мухи развалят маслото на мировареца и го правят да вони; същото прави и малко безумие на един, който е уважаван за мъдрост и чест.</verse>
        <verse osisID='Eccl.10.2'>Разумът на мъдрия е в десницата му, а разума на безумния — в левицата му.</verse>
        <verse osisID='Eccl.10.3'>Дори когато безумният ходи по пътя, той няма разум и показва на всекиго, че е безумен.</verse>
        <verse osisID='Eccl.10.4'>Ако духът на владетеля се надигне против теб, не напускай мястото си, защото кротостта предотвратява големи грехове.</verse>
        <verse osisID='Eccl.10.5'>Има зло, което видях под слънцето, като грешка, произхождаща от владетеля —</verse>
        <verse osisID='Eccl.10.6'>безумието се поставя на голяма почит, а богатите седят на скромни места.</verse>
        <verse osisID='Eccl.10.7'>Видях слуги на коне и князе да ходят на земята като слуги.</verse>
        <verse osisID='Eccl.10.8'>Който копае яма, ще падне в нея и който разбива ограда, змия ще го ухапе.</verse>
        <verse osisID='Eccl.10.9'>Който копае камъни, ще се рани от тях; който цепи дърва, се излага на опасност от тях.</verse>
        <verse osisID='Eccl.10.10'>Ако се притъпи желязото и човек не наточи острието, трябва да използва повече сила. А мъдростта е полезна за оправяне.</verse>
        <verse osisID='Eccl.10.11'>Ако змията ухапе, преди да бъде омаяна, няма полза за омайвача.</verse>
        <verse osisID='Eccl.10.12'>Думите от устата на мъдрия са благодатни, а устните на безумния ще го погълнат;</verse>
        <verse osisID='Eccl.10.13'>началото на думите на устата му е безумие, и краят на говоренето му е дива лудост.</verse>
        <verse osisID='Eccl.10.14'>Безумният умножава думи, но човек не знае какво ще бъде, и кой може да му извести какво ще бъде след него?</verse>
        <verse osisID='Eccl.10.15'>Трудът на безумните ги уморява, понеже те дори не знаят как да отидат в града.</verse>
        <verse osisID='Eccl.10.16'>Горко ти, земьо, когато царят ти е дете и първенците ти преяждат сутрин!</verse>
        <verse osisID='Eccl.10.17'>Блазе ти, земьо, когато царят ти е син на благородни и първенците ти ядат навреме — за укрепване, а не за напиване!</verse>
        <verse osisID='Eccl.10.18'>От леност се съсипва къщният покрив и от безделието на ръцете къщата прокапва.</verse>
        <verse osisID='Eccl.10.19'>Угощение се приготвя за забавление и виното весели живота, а парите отговарят на всичко.</verse>
        <verse osisID='Eccl.10.20'>Не проклинай царя дори и в мисълта си и не проклинай богатия дори и в спалнята си, защото небесна птица може да отнесе гласа ти и крилата птица да разкаже това.</verse>
      </chapter>
      <chapter osisID='Eccl.11'>
        <verse osisID='Eccl.11.1'>Хвърли хляба си по водата, защото след много дни ще го намериш.</verse>
        <verse osisID='Eccl.11.2'>Дай дял на седмина и още на осмина, защото не знаеш какво зло ще бъде на земята.</verse>
        <verse osisID='Eccl.11.3'>Ако облаците са пълни, изливат дъжд на земята; и ако дърво падне на юг или на север, на мястото, където дървото падне, там си остава.</verse>
        <verse osisID='Eccl.11.4'>Който се взира във вятъра, няма да сее и който гледа на облаците, няма да жъне.</verse>
        <verse osisID='Eccl.11.5'>Както не знаеш пътя на вятъра и както не знаеш как духът влиза в костите на утробата на бременната, така не знаеш и действието на Бога, който прави всичко.</verse>
        <verse osisID='Eccl.11.6'>Сей семето си сутрин и вечер не въздържай ръката си, защото не знаеш кое ще успее — това или онова, или и двете ще са еднакво добри.</verse>
        <verse osisID='Eccl.11.7'>И светлината е сладка, и е добро за очите да виждат слънцето,</verse>
        <verse osisID='Eccl.11.8'>но дори човек да живее много години и да се весели през всички тях, нека си спомня дните на тъмнината, защото ще бъдат много. Всичко, което идва, е суета.</verse>
        <verse osisID='Eccl.11.9'>Весели се, младежо, в младостта си и нека сърцето ти се радва в дните на младостта ти. Ходи в пътищата на сърцето си и в това, което гледат очите ти, но знай, че за всичко това Бог ще те доведе на съд.</verse>
        <verse osisID='Eccl.11.10'>Затова отмахни от сърцето си печалта и отдалечи злото от плътта си — защото младостта и черните коси са суета.</verse>
      </chapter>
      <chapter osisID='Eccl.12'>
        <verse osisID='Eccl.12.1'>И помни Създателя си в дните на младостта си, преди да дойдат дните на злото и да се приближат годините, за които ще кажеш: Нямам удоволствие от тях! —</verse>
        <verse osisID='Eccl.12.2'>преди да се помрачат слънцето и светлината, и луната, и звездите и да се върнат облаците след дъжда;</verse>
        <verse osisID='Eccl.12.3'>във времето, когато стражите на къщата треперят и се прегърбват силните мъже; и онези, които мелят, престават, защото намаляха; и очите на гледащите през прозорците се помрачават;</verse>
        <verse osisID='Eccl.12.4'>когато вратите към улицата се затварят и звукът на мелницата заглъхва, и човек става при звука на птица, и всички тонове на песента се приглушават;</verse>
        <verse osisID='Eccl.12.5'>и се страхуват от височина и от ужаси по пътя; и бадемът разцъфтява и натегва скакалецът, и охотата изчезва, защото човек отива във вечния си дом и жалеещите обикалят улиците —</verse>
        <verse osisID='Eccl.12.6'>преди да се скъса сребърната верижка и да се счупи златната чаша, и да се строши стомната при извора, и да се счупи колелото на кладенеца,</verse>
        <verse osisID='Eccl.12.7'>и пръстта да се върне в земята, както е била, а духът да се върне при Бога, който го е дал.</verse>
        <verse osisID='Eccl.12.8'>Суета на суетите! — казва проповедникът. — Всичко е суета.</verse>
        <verse osisID='Eccl.12.9'>И освен че беше мъдър, проповедникът учеше и народа на знание; и обмисляше, издирваше и подреждаше много притчи.</verse>
        <verse osisID='Eccl.12.10'>Проповедникът търсеше да намери благоугодни думи и писаното беше право, думи на истина.</verse>
        <verse osisID='Eccl.12.11'>Думите на мъдрите са като остени и думите на събраните мъдрости са като добре забити гвоздеи, дадени от един Пастир.</verse>
        <verse osisID='Eccl.12.12'>И освен това, сине мой, приеми поучение: Правенето на много книги няма край и многото учене е уморително за плътта.</verse>
        <verse osisID='Eccl.12.13'>Нека чуем свършека на цялото слово: Бой се от Бога и пази заповедите Му, понеже това е всичко за човека —</verse>
        <verse osisID='Eccl.12.14'>защото Бог ще доведе всяко дело на съда над всичко скрито, било то добро или зло.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Exod'>
      <chapter osisID='Exod.1'>
        <verse osisID='Exod.1.1'>И ето имената на синовете на Израил, които дойдоха в Египет заедно с Яков; всеки дойде с челядта си:</verse>
        <verse osisID='Exod.1.2'>Рувим, Симеон, Леви и Юда,</verse>
        <verse osisID='Exod.1.3'>Исахар, Завулон и Вениамин,</verse>
        <verse osisID='Exod.1.4'>Дан и Нефталим, Гад и Асир.</verse>
        <verse osisID='Exod.1.5'>Всичките души, които излязоха от семенниците на Яков, бяха седемдесет души; а Йосиф беше вече в Египет.</verse>
        <verse osisID='Exod.1.6'>И Йосиф умря, и всичките му братя, и цялото онова поколение.</verse>
        <verse osisID='Exod.1.7'>А синовете на Израил бяха плодовити и се умножиха, увеличиха се и твърде много се засилиха, и земята се напълни с тях.</verse>
        <verse osisID='Exod.1.8'>Тогава над Египет се възцари нов цар, който не познаваше Йосиф.</verse>
        <verse osisID='Exod.1.9'>И той каза на народа си: Ето, народът на израилевите синове е по-многоброен и по-силен от нас.</verse>
        <verse osisID='Exod.1.10'>Елате, да действаме разсъдливо срещу тях, за да не се умножават, да не би в случай на война да се съединят и те с враговете ни, да воюват против нас и да си отидат от земята.</verse>
        <verse osisID='Exod.1.11'>Затова поставиха над тях надзиратели, които да ги потискат с тежък труд; и те съградиха на фараона градове за житници -- Питом и Рамесий.</verse>
        <verse osisID='Exod.1.12'>Но колкото повече ги потискаха, толкова повече те се умножаваха и се разширяваха, така че египтяните се страхуваха от израилевите синове.</verse>
        <verse osisID='Exod.1.13'>Затова египтяните жестоко караха израилевите синове да работят,</verse>
        <verse osisID='Exod.1.14'>вгорчаваха живота им с тежък труд, да правят кал и кирпичи и да вършат всякаква полска работа; всичките работи, с които ги караха да работят, бяха твърде тежки.</verse>
        <verse osisID='Exod.1.15'>И египетският цар говори на еврейските акушерки, от които едната се наричаше Шифра, а другата Фуа, и им каза:</verse>
        <verse osisID='Exod.1.16'>Когато акуширате на еврейките и видите, че раждат, ако родят син, го убивайте, а ако родят дъщеря, тогава нека живее.</verse>
        <verse osisID='Exod.1.17'>Но акушерките се бояха от Бога и не правеха каквото им беше казал египетският цар, а оставяха живи момченцата.</verse>
        <verse osisID='Exod.1.18'>Тогава египетският цар повика акушерките и им каза: Защо направихте това и оставяте живи момченцата?</verse>
        <verse osisID='Exod.1.19'>А акушерките казаха на фараона: Понеже еврейките не са като египтянките; защото са здрави и раждат преди акушерките да дойдат при тях.</verse>
        <verse osisID='Exod.1.20'>Затова Бог правеше добро на акушерките. А народът се умножаваше и твърде много се засилваше.</verse>
        <verse osisID='Exod.1.21'>И понеже акушерките се бояха от Бога, Той им направи домове.</verse>
        <verse osisID='Exod.1.22'>Тогава фараонът поръча на целия си народ, като каза: Всеки син, който се роди на евреите, го хвърляйте в реката, а всяка дъщеря оставяйте жива!</verse>
      </chapter>
      <chapter osisID='Exod.2'>
        <verse osisID='Exod.2.1'>В това време един човек от левиевия дом отиде и взе една от левиевите дъщери.</verse>
        <verse osisID='Exod.2.2'>И жената забременя и роди син; и като видя, че беше красив, го кри три месеца.</verse>
        <verse osisID='Exod.2.3'>Но понеже не можеше вече да го крие, тя му взе рогозено кошче, намаза го със смола и катран, сложи детето в него и го положи в тръстиката при брега на реката.</verse>
        <verse osisID='Exod.2.4'>А сестра му стоеше отдалеч, за да види какво ще се случи с него.</verse>
        <verse osisID='Exod.2.5'>И дъщерята на фараона слезе да се изкъпе в реката, а слугините й ходеха по брега на реката; и когато съгледа кошчето в тръстиката, тя прати слугинята си да го донесе.</verse>
        <verse osisID='Exod.2.6'>Като го отвори, видя детето, и ето, момченцето плачеше. И тя го съжали и каза: От децата на евреите е това.</verse>
        <verse osisID='Exod.2.7'>Тогава сестра му каза на дъщерята на фараона: Да отида ли да ти повикам кърмачка от еврейките, за да ти кърми детето?</verse>
        <verse osisID='Exod.2.8'>И дъщерята на фараона й каза: Иди. И момичето отиде и повика майката на детето.</verse>
        <verse osisID='Exod.2.9'>И дъщерята на фараона й каза: Вземи това дете и ми го откърми, и аз ще ти дам заплатата ти. И жената взе детето и го кърмеше.</verse>
        <verse osisID='Exod.2.10'>А когато детето порасна, тя го донесе на дъщерята на фараона, и то стана неин син. И го нарече Мойсей, като каза: Понеже го извлякох от водата.</verse>
        <verse osisID='Exod.2.11'>А в онези дни, когато Мойсей порасна, излезе при братята си и гледаше тежкия им труд. И видя един египтянин, че биеше един евреин, един от братята му,</verse>
        <verse osisID='Exod.2.12'>и като се огледа насам-натам и видя, че няма никой, уби египтянина и го скри в пясъка.</verse>
        <verse osisID='Exod.2.13'>Излезе и на другия ден, и ето, двама евреи се караха. И той каза на виновния: Защо биеш ближния си?</verse>
        <verse osisID='Exod.2.14'>А той каза: Кой те постави началник и съдия над нас? Искаш да ме убиеш ли, както уби египтянина? Тогава Мойсей се уплаши и си каза: Явно е, че това нещо стана известно.</verse>
        <verse osisID='Exod.2.15'>И фараонът чу това и търсеше случай да убие Мойсей. А Мойсей избяга от лицето на фараона и се засели в мадиамската земя. И седеше до един кладенец.</verse>
        <verse osisID='Exod.2.16'>А мадиамският свещеник имаше седем дъщери, които дойдоха и наляха вода и напълниха коритата, за да напоят стадото на баща си.</verse>
        <verse osisID='Exod.2.17'>Но овчарите дойдоха и ги изпъдиха, а Мойсей стана и им помогна, и напои стадото им.</verse>
        <verse osisID='Exod.2.18'>И като дойдоха при баща си Рагуил, той им каза: Как дойдохте днес толкова рано?</verse>
        <verse osisID='Exod.2.19'>А те казаха: Един египтянин ни избави от ръцете на овчарите, при това и вода ни наля и напои стадото.</verse>
        <verse osisID='Exod.2.20'>И той каза на дъщерите си: А къде е той? Защо оставихте човека? Повикайте го да яде хляб.</verse>
        <verse osisID='Exod.2.21'>И Мойсей склони да живее при човека. И той даде на Мойсей дъщеря си Сепфора за жена.</verse>
        <verse osisID='Exod.2.22'>И тя роди син, и той го нарече Гирсом, защото казваше: Пришълец станах в чужда земя.</verse>
        <verse osisID='Exod.2.23'>След дълго време египетският цар умря. А израилевите синове стенеха под робството и извикаха, и викът им от робството стигна до Бога.</verse>
        <verse osisID='Exod.2.24'>Бог чу стенанията им, и Бог си спомни Своя завет с Авраам, с Исаак и с Яков.</verse>
        <verse osisID='Exod.2.25'>И Бог погледна на израилевите синове и Бог се загрижи за тях.</verse>
      </chapter>
      <chapter osisID='Exod.3'>
        <verse osisID='Exod.3.1'>А Мойсей пасеше стадото на тъста си Йотор, мадиамския свещеник. И като докара стадото зад пустинята, дойде на Божията планина Хорив.</verse>
        <verse osisID='Exod.3.2'>И Ангелът ГОСПОДЕН му се яви в огнен пламък изсред една къпина; и Мойсей погледна, и ето, къпината гореше в огън, а къпината не изгаряше.</verse>
        <verse osisID='Exod.3.3'>И Мойсей си каза: Да свърна и да видя това велико явление, защо къпината не изгаря.</verse>
        <verse osisID='Exod.3.4'>А като видя ГОСПОД, че свърна да види, Бог го извика изсред къпината и каза: Мойсей, Мойсей! И той каза: Ето ме.</verse>
        <verse osisID='Exod.3.5'>И каза: Да не се приближиш тук! Събуй обувките от краката си, защото мястото, на което стоиш, е свята земя.</verse>
        <verse osisID='Exod.3.6'>Каза още: Аз съм Бог на баща ти, Бог Авраамов, Бог Исааков, и Бог Яковов. А Мойсей закри лицето си, защото се боеше да погледне към Бога.</verse>
        <verse osisID='Exod.3.7'>И ГОСПОД каза: Видях страданието на народа Си в Египет и чух вика им поради притеснителите им; да, познах неволите им.</verse>
        <verse osisID='Exod.3.8'>И слязох, за да ги освободя от ръката на египтяните и да ги изведа от тази земя в добра и обширна земя, в земя където текат мляко и мед, в страната на ханаанците, хетейците, аморейците, ферезейците, евейците и евусейците.</verse>
        <verse osisID='Exod.3.9'>И сега, ето, викът на израилевите синове стигна до Мен, видях също и притеснението, с което ги притесняват египтяните.</verse>
        <verse osisID='Exod.3.10'>И така, върви и ще те изпратя при фараона, за да изведеш Моя народ, израилевите синове, от Египет.</verse>
        <verse osisID='Exod.3.11'>А Мойсей каза на Бога: Кой съм аз, че да отида при фараона и да изведа израилевите синове от Египет?</verse>
        <verse osisID='Exod.3.12'>И Бог каза: Аз непременно ще бъда с теб и това ще ти бъде знамение, че Аз те изпращам: когато изведеш народа от Египет, ще послужите на Бога на тази планина.</verse>
        <verse osisID='Exod.3.13'>А Мойсей каза на Бога: Ето, когато отида при израилевите синове и им кажа: Бог на бащите ви ме изпрати при вас, и те ми кажат: Как Му е Името? -- какво да им кажа?</verse>
        <verse osisID='Exod.3.14'>И Бог каза на Мойсей: Аз съм Онзи, който съм. И още каза: Така ще кажеш на израилевите синове: Онзи, който съм ме изпрати при вас.</verse>
        <verse osisID='Exod.3.15'>И Бог каза още на Мойсей: Така ще кажеш на израилевите синове: ГОСПОД, Бог на бащите ви, Бог на Авраам, Бог на Исаак и Бог на Яков, ме изпрати при вас. Това е Името Ми вечно и това е споменът Ми от поколение в поколение.</verse>
        <verse osisID='Exod.3.16'>Иди, събери старейшините на Израил и им кажи: ГОСПОД, Бог на бащите ви, Бог на Авраам, на Исаак и на Яков, ми се яви и каза: Посетих ви и видях онова, което ви правят в Египет,</verse>
        <verse osisID='Exod.3.17'>и казах: Ще ви изведа от египетското страдание и ще ви заведа в земята на ханаанците, на хетейците, на аморейците, на ферезейците, на евейците и на евусейците, в земя, където текат мляко и мед.</verse>
        <verse osisID='Exod.3.18'>И те ще послушат гласа ти, и ще отидеш ти със старейшините на Израил при египетския цар, и ще му кажете: ГОСПОД, Бог на евреите, ни срещна. И така, остави ни, молим ти се, да отидем на тридневен път в пустинята, за да принесем жертва на ГОСПОДА, нашия Бог.</verse>
        <verse osisID='Exod.3.19'>Но Аз зная, че египетският цар няма ви остави да отидете, дори и под действие на силна ръка.</verse>
        <verse osisID='Exod.3.20'>А като простра ръката Си, ще поразя Египет с всичките Си чудеса, които ще извърша сред него; след това той ще ви пусне.</verse>
        <verse osisID='Exod.3.21'>И ще дам на този народ благоволение пред египтяните, така че, когато тръгнете, няма да отидете с празни ръце;</verse>
        <verse osisID='Exod.3.22'>но всяка жена да поиска от ближната си и съседката си сребърни вещи, златни вещи и облекла; и ще премените с тях синовете си и дъщерите си, и ще оберете египтяните.</verse>
      </chapter>
      <chapter osisID='Exod.4'>
        <verse osisID='Exod.4.1'>А Мойсей в отговор каза: Но ето, те няма да ми повярват и няма да послушат гласа ми, защото ще кажат: Не ти се е явил ГОСПОД.</verse>
        <verse osisID='Exod.4.2'>Тогава ГОСПОД му каза: Какво е това в ръката ти? А той рече: Жезъл.</verse>
        <verse osisID='Exod.4.3'>И каза: Хвърли го на земята. И той го хвърли на земята и жезълът стана змия и Мойсей побягна от нея.</verse>
        <verse osisID='Exod.4.4'>Но ГОСПОД каза на Мойсей: Простри ръката си и я хвани за опашката -- и той простря ръката си и я хвана, и тя стана жезъл в ръката му --</verse>
        <verse osisID='Exod.4.5'>за да повярват, че ти се е явил ГОСПОД, Бог на бащите им, Бог Авраамов, Бог Исааков и Бог Яковов.</verse>
        <verse osisID='Exod.4.6'>И ГОСПОД му каза още: Сложи сега ръката си в пазвата си. И той сложи ръката си в пазвата и като я извади, ето ръката му беше прокажена, бяла като сняг.</verse>
        <verse osisID='Exod.4.7'>Тогава каза: Сложи пак ръката си в пазвата си -- и той пак си сложи ръката в пазвата и когато я извади от пазвата, ето че бе станала пак както си беше плътта му --</verse>
        <verse osisID='Exod.4.8'>Ако не ти повярват и не послушат гласа на първото знамение, ще повярват поради гласа на другото знамение.</verse>
        <verse osisID='Exod.4.9'>Но ако не повярват и на тези две знамения и не послушат гласа ти, тогава да вземеш от водата на реката и да я излееш на сухото; и водата, която извадиш от реката, ще стане кръв на сухото.</verse>
        <verse osisID='Exod.4.10'>А Мойсей каза на ГОСПОДА: Моля ти се, Господи, аз не съм красноречив, нито от вчера, нито от завчера, нито откакто си започнал да говориш на слугата си, а трудно говоря и езикът ми е тежък.</verse>
        <verse osisID='Exod.4.11'>Но ГОСПОД му каза: Кой е направил на човека уста? Или кой прави човека ням или глух, или зрящ, или сляп? Не Аз ли, ГОСПОД?</verse>
        <verse osisID='Exod.4.12'>Сега иди, и Аз ще бъда с устата ти, и ще те науча какво да говориш.</verse>
        <verse osisID='Exod.4.13'>Тогава Мойсей каза: Моля ти се, Господи, изпрати чрез когото искаш да изпратиш!</verse>
        <verse osisID='Exod.4.14'>Тогава гневът на ГОСПОДА пламна против Мойсей и каза: Левитът Аарон не ти ли е брат? Зная, че той може да говори. А и ето, той излиза да те посрещне и когато те види, ще се зарадва в сърцето си.</verse>
        <verse osisID='Exod.4.15'>Ти говори на него и сложи думите в устата му и Аз ще бъда с твоята уста и с неговата уста и ще ви науча какво трябва да правите.</verse>
        <verse osisID='Exod.4.16'>Нека той говори вместо теб на народа. Той ще ти бъде за уста, а ти ще му бъдеш за Бог.</verse>
        <verse osisID='Exod.4.17'>И вземи в ръката си този жезъл, с който ще вършиш знаменията.</verse>
        <verse osisID='Exod.4.18'>Тогава Мойсей отиде и се върна при тъста си Йотор и му каза: Моля ти се, нека отида и се върна при братята си, които са в Египет, и да видя живи ли са още. И Йотор каза на Мойсей: Иди с мир.</verse>
        <verse osisID='Exod.4.19'>А ГОСПОД каза на Мойсей в Мадиам: Иди, върни се в Египет, защото измряха всички, които искаха живота ти.</verse>
        <verse osisID='Exod.4.20'>И така, Мойсей взе жена си и синовете си, качи ги на магаре и се върна в египетската земя. Мойсей взе и Божия жезъл в ръката си.</verse>
        <verse osisID='Exod.4.21'>И ГОСПОД каза на Мойсей: Когато отидеш и се върнеш в Египет, внимавай да извършиш пред фараона всичките чудеса, които дадох в ръката ти; но Аз ще закоравя сърцето му и той няма да пусне народа.</verse>
        <verse osisID='Exod.4.22'>А ти кажи на фараона: Така говори ГОСПОД: Израил Ми е син, първородният Ми;</verse>
        <verse osisID='Exod.4.23'>и казвам ти: Пусни сина Ми да Ми послужи; но ако откажеш да го пуснеш, ето, Аз ще убия твоя син, първородния ти.</verse>
        <verse osisID='Exod.4.24'>А по пътя, в страноприемницата, ГОСПОД посрещна Мойсей и искаше да го убие.</verse>
        <verse osisID='Exod.4.25'>Тогава Сепфора взе остър камък и обряза краекожието на сина си, хвърли го в краката му и каза: Наистина ти си ми кръвен младоженец.</verse>
        <verse osisID='Exod.4.26'>След това ГОСПОД се оттегли от него. Тогава тя каза: Кръвен младоженец! -- поради обрязването.</verse>
        <verse osisID='Exod.4.27'>А ГОСПОД каза на Аарон: Иди в пустинята да посрещнеш Мойсей. И той отиде, посрещна го на Божията планина и го целуна.</verse>
        <verse osisID='Exod.4.28'>И Мойсей извести на Аарон всичките думи на ГОСПОДА, който го беше изпратил, и всичките знамения, за които му беше поръчал.</verse>
        <verse osisID='Exod.4.29'>Тогава Мойсей и Аарон отидоха и събраха всичките старейшини на израилевите синове.</verse>
        <verse osisID='Exod.4.30'>И Аарон каза всичките думи, които ГОСПОД беше говорил на Мойсей, и той извърши знаменията пред народа.</verse>
        <verse osisID='Exod.4.31'>И народът повярва. И когато чуха, че ГОСПОД посетил израилевите синове и че погледнал на неволята им, те се наведоха до земята и се поклониха.</verse>
      </chapter>
      <chapter osisID='Exod.5'>
        <verse osisID='Exod.5.1'>След това Мойсей и Аарон влязоха и казаха на фараона: Така говори ГОСПОД, Израилевият Бог: Пусни народа Ми, за да Ми направи празник в пустинята!</verse>
        <verse osisID='Exod.5.2'>Но фараонът каза: Кой е ГОСПОД, че да послушам гласа Му и да пусна Израил? Не познавам ГОСПОД и няма да пусна Израил.</verse>
        <verse osisID='Exod.5.3'>А те казаха: Бог на евреите ни срещна. Молим ти се, нека отидем на тридневен път в пустинята, за да принесем жертва на ГОСПОДА, нашия Бог, за да не ни порази с мор или с меч.</verse>
        <verse osisID='Exod.5.4'>Но египетският цар им каза: Защо вие, Мойсей и Аарон, отвличате народа от работата му? Идете на определените си работи!</verse>
        <verse osisID='Exod.5.5'>И фараонът каза още: Ето, народът на земята сега е многоброен, а вие го правите да остави определените си работи.</verse>
        <verse osisID='Exod.5.6'>И в същия ден фараонът заповяда на надзирателите и на началниците на народа, като каза:</verse>
        <verse osisID='Exod.5.7'>Не давайте вече както досега плява на този народ, за да правят тухли, нека ходят сами и си събират плява.</verse>
        <verse osisID='Exod.5.8'>Но колкото тухли са правили досега, същия брой изисквайте от тях; с нищо да не го намалите; защото безделничат и затова викат и казват: Нека отидем да принесем жертва на нашия Бог.</verse>
        <verse osisID='Exod.5.9'>Нека се възлагат още по-тежки работи на тези хора, за да се трудят в тях; и да не обръщат внимание на лъжливи думи.</verse>
        <verse osisID='Exod.5.10'>И така, надзирателите и началниците на народа излязоха и говориха на народа, и казаха: Така казва фараонът: Не ви давам плява.</verse>
        <verse osisID='Exod.5.11'>Идете сами и си събирайте плява, където намерите; но нищо няма да се намали от работата ви.</verse>
        <verse osisID='Exod.5.12'>Затова народът се разпръсна по цялата египетска земя да събира слама за плява.</verse>
        <verse osisID='Exod.5.13'>А надзирателите настоятелно изискваха, като казваха: Изкарвайте работата си, определената си ежедневна работа, както когато имаше плява!</verse>
        <verse osisID='Exod.5.14'>И началниците на израилевите синове, които бяха поставени над тях от надзирателите на фараона, бяха бити, като им казаха: Защо не изкарахте и вчера, и днес определения ви брой тухли както по-напред?</verse>
        <verse osisID='Exod.5.15'>Тогава началниците на израилевите синове влязоха и извикаха към фараона и казаха: Защо постъпваш така със слугите си?</verse>
        <verse osisID='Exod.5.16'>Не се дава плява на слугите ти, а ни казват: Правете тухли! И ето, слугите ти сме бити, а вината е на твоя народ.</verse>
        <verse osisID='Exod.5.17'>Но той каза: Лениви сте, лениви! Затова казвате: Нека отидем да принесем жертва на ГОСПОДА.</verse>
        <verse osisID='Exod.5.18'>Идете сега и работете! Няма да ви се даде плява, но ще давате определения брой тухли.</verse>
        <verse osisID='Exod.5.19'>И началниците на израилевите синове видяха, че положението им е лошо, защото им се каза: Няма да намалявате нищо от броя тухли, който ви е определен за всеки ден.</verse>
        <verse osisID='Exod.5.20'>И като излязоха от присъствието на фараона, срещнаха Мойсей и Аарон, които ги пресрещнаха.</verse>
        <verse osisID='Exod.5.21'>И им казаха: ГОСПОД да погледне на вас и да съди, защото вие ни направихте омразни на фараона и на слугите му и сложихте меч в ръката им, за да ни избият.</verse>
        <verse osisID='Exod.5.22'>Тогава Мойсей се обърна към ГОСПОДА и каза: Господи, защо си постъпил така зле с този народ? Защо си ме изпратил?</verse>
        <verse osisID='Exod.5.23'>Защото, откакто влязох при фараона да говоря в Твое Име, той постъпва зле с този народ, а Ти никак не си избавил народа Си.</verse>
      </chapter>
      <chapter osisID='Exod.6'>
        <verse osisID='Exod.6.1'>А ГОСПОД каза на Мойсей: Сега ще видиш какво ще направя на фараона, защото под действие на силна ръка ще ги пусне и под действие на силна ръка ще ги изпъди от земята си.</verse>
        <verse osisID='Exod.6.2'>Бог говори още на Мойсей, като му каза: Аз съм ГОСПОД.</verse>
        <verse osisID='Exod.6.3'>Явих се на Авраам, на Исаак и на Яков като Бог Всемогъщият, но не им бях познат с Името Си ГОСПОД.</verse>
        <verse osisID='Exod.6.4'>Поставих и завета Си с тях, да им дам ханаанската земя, земята на тяхното странстване, където бяха чужденци.</verse>
        <verse osisID='Exod.6.5'>И чух стенанието на израилевите синове, които египтяните държат в робство, и си спомних завета.</verse>
        <verse osisID='Exod.6.6'>Затова кажи на израилевите синове: Аз съм ГОСПОД; ще ви изведа изпод товарите на египтяните, ще ви избавя от тяхното робство и ще ви изкупя с простряна мишца и с велики присъди.</verse>
        <verse osisID='Exod.6.7'>Ще ви приема за Мой народ, и ще бъда ваш Бог. И ще познаете, че Аз съм ГОСПОД, вашият Бог, който ви извеждам изпод египетските товари.</verse>
        <verse osisID='Exod.6.8'>И ще ви въведа в земята, за която съм се клел, че ще я дам на Авраам, на Исаак и на Яков; и ще ви я дам за притежание. Аз съм ГОСПОД.</verse>
        <verse osisID='Exod.6.9'>И Мойсей говори така на израилевите синове, но поради притеснението на душите си и поради жестокото си робуване те не послушаха Мойсей.</verse>
        <verse osisID='Exod.6.10'>Тогава ГОСПОД говори на Мойсей и каза:</verse>
        <verse osisID='Exod.6.11'>Влез при фараона, египетския цар, и му кажи да пусне израилевите синове от земята си.</verse>
        <verse osisID='Exod.6.12'>Но Мойсей говори пред ГОСПОДА и каза: Ето, израилевите синове не ме послушаха; как тогава ще ме послуша фараонът, като съм с необрязани устни?</verse>
        <verse osisID='Exod.6.13'>Но ГОСПОД говори на Мойсей и Аарон и ги изпрати до израилевите синове и до египетския цар фараона, за да изведат израилевите синове от египетската земя.</verse>
        <verse osisID='Exod.6.14'>Ето главите на бащините им домове: синове на Рувим, първородния на Израил: Енох и Фалу, Есрон и Хармий. Тези са родовете на Рувим.</verse>
        <verse osisID='Exod.6.15'>Синове на Симеон: Емуил и Ямин, и Аод, и Яхин, и Сохар, и Саул, синът на ханаанката. Тези са родовете на Симеон.</verse>
        <verse osisID='Exod.6.16'>Ето имената на синовете на Леви според родословието им: Гирсон, Каат и Мерарий. И годините на живота на Леви станаха сто тридесет и седем години.</verse>
        <verse osisID='Exod.6.17'>Синове на Гирсон: Ливний и Семей, по родовете им.</verse>
        <verse osisID='Exod.6.18'>Синове на Каат: Амрам и Исаар, и Хеврон, и Озиил. И годините на живота на Каат станаха сто тридесет и три години.</verse>
        <verse osisID='Exod.6.19'>Синове на Мерарий: Маалий и Мусий. Тези са родовете на Леви според родословието им.</verse>
        <verse osisID='Exod.6.20'>А Амрам взе за жена леля си Йохаведа, която му роди Аарон и Мойсей. И годините на живота на Амрам станаха сто тридесет и седем години.</verse>
        <verse osisID='Exod.6.21'>Синове на Исаар: Корей и Нефег, и Зехрий.</verse>
        <verse osisID='Exod.6.22'>Синове на Озиил: Мисаил и Елисафан, и Ситрий.</verse>
        <verse osisID='Exod.6.23'>И Аарон взе за жена Елисавета, дъщеря на Аминадав, сестра на Наасон, която му роди Надав и Авиуд, Елеазар и Итамар.</verse>
        <verse osisID='Exod.6.24'>Синове на Корей: Асир и Елкана, и Авиасаф. Тези са родовете на Корей.</verse>
        <verse osisID='Exod.6.25'>А Елеазар, синът на Аарон, взе за жена една от дъщерите на Футиил и тя му роди Финеес. Тези са главите на бащините домове на левитите според родовете им.</verse>
        <verse osisID='Exod.6.26'>Тези са Аарон и Мойсей, на които ГОСПОД каза: Изведете израилевите синове от египетската земя според войнствата им.</verse>
        <verse osisID='Exod.6.27'>Тези са, които говориха на фараона, египетския цар, за да изведат израилевите синове от Египет: тези са Мойсей и Аарон.</verse>
        <verse osisID='Exod.6.28'>В онзи ден, когато ГОСПОД говори на Мойсей в египетската земя,</verse>
        <verse osisID='Exod.6.29'>ГОСПОД говори на Мойсей и каза: Аз съм ГОСПОД. Кажи на фараона, египетския цар, всичко, което ти казвам.</verse>
        <verse osisID='Exod.6.30'>А Мойсей каза пред ГОСПОДА: Ето, аз съм с необрязани устни, как ще ме послуша фараонът?</verse>
      </chapter>
      <chapter osisID='Exod.7'>
        <verse osisID='Exod.7.1'>Тогава ГОСПОД каза на Мойсей: Ето, поставих те бог на фараона, и брат ти Аарон ще ти бъде пророк.</verse>
        <verse osisID='Exod.7.2'>Ти ще говориш всичко, което ти заповядвам, а брат ти Аарон ще говори на фараона да пусне израилевите синове от земята си.</verse>
        <verse osisID='Exod.7.3'>А Аз ще закоравя сърцето на фараона и ще умножа знаменията Си и чудесата Си в египетската земя.</verse>
        <verse osisID='Exod.7.4'>И фараонът няма да ви послуша и Аз ще положа ръката Си на Египет, и с велики присъди ще изведа от египетската земя Своите войнства, Своя народ, израилевите синове.</verse>
        <verse osisID='Exod.7.5'>И египтяните ще познаят, че Аз съм ГОСПОД, когато простра ръката Си над Египет и изведа израилевите синове изсред тях.</verse>
        <verse osisID='Exod.7.6'>И Мойсей и Аарон направиха така. Както им заповяда ГОСПОД, така направиха.</verse>
        <verse osisID='Exod.7.7'>А Мойсей беше на осемдесет години, а Аарон -- на осемдесет и три години, когато говориха на фараона.</verse>
        <verse osisID='Exod.7.8'>И ГОСПОД говори на Мойсей и на Аарон и каза:</verse>
        <verse osisID='Exod.7.9'>Когато ви говори фараонът и каже: Докажете се чрез чудо! -- тогава кажи на Аарон: Вземи жезъла си и го хвърли пред фараона, за да стане змия.</verse>
        <verse osisID='Exod.7.10'>Тогава Мойсей и Аарон влязоха при фараона и направиха, както заповяда ГОСПОД: Аарон хвърли жезъла си пред фараона и пред слугите му, и жезълът стана змия.</verse>
        <verse osisID='Exod.7.11'>Но фараонът повика мъдреците и заклинателите и те, египетските магьосници, направиха същото със заклинанията си.</verse>
        <verse osisID='Exod.7.12'>Защото хвърлиха всеки жезъла си и те станаха змии; но Аароновият жезъл погълна техните жезли.</verse>
        <verse osisID='Exod.7.13'>А сърцето на фараона се закорави и той не ги послуша, както ГОСПОД беше говорил.</verse>
        <verse osisID='Exod.7.14'>И ГОСПОД каза на Мойсей: Сърцето на фараона се закорави, той отказва да пусне народа.</verse>
        <verse osisID='Exod.7.15'>Иди утре при фараона -- ето, той излиза да отиде при водата -- а ти застани на брега на реката, за да го срещнеш, и вземи в ръката си жезъла, който се беше превърнал на змия.</verse>
        <verse osisID='Exod.7.16'>И му кажи: ГОСПОД, Бог на евреите, ме изпрати при теб и казва: Пусни народа Ми, за да Ми послужи в пустинята! Но ето, досега ти не послуша.</verse>
        <verse osisID='Exod.7.17'>Така говори ГОСПОД: От това ще познаеш, че Аз съм ГОСПОД: ето, с жезъла, който е в ръката ми, ще ударя върху водата, която е в реката, и тя ще се превърне в кръв.</verse>
        <verse osisID='Exod.7.18'>Рибите, които са в реката, ще измрат и реката ще се усмърди, и египтяните ще се гнусят да пият вода от реката.</verse>
        <verse osisID='Exod.7.19'>Тогава ГОСПОД каза на Мойсей: Кажи на Аарон: Вземи жезъла си и простри ръката си над водите на Египет, ��ад реките му, над каналите, над езерата му и над всичките им водоеми, за да станат кръв! И по цялата египетска земя ще има кръв -- и в дървените, и в каменните съдове.</verse>
        <verse osisID='Exod.7.20'>И Мойсей и Аарон направиха, както заповяда ГОСПОД; и Аарон вдигна жезъла и удари водата, която беше в реката, пред фараона и пред слугите му; и всичката вода, която беше в реката, се превърна в кръв.</verse>
        <verse osisID='Exod.7.21'>И рибите, които бяха в реката, измряха и реката се усмърдя, така че египтяните не можеха да пият вода от реката; и кръвта беше по цялата египетска земя.</verse>
        <verse osisID='Exod.7.22'>Но и египетските магьосници със заклинанията си направиха същото. И сърцето на фараона се закорави, и той не ги послуша, както беше казал ГОСПОД.</verse>
        <verse osisID='Exod.7.23'>И фараонът се обърна и си отиде у дома си, без да вземе присърце и това.</verse>
        <verse osisID='Exod.7.24'>А всичките египтяни копаха около реката, за да намерят вода за пиене, защото не можеха да пият вода от реката.</verse>
        <verse osisID='Exod.7.25'>И се изпълниха седем дни, след като ГОСПОД удари реката.</verse>
      </chapter>
      <chapter osisID='Exod.8'>
        <verse osisID='Exod.8.1'>Тогава ГОСПОД каза на Мойсей: Влез при фараона и му кажи: Така казва ГОСПОД: Пусни народа Ми, за да Ми послужи!</verse>
        <verse osisID='Exod.8.2'>Но ако откажеш да го пуснеш, ето, Аз ще ударя всичките ти области с жаби.</verse>
        <verse osisID='Exod.8.3'>Реката ще гъмжи от жаби, които ще излизат и ще наскачат в къщата ти, в спалнята ти, по леглото ти, в къщите на слугите ти, върху народа ти, в пещите ти и по нощвите ти.</verse>
        <verse osisID='Exod.8.4'>Върху теб, върху народа ти и върху всичките ти слуги ще наскачат жабите.</verse>
        <verse osisID='Exod.8.5'>И ГОСПОД каза на Мойсей: Кажи на Аарон: Простри ръката си с жезъла си над реките, над каналите и над езерата и направи да излязат жаби по египетската земя.</verse>
        <verse osisID='Exod.8.6'>И Аарон простря ръката си над египетските води и жабите излязоха и покриха египетската земя.</verse>
        <verse osisID='Exod.8.7'>Но и магьосниците направиха същото със заклинанията си и направиха да излязат жаби по египетската земя.</verse>
        <verse osisID='Exod.8.8'>Тогава фараонът повика Мойсей и Аарон и каза: Помолете се на ГОСПОДА да махне жабите от мен и от народа ми и ще пусна народа, за да пожертва на ГОСПОДА.</verse>
        <verse osisID='Exod.8.9'>А Мойсей каза на фараона: Определи ми кога да се помоля за теб, за слугите ти и за народа ти, за да изтреби жабите от теб и от къщите ти и да останат само в реката.</verse>
        <verse osisID='Exod.8.10'>И фараонът каза: Утре. А той рече: Ще бъде според думата ти, за да познаеш, че няма никой подобен на ГОСПОДА, нашия Бог.</verse>
        <verse osisID='Exod.8.11'>Жабите ще се махнат от теб, от къщите ти, от слугите ти и от народа ти; само в реката ще останат.</verse>
        <verse osisID='Exod.8.12'>И Мойсей и Аарон излязоха от фараона. И Мойсей извика към ГОСПОДА за жабите, които беше пратил върху фараона.</verse>
        <verse osisID='Exod.8.13'>И ГОСПОД направи според думата на Мойсей и жабите измряха от къщите, от дворовете и от нивите.</verse>
        <verse osisID='Exod.8.14'>И ги събираха на купчини, и земята се усмърдя.</verse>
        <verse osisID='Exod.8.15'>А когато фараонът видя, че дойде облекчение, закорави сърцето си и не ги послуша, както ГОСПОД беше говорил.</verse>
        <verse osisID='Exod.8.16'>След това ГОСПОД каза на Мойсей: Кажи на Аарон: Простри жезъла си и удари земната пръст, за да се превърне на въшки в цялата египетска земя.</verse>
        <verse osisID='Exod.8.17'>И направиха така. Аарон простря ръката си с жезъла си и удари земната пръст, и въшки се явиха по хората и по животните; цялата пръст по земята стана на въшки по цялата египетска земя.</verse>
        <verse osisID='Exod.8.18'>И магьосниците работеха да направят същото със заклинанията си, за да произведат въшки, но не можаха; а въшките бяха по хората и по животните.</verse>
        <verse osisID='Exod.8.19'>Тогава магьосниците казаха на фараона: Божи пръст е това. Но сърцето на фараона се закорави и той не ги послуша, както ГОСПОД беше говорил.</verse>
        <verse osisID='Exod.8.20'>После ГОСПОД каза на Мойсей: Стани утре рано и застани пред фараона -- ето, той излиза при водата -- и му кажи: Така казва ГОСПОД: Пусни народа Ми, за да Ми послужи!</verse>
        <verse osisID='Exod.8.21'>Защото, ако не пуснеш народа Ми, ето, ще изпратя рояци мухи върху теб, върху слугите ти, върху народа ти и в къщите ти; и къщите на египтяните и земята, на която живеят, ще се напълнят с рояци мухи.</verse>
        <verse osisID='Exod.8.22'>Но в онзи ден Аз ще отделя гесенската земя, в която живее Моят народ, така че там да няма рояци мухи, за да познаеш, че Аз, ГОСПОД, съм сред земята.</verse>
        <verse osisID='Exod.8.23'>Аз ще поставя преграда между Моя народ и твоя народ; това знамение ще стане утре.</verse>
        <verse osisID='Exod.8.24'>И ГОСПОД направи така; множества рояци мухи навлязоха в къщата на фараона и в къщите на слугите му и в цялата египетска земя; земята беше повредена от рояците мухи.</verse>
        <verse osisID='Exod.8.25'>Тогава фараонът повика Мойсей и Аарон и каза: Идете, принесете жертва на вашия Бог в земята.</verse>
        <verse osisID='Exod.8.26'>Но Мойсей каза: Не е прилично да направим така, защото ние ще жертваме на ГОСПОДА, нашия Бог, онова, което е гнусота за египтяните. Ето, ако жертваме пред очите на египтяните онова, което е гнусота за тях, няма ли да ни избият с камъни?</verse>
        <verse osisID='Exod.8.27'>Ще отидем на тридневен път в пустинята и ще жертваме на ГОСПОДА нашия Бог, както Той ни е говорил.</verse>
        <verse osisID='Exod.8.28'>Тогава фараонът каза: Ще ви пусна да пожертвате на ГОСПОДА, вашия Бог, в пустинята, само да не отидете много далеч! Помолете се за мен.</verse>
        <verse osisID='Exod.8.29'>И Мойсей каза: Ето, аз излизам отпред теб, и ще се помоля на ГОСПОДА да се махнат утре рояците мухи от фараона, от слугите му и от народа му. Но нека фараонът не ни лъже още веднъж и да не пуска народа да пожертва на ГОСПОДА.</verse>
        <verse osisID='Exod.8.30'>И Мойсей излезе отпред фараона и се помоли на ГОСПОДА.</verse>
        <verse osisID='Exod.8.31'>И ГОСПОД направи според думата на Мойсей и махна рояците мухи от фараона, от слугите му и от народа му; не остана нито една.</verse>
        <verse osisID='Exod.8.32'>Но фараонът и този път закорави сърцето си и не пусна народа.</verse>
      </chapter>
      <chapter osisID='Exod.9'>
        <verse osisID='Exod.9.1'>Тогава ГОСПОД каза на Мойсей: Влез при фараона и му кажи: Така казва ГОСПОД, Бог на евреите, Пусни народа Ми, за да ми послужи!</verse>
        <verse osisID='Exod.9.2'>Защото, ако откажеш да ги пуснеш и ако още ги държиш,</verse>
        <verse osisID='Exod.9.3'>ето, ръката на ГОСПОДА ще дойде върху добитъка ти, който е по полето, върху конете, върху магаретата, върху камилите, върху говедата и върху дребния добитък с много тежък мор.</verse>
        <verse osisID='Exod.9.4'>И ГОСПОД ще направи различие между добитъка на Израил и добитъка на египтяните; от всичкия добитък на израилевите синове няма да умре нищо.</verse>
        <verse osisID='Exod.9.5'>И ГОСПОД определи срок, като каза: Утре ГОСПОД ще направи това на земята.</verse>
        <verse osisID='Exod.9.6'>На другия ден ГОСПОД направи това; всичкият добитък на египтяните измря, а от добитъка на израилевите синове не умря нито едно.</verse>
        <verse osisID='Exod.9.7'>И фараонът прати да видят, и ето, от добитъка на израилевите синове не беше умряло нито едно. Но сърцето на фараона се закорави и той не пусна народа.</verse>
        <verse osisID='Exod.9.8'>Тогава ГОСПОД каза на Мойсей и Аарон: Напълнете шепите си с пепел от пещ и нека Мойсей я пръсне към небето пред фараона.</verse>
        <verse osisID='Exod.9.9'>И пепелта ще стане прах по цялата египетска земя и ще причини на хората и на животните възпаление, което избива в гнойни циреи по цялата египетска земя.</verse>
        <verse osisID='Exod.9.10'>И като взеха пепел от пещ, застанаха пред фараона и Мойсей я пръсна към небето; и стана възпаление с гнойни циреи, които избиваха по хората и животните.</verse>
        <verse osisID='Exod.9.11'>И магьосниците не можаха да стоят пред Мойсей поради възпалението, защото възпалението беше на магьосниците, както на всичките египтяни.</verse>
        <verse osisID='Exod.9.12'>Но ГОСПОД закорави сърцето на фараона и той не ги послуша, както ГОСПОД беше говорил на Мойсей.</verse>
        <verse osisID='Exod.9.13'>След това ГОСПОД каза на Мойсей: Стани утре рано и застани пред фараона, и му кажи: Така казва ГОСПОД, Бог на евреите: Пусни народа Ми, за да Ми послужи!</verse>
        <verse osisID='Exod.9.14'>Защото този път Аз изпращам всичките Си язви против сърцето ти, върху слугите ти и върху народа ти, за да познаеш, че по цялата земя няма подобен на Мен.</verse>
        <verse osisID='Exod.9.15'>Понеже сега можех да вдигна ръката Си и да поразя теб и народа ти с мор и ти би бил изтребен от земята,</verse>
        <verse osisID='Exod.9.16'>но нарочно за това те оставих, за да покажа в теб силата Си и да се възвести Името Ми по целия свят.</verse>
        <verse osisID='Exod.9.17'>Още ли се надигаш против народа Ми и не го пускаш?</verse>
        <verse osisID='Exod.9.18'>Ето, утре около този час ще наваля много тежък град, небивал в Египет, откакто е бил основан до днес.</verse>
        <verse osisID='Exod.9.19'>И така, прати сега да приберат добитъка ти и всичко, което имаш по полето; защото градът ще падне на всеки човек и всяко животно, което се намери на полето и не се прибере вкъщи, и те ще измрат.</verse>
        <verse osisID='Exod.9.20'>И който от слугите на фараона се убоя от словото на ГОСПОДА, прибра вкъщи слугите си и добитъка си;</verse>
        <verse osisID='Exod.9.21'>а който не взе присърце словото на ГОСПОДА, остави слугите си и добитъка си по полето.</verse>
        <verse osisID='Exod.9.22'>Тогава ГОСПОД каза на Мойсей: Простри ръката си към небето, за да удари град по цялата египетска земя, по хората, по животните и по всяка трева на полето в египетската земя.</verse>
        <verse osisID='Exod.9.23'>И Мойсей простря жезъла си към небето и ГОСПОД изпрати гръм и град и огън се спускаше на земята. И ГОСПОД наваля град по египетската земя.</verse>
        <verse osisID='Exod.9.24'>Така имаше град и огън, пробягващ сред града, много тежък град, небивал по цялата египетска земя, откакто е станал там народ.</verse>
        <verse osisID='Exod.9.25'>В цялата египетска земя градът изби всичко, което беше по полето, и човек и животно; градът очука и всичката трева по полето и изпочупи всичките дървета по полето.</verse>
        <verse osisID='Exod.9.26'>Само в гесенската земя, където бяха израилевите синове, не удари град.</verse>
        <verse osisID='Exod.9.27'>Тогава фараонът изпрати да повикат Мойсей и Аарон и им каза: Този път съгреших. ГОСПОД е праведен, а аз и народът ми сме неправедни.</verse>
        <verse osisID='Exod.9.28'>Помолете се на ГОСПОДА да престанат тези Божии гърмове и град, и аз ще ви пусна и няма да останете повече.</verse>
        <verse osisID='Exod.9.29'>А Мойсей му каза: Щом изляза от града, ще простра ръцете си към ГОСПОДА, и гърмовете ще престанат, и няма вече да има град, за да познаеш, че земята принадлежи на ГОСПОДА.</verse>
        <verse osisID='Exod.9.30'>Обаче зная, че ти и слугите ти пак няма да се убоите от ГОСПОДА Бога.</verse>
        <verse osisID='Exod.9.31'>Ленът и ечемикът бяха изпобити, защото ечемикът беше на класове, а ленът връзваше семе,</verse>
        <verse osisID='Exod.9.32'>но пшеницата и бялото жито не бяха изпобити, защото са късни.</verse>
        <verse osisID='Exod.9.33'>И Мойсей излезе отпред фараона извън града и простря ръцете си към ГОСПОДА, и гърмовете и градът престанаха, и дъждът не се изливаше вече по земята.</verse>
        <verse osisID='Exod.9.34'>Но когато фараонът видя, че дъждът и градът и гърмовете престанаха, той продължи да греши и закорави сърцето си, той и слугите му.</verse>
        <verse osisID='Exod.9.35'>Сърцето на фараона се закорави и той не пусна израилевите синове, както ГОСПОД беше говорил чрез Мойсей.</verse>
      </chapter>
      <chapter osisID='Exod.10'>
        <verse osisID='Exod.10.1'>Тогава ГОСПОД каза на Мойсей: Влез при фараона, защото Аз закоравих сърцето му и сърцето на слугите му, за да покажа тези Свои знамения между тях,</verse>
        <verse osisID='Exod.10.2'>и за да разказваш в ушите на сина си и на сина на сина си това, което направих на египтяните, и знаменията, които показах между тях, и да познаете, че Аз съм ГОСПОД.</verse>
        <verse osisID='Exod.10.3'>Тогава Мойсей и Аарон влязоха при фараона и му казаха: Така говори ГОСПОД, Бог на евреите: Докога ще отказваш да се смириш пред Мен? Пусни народа Ми, за да ми послужи!</verse>
        <verse osisID='Exod.10.4'>Защото, ако откажеш да пуснеш народа Ми, ето, утре ще докарам скакалци в областите ти.</verse>
        <verse osisID='Exod.10.5'>Те ще покрият лицето на земята, така че да не може да се види земята, и ще изпоядат останалото, което оцеля -- това, което ви остана от градушката -- и ще изпоядат всичките дървета, които ви растат по полетата,</verse>
        <verse osisID='Exod.10.6'>ще напълнят и къщите ти, и къщите на всичките ти слуги, и къщите на всичките египтяни -- нещо, което не са видели нито бащите ти, нито бащите на бащите ти, откакто съществуват на земята до днес. И Мойсей се обърна и излезе отпред фараона.</verse>
        <verse osisID='Exod.10.7'>Тогава слугите на фараона му казаха: Докога този ще ни бъде примка? Пусни мъжете да послужат на ГОСПОДА, своя Бог. Още ли не си разбрал, че Египет загива?</verse>
        <verse osisID='Exod.10.8'>Тогава пак доведоха Мойсей и Аарон при фараона и той им каза: Идете, послужете на ГОСПОДА, вашия Бог. Кои точно ще отидат?</verse>
        <verse osisID='Exod.10.9'>А Мойсей каза: Ще отидем с младите си и със старите си, със синовете си и дъщерите си, с овцете си и с говедата си ще отидем, защото имаме празник на ГОСПОДА.</verse>
        <verse osisID='Exod.10.10'>Тогава фараонът им каза: Така нека е ГОСПОД с вас, както аз ще ви пусна с челядите ви! Виждате ли, че имате лошо намерение?</verse>
        <verse osisID='Exod.10.11'>Не така! Идете сега вие мъжете и послужете на ГОСПОДА, защото това искахте. И ги изгониха отпред фараона.</verse>
        <verse osisID='Exod.10.12'>Тогава ГОСПОД каза на Мойсей: Простри ръката си над египетската земя за скакалците, за да излязат върху египетската земя и да изпоядат всичката трева на земята, всичко което оцеля от градушката.</verse>
        <verse osisID='Exod.10.13'>И Мойсей простря жезъла си над египетската земя и ГОСПОД направи да духа източен вятър на земята през целия онзи ден и цялата нощ и на сутринта източният вятър докара скакалците.</verse>
        <verse osisID='Exod.10.14'>И скакалците се пръснаха по цялата египетска земя и нападнаха цялата египетска област в огромно множество -- преди това не е имало такива множества скакалци, нито ще има такива след тях.</verse>
        <verse osisID='Exod.10.15'>И покриха лицето на цялата земя, така че земята потъмня, и изпоядоха всичката трева на земята и всичките плодове на дърветата, които бяха оцелели от града, и по цялата египетска земя не остана нищо зелено, било дърво, или трева на полето.</verse>
        <verse osisID='Exod.10.16'>Тогава фараонът бързо повика Мойсей и Аарон и каза: Съгреших против ГОСПОДА, вашия Бог, и против вас.</verse>
        <verse osisID='Exod.10.17'>Но сега, моля те, прости греха ми само този път, и се помолете на ГОСПОДА, вашия Бог, да отмахне от мен само тази смърт!</verse>
        <verse osisID='Exod.10.18'>И Мойсей излезе отпред фараона и се помоли на ГОСПОДА.</verse>
        <verse osisID='Exod.10.19'>И ГОСПОД промени вятъра в много силен западен вятър, който вдигна скакалците и ги хвърли в Червено море. В цялата египетска област не остана нито един скакалец.</verse>
        <verse osisID='Exod.10.20'>Но ГОСПОД закорави сърцето на фараона и той не пусна израилевите синове.</verse>
        <verse osisID='Exod.10.21'>Тогава ГОСПОД каза на Мойсей: Простри ръката си към небето, за да настане тъмнина по египетската земя, тъмнина, която може да се пипа.</verse>
        <verse osisID='Exod.10.22'>И Мойсей простря ръката си към небето и настана гъста тъмнина по цялата египетска земя за три дни.</verse>
        <verse osisID='Exod.10.23'>Не се виждаха един друг и три дни никой не се помръдна от мястото си, а всичките израилеви синове имаха светлина в жилищата си.</verse>
        <verse osisID='Exod.10.24'>Тогава фараонът повика Мойсей и каза: Идете, послужете на ГОСПОДА! Само овцете ви и говедата ви нека останат, а челядите ви нека отидат с вас.</verse>
        <verse osisID='Exod.10.25'>А Мойсей каза: Но ти трябва да дадеш в ръцете ни и жертви и всеизгаряния, за да пожертваме на ГОСПОДА, нашия Бог.</verse>
        <verse osisID='Exod.10.26'>И добитъкът ни ще дойде с нас, нито едно копито няма да остане назад, защото от добитъка ще вземем, за да пожертваме на ГОСПОДА, нашия Бог, и докато не пристигнем там, не знаем с какво трябва да послужим на ГОСПОДА.</verse>
        <verse osisID='Exod.10.27'>Но ГОСПОД закорави сърцето на фараона и той не склони да ги пусне.</verse>
        <verse osisID='Exod.10.28'>Тогава фараонът му каза: Махни се от мен! Пази се да не видиш вече лицето ми, защото в деня, когато видиш лицето ми, ще умреш!</verse>
        <verse osisID='Exod.10.29'>А Мойсей каза: Добре каза, няма вече да видя лицето ти.</verse>
      </chapter>
      <chapter osisID='Exod.11'>
        <verse osisID='Exod.11.1'>А ГОСПОД каза на Мойсей: Още една язва ще нанеса на фараона и на Египет и след това той ще ви пусне оттук. Когато ви пусне, съвсем ще ви изпъди оттук.</verse>
        <verse osisID='Exod.11.2'>И така, кажи в ушите на народа и нека всеки мъж поиска от съседа си и всяка жена -- от съседката си сребърни и златни вещи.</verse>
        <verse osisID='Exod.11.3'>И ГОСПОД даде на народа благоволение пред египтяните. При това човекът Мойсей беше станал твърде велик в египетската земя пред слугите на фараона и пред народа.</verse>
        <verse osisID='Exod.11.4'>И Мойсей каза: Така говори ГОСПОД: Около полунощ Аз ще мина посред Египет</verse>
        <verse osisID='Exod.11.5'>и всяко първородно в египетската земя ще умре -- от първородния на фараона, който седи на престола си, до първородния на слугинята, която е зад воденицата, и всяко първородно от добитъка.</verse>
        <verse osisID='Exod.11.6'>И по цялата египетска земя ще има голям писък, какъвто никога не е имало, нито ще има вече такъв.</verse>
        <verse osisID='Exod.11.7'>А против израилевите синове, от човек до животно, дори куче няма да поклати езика си, за да познаете, че ГОСПОД прави разлика между египтяните и Израил.</verse>
        <verse osisID='Exod.11.8'>И всички тези твои слуги ще слязат при мен и ще паднат пред мен, и ще кажат: Излез, ти и целият народ, който те следва! И след това ще изляза. И Мойсей излезе отпред фараона с голям гняв.</verse>
        <verse osisID='Exod.11.9'>А ГОСПОД беше казал на Мойсей: Фараонът няма да ви послуша, за да се умножат Моите чудеса в египетската земя.</verse>
        <verse osisID='Exod.11.10'>И Мойсей и Аарон извършиха всички тези знамения пред фараона, но ГОСПОД закорави сърцето на фараона, и той не пусна израилевите синове от земята си.</verse>
      </chapter>
      <chapter osisID='Exod.12'>
        <verse osisID='Exod.12.1'>Тогава ГОСПОД говори на Мойсей и Аарон в египетската земя и каза:</verse>
        <verse osisID='Exod.12.2'>Този месец ще ви бъде начало на месеците, ще ви бъде първият от месеците на годината.</verse>
        <verse osisID='Exod.12.3'>Говорете на цялото израилево общество и кажете: На десетия ден от месеца всеки да си вземе по едно агне за бащиния си дом, по едно агне за един дом.</verse>
        <verse osisID='Exod.12.4'>Но ако в дома са малко за агнето, тогава нека го вземе с най-близкия до къщата му съсед според броя на душите; смятайте за агнето според онова, което всеки може да изяде.</verse>
        <verse osisID='Exod.12.5'>Агнето ви да бъде без недостатък, едногодишно мъжко; от овцете или от козите да го вземете.</verse>
        <verse osisID='Exod.12.6'>И да го пазите до четиринадесетия ден на същия месец; тогава цялото събрание на израилевото общество да го заколи привечер.</verse>
        <verse osisID='Exod.12.7'>После да вземат от кръвта и да сложат на двата стълба и на горния праг на вратата на къщите, където ще го ядат.</verse>
        <verse osisID='Exod.12.8'>През същата нощ да ядат месото, печено на огън; с безквасен хляб и с горчиви треви да го ядат.</verse>
        <verse osisID='Exod.12.9'>Да не ядете от него сурово, нито варено във вода, а изпечено на огън, с главата му, краката му и вътрешностите му.</verse>
        <verse osisID='Exod.12.10'>И да не оставите нищо от него до сутринта; ако остане нещо до сутринта, да го изгорите в огън.</verse>
        <verse osisID='Exod.12.11'>Така да го ядете: препасани през кръста си, с обувките на краката си и тоягите в ръцете си. Да го ядете набързо, Пасха на ГОСПОДА е.</verse>
        <verse osisID='Exod.12.12'>И в онази нощ Аз ще мина през египетската земя и ще поразя всяко първородно в египетската земя, от човек до животно; и ще извърша съд против всичките египетски богове. Аз съм ГОСПОД.</verse>
        <verse osisID='Exod.12.13'>И кръвта ще ви бъде за знак на къщите, където сте, и когато видя кръвта, ще ви отмина, и язвата няма да бъде у вас, за да ви погуби, когато поразя египетската земя.</verse>
        <verse osisID='Exod.12.14'>Онзи ден да ви бъде за спомен и да го пазите като празник на ГОСПОДА във всичките си поколения; вечна наредба да ви бъде да го празнувате.</verse>
        <verse osisID='Exod.12.15'>Седем дни да ядете безквасен хляб. Още на първия ден да махнете кваса от къщите си, защото всеки, който яде квасно от първия ден до седмия ден, тази душа ще се изтреби от Израил.</verse>
        <verse osisID='Exod.12.16'>На първия ден ще имате свято събрание и на седмия ден -- свято събрание. Никаква работа да не се върши в тях освен онова, което е нужно за ядене на всекиго; само това може да вършите.</verse>
        <verse osisID='Exod.12.17'>И така, да пазите празника на безквасните хлябове, защото в същия този ден изведох войнствата ви от египетската земя. Затова ще ви бъде вечна наредба да пазите този ден във всичките си поколения.</verse>
        <verse osisID='Exod.12.18'>От вечерта на четиринадесетия ден на първия месец до вечерта на двадесет и първия ден от месеца да ядете безквасни хлябове.</verse>
        <verse osisID='Exod.12.19'>Седем дни да не се намира квас в къщите ви, защото всеки, който яде квасно, онази душа ще се изтреби от обществото на Израил, бил той пришълец, или местен жител.</verse>
        <verse osisID='Exod.12.20'>Нищо квасно да не ядете; във всичките си жилища да ядете безквасни хлябове.</verse>
        <verse osisID='Exod.12.21'>И Мойсей повика всичките старейшини на Израил и им каза: Изберете и си вземете по едно агне според челядите си и заколете пасхата.</verse>
        <verse osisID='Exod.12.22'>После вземете китка от исоп и я потопете в кръвта в съда, и намажете с кръвта в съда горния праг и двата стълба на вратата. И никой от вас да не излиза от вратата на къщата си до сутринта.</verse>
        <verse osisID='Exod.12.23'>Защото ГОСПОД ще мине, за да порази египтяните, и когато види кръвта на горния праг и на двата стълба на вратата, ГОСПОД ще отмине вратата и няма да остави погубителя да влезе в къщите ви, за да ви порази.</verse>
        <verse osisID='Exod.12.24'>И ще пазите това като вечна наредба за теб и за синовете ти.</verse>
        <verse osisID='Exod.12.25'>Когато влезете в земята, която ГОСПОД ще ви даде, както каза, да пазите тази служба.</verse>
        <verse osisID='Exod.12.26'>И когато децата ви попитат: Какво означава тази служба у вас? --</verse>
        <verse osisID='Exod.12.27'>тогава да отговорите: Това е жертва за Пасхата на ГОСПОДА, който отмина къщите на израилевите синове в Египет, когато порази египтяните, а нашите къщи спаси. Тогава народът се наведе и се поклони.</verse>
        <verse osisID='Exod.12.28'>И израилевите синове отидоха и направиха, както ГОСПОД заповяда на Мойсей и Аарон; така направиха.</verse>
        <verse osisID='Exod.12.29'>И в полунощ ГОСПОД порази всяко първородно в египетската земя, от първородния на фараона, който седеше на престола си, до първородния на пленника, който беше в затвора, и всяко първородно от добитъка.</verse>
        <verse osisID='Exod.12.30'>И фараонът стана през нощта, той и всичките му слуги, и всичките египтяни; и се нададе голям писък в Египет, защото нямаше къща, в която да няма мъртвец.</verse>
        <verse osisID='Exod.12.31'>И повика Мойсей и Аарон през нощта и каза: Станете и излезте изсред народа ми, и вие, и израилевите синове, и идете, послужете на ГОСПОДА, както казахте!</verse>
        <verse osisID='Exod.12.32'>Вземете и стадата си и говедата си, както казахте, и идете; и благословете и мен.</verse>
        <verse osisID='Exod.12.33'>Египтяните също принуждаваха народа, за да го отпратят по-скоро от земята, защото си казваха: Ние всички измираме!</verse>
        <verse osisID='Exod.12.34'>И народът вдигна тестото си, преди да се закваси, като носеха на рамене нощвите обвити в дрехите си.</verse>
        <verse osisID='Exod.12.35'>А израилевите синове бяха постъпили, както Мойсей беше казал, и бяха поискали от египтяните сребърни вещи и златни вещи и дрехи.</verse>
        <verse osisID='Exod.12.36'>И ГОСПОД беше дал на народа благоволение пред египтяните и те им бяха дали, каквото поискаха. Така те обраха египтяните.</verse>
        <verse osisID='Exod.12.37'>И така, израилевите синове се дигнаха от Рамесий за Сокхот, около шестстотин хиляди мъже пешаци, освен челядите.</verse>
        <verse osisID='Exod.12.38'>А с тях излезе и голямо разноплеменно множество, както и твърде много добитък -- овце и говеда.</verse>
        <verse osisID='Exod.12.39'>А от тестото, което носеха от Египет, изпекоха безквасни пити, защото не се беше заквасило, понеже ги изпъдиха от Египет и те не можаха да се бавят, нито да си приготвят ядене за из пътя.</verse>
        <verse osisID='Exod.12.40'>А времето, което израилевите синове прекараха като пришълци в Египет, беше четиристотин и тридесет години.</verse>
        <verse osisID='Exod.12.41'>И в края на четиристотин и тридесетте години, в същия онзи ден, всичките ГОСПОДНИ войнства излязоха от египетската земя.</verse>
        <verse osisID='Exod.12.42'>Това е нощ, която трябва да се пази за ГОСПОДА, защото ги изведе от египетската земя; това е онази нощ на ГОСПОДА, която трябва да се пази от всичките израилеви синове във всичките им поколения.</verse>
        <verse osisID='Exod.12.43'>И ГОСПОД каза на Мойсей и Аарон: Ето закона за пасхата: никой чужденец да не яде от нея.</verse>
        <verse osisID='Exod.12.44'>Но всеки роб, купен с пари, когато го обрежеш, може да яде от нея.</verse>
        <verse osisID='Exod.12.45'>Пришълец или наемник да не яде от нея.</verse>
        <verse osisID='Exod.12.46'>В една къща да се изяде. От месото да не изнасяте вън от къщи и кост от нея да не строшите.</verse>
        <verse osisID='Exod.12.47'>Цялото общество израилеви синове да прави това.</verse>
        <verse osisID='Exod.12.48'>И ако някой чужденец живее като пришълец заедно с теб и иска да пази пасхата на ГОСПОДА, нека всичките му мъжки се обрежат, и тогава нека пристъпи да я пази; той ще бъде като местен жител на земята. Но никой необрязан не бива да яде от нея.</verse>
        <verse osisID='Exod.12.49'>Един закон ще има за местния жител и за чужденеца, който е пришълец между вас.</verse>
        <verse osisID='Exod.12.50'>И всичките израилеви синове направиха, както ГОСПОД заповяда на Мойсей и Аарон; така направиха.</verse>
        <verse osisID='Exod.12.51'>И така, в същия онзи ден ГОСПОД изведе израилевите синове от египетската земя според войнствата им.</verse>
      </chapter>
      <chapter osisID='Exod.13'>
        <verse osisID='Exod.13.1'>И ГОСПОД говори на Мойсей и каза:</verse>
        <verse osisID='Exod.13.2'>Посвети Ми всяко първородно, всяко, което отваря утроба между израилевите синове -- и човек и животно. То е Мое.</verse>
        <verse osisID='Exod.13.3'>И Мойсей каза на народа: Помнете този ден, в който излязохте от Египет, от дома на робството, защото със силна ръка ГОСПОД ви изведе оттук. Нищо квасно да не се яде.</verse>
        <verse osisID='Exod.13.4'>Вие излизате днес в месец Авив.</verse>
        <verse osisID='Exod.13.5'>И когато ГОСПОД те въведе в земята на ханаанците, хетейците, аморейците, евейците и евусейците, за която се закле на бащите ти, че ще ти я даде -- земя, където текат мляко и мед -- тогава да извършваш тази служба в този месец.</verse>
        <verse osisID='Exod.13.6'>Седем дни да ядеш безквасен хляб и седмият ден да бъде празник на ГОСПОДА.</verse>
        <verse osisID='Exod.13.7'>Безквасен хляб да се яде през седемте дни; и да не се намери у теб квасен хляб, и да не се появи квас във всичките ти области.</verse>
        <verse osisID='Exod.13.8'>И в онзи ден ще обясниш на сина си, като кажеш: Това правя заради онова, което ми направи ГОСПОД, когато излязох от Египет.</verse>
        <verse osisID='Exod.13.9'>Това ще ти бъде за знак на ръката и за спомен между очите, за да бъде законът на ГОСПОДА в устата ти, защото със силна ръка те изведе ГОСПОД от Египет.</verse>
        <verse osisID='Exod.13.10'>И така, да пазиш тази наредба всяка година на времето й.</verse>
        <verse osisID='Exod.13.11'>А когато ГОСПОД те въведе в земята на ханаанците, както се закле на теб и на бащите ти, и ти я даде,</verse>
        <verse osisID='Exod.13.12'>тогава да отделиш за ГОСПОДА всяко, което отваря утроба, и всяко твое първородно от животно; мъжките да бъдат на ГОСПОДА.</verse>
        <verse osisID='Exod.13.13'>А всяко първородно от магаре да изкупиш с агне или яре, а ако не искаш да го изкупиш, тогава да му пречупиш врата. Ще изкупиш и всяко първородно на човек между синовете си.</verse>
        <verse osisID='Exod.13.14'>И после, като те запита синът ти и каже: Какво е това? -- да му кажеш: Със силна ръка ни изведе ГОСПОД от Египет, от дома на робството.</verse>
        <verse osisID='Exod.13.15'>И когато фараонът отказваше да ни пусне, ГОСПОД уби всяко първородно в египетската земя -- от първородно на човек до първородно на животно -- затова жертвам на ГОСПОДА всяко първородно, което е мъжко, а всеки първороден от синовете си изкупувам.</verse>
        <verse osisID='Exod.13.16'>Това ще бъде за знак на ръката ти и за превръзки над очите ти, защото със силна ръка ГОСПОД ни изведе от Египет.</verse>
        <verse osisID='Exod.13.17'>А когато фараонът пусна народа, Бог не го преведе през пътя за филистимската земя, въпреки че беше най-близко, защото Бог каза: Да не би да се разкае народът, като види битка, и да се върне в Египет.</verse>
        <verse osisID='Exod.13.18'>Затова Бог поведе народа по околен път през пустинята към Червено море. И израилевите синове излязоха от египетската земя строени.</verse>
        <verse osisID='Exod.13.19'>И Мойсей взе със себе си костите на Йосиф; защото той беше изрично заклел израилевите синове, като беше казал: Бог непременно ще ви посети. Тогава да изнесете оттук костите ми със себе си!</verse>
        <verse osisID='Exod.13.20'>И те тръгнаха от Сокхот и се разположиха на стан в Етам, към края на пустинята.</verse>
        <verse osisID='Exod.13.21'>И ГОСПОД вървеше пред тях -- денем в облачен стълб, за да ги води по пътя, а нощем в огнен стълб, за да им свети -- за да пътуват денем и нощем.</verse>
        <verse osisID='Exod.13.22'>Денем облачният стълб не се отдалечаваше отпред народа, а нощем -- огненият стълб.</verse>
      </chapter>
      <chapter osisID='Exod.14'>
        <verse osisID='Exod.14.1'>Тогава ГОСПОД говори на Мойсей и каза:</verse>
        <verse osisID='Exod.14.2'>Заповядай на израилевите синове да се върнат и да се разположат на стан пред Пиаирот, между Мигдол и морето. Срещу Веелсефон да се разположите на стан близо до морето.</verse>
        <verse osisID='Exod.14.3'>И фараонът ще каже за израилевите синове: Те са се заблудили в земята, пустинята ги е затворила.</verse>
        <verse osisID='Exod.14.4'>И Аз ще закоравя сърцето на фараона и той ще се спусне да ги гони, но Аз ще се прославя над фараона и над цялата му войска и египтяните ще познаят, че Аз съм ГОСПОД. И израилевите синове направиха така.</verse>
        <verse osisID='Exod.14.5'>А когато се извести на египетския цар, че народът е побягнал, сърцето на фараона и на слугите му се обърна срещу народа и те казаха: Какво направихме ние, че пуснахме Израил да не ни работи вече?</verse>
        <verse osisID='Exod.14.6'>И фараонът впрегна колесницата си и събра народа си при себе си.</verse>
        <verse osisID='Exod.14.7'>Взе и шестстотин избрани колесници и всичките египетски колесници с началници над всяка.</verse>
        <verse osisID='Exod.14.8'>И ГОСПОД закорави сърцето на фараона, египетския цар, така че той подгони израилевите синове. А израилевите синове бяха излезли с издигната ръка.</verse>
        <verse osisID='Exod.14.9'>И египтяните се спуснаха след тях -- всичките коне и колесници на фараона, конниците му и войската му -- и ги настигнаха, когато бяха разположени на стан близо до морето, пред Пиаирот, срещу Веелсефон.</verse>
        <verse osisID='Exod.14.10'>А когато фараонът се приближи, израилевите синове повдигнаха очи и ето, египтяните идваха след тях. И израилевите синове се уплашиха много и извикаха към ГОСПОДА.</verse>
        <verse osisID='Exod.14.11'>И казаха на Мойсей: Понеже нямаше гробища в Египет, затова ли ни изведе да умрем в пустинята? Защо ни направи това и ни изведе от Египет?</verse>
        <verse osisID='Exod.14.12'>Не е ли това, каквото ти казвахме в Египет, като говорихме: Остави ни, нека работим на египтяните? Защото по-добре щеше да ни бъде да работим на египтяните, отколкото да измрем в пустинята!</verse>
        <verse osisID='Exod.14.13'>А Мойсей каза на народа: Не се бойте, стойте и гледайте спасението на ГОСПОДА, което Той ще извърши за вас днес, защото, колкото за египтяните, които видяхте днес, няма да ги видите вече до века.</verse>
        <verse osisID='Exod.14.14'>ГОСПОД ще воюва за вас, а вие ще останете мирни.</verse>
        <verse osisID='Exod.14.15'>Тогава ГОСПОД каза на Мойсей: Защо викаш към Мен? Кажи на израилевите синове да тръгнат.</verse>
        <verse osisID='Exod.14.16'>А ти вдигни жезъла си и простри ръката си над морето, и го раздели и израилевите синове ще преминат през морето по сухо.</verse>
        <verse osisID='Exod.14.17'>И Аз, ето, ще закоравя сърцето на египтяните и те ще влязат след тях; и ще се прославя над фараона, над цялата му войска, над колесниците му и над конниците му.</verse>
        <verse osisID='Exod.14.18'>И египтяните ще познаят, че Аз съм ГОСПОД, когато се прославя над фараона, над колесниците му и над конниците му.</verse>
        <verse osisID='Exod.14.19'>Тогава Божият Ангел, който вървеше пред израилевото войнство, се вдигна и дойде зад тях; облачният стълб се вдигна отпред тях и застана зад тях,</verse>
        <verse osisID='Exod.14.20'>и дойде между египетското войнство и израилевото войнство; на едните беше тъмен облак, а на другите светеше през нощта, така че едните не се приближиха до другите през цялата нощ.</verse>
        <verse osisID='Exod.14.21'>И така, Мойсей простря ръката си над морето. И ГОСПОД направи да се оттегля морето цялата онази нощ от силен източен вятър и превърна морето в суша, и водите се раздвоиха.</verse>
        <verse osisID='Exod.14.22'>Така израилевите синове влязоха сред морето по сухо; и водите бяха за тях стена от дясната и от лявата им страна.</verse>
        <verse osisID='Exod.14.23'>А египтяните ги подгониха и влязоха след тях сред морето, всичките коне на фараона, колесниците му и конниците му.</verse>
        <verse osisID='Exod.14.24'>Но в утринната стража ГОСПОД погледна от огнения и облачния стълб към египетското войнство и смути войнството на египтяните.</verse>
        <verse osisID='Exod.14.25'>Той извади колелата от колесниците им и те се теглеха мъчно, така че египтяните казаха: Да бягаме от Израил, защото ГОСПОД воюва за тях против египтяните!</verse>
        <verse osisID='Exod.14.26'>Тогава ГОСПОД каза на Мойсей: Простри ръката си над морето, за да се върнат водите върху египтяните, върху колесниците им и върху конниците им.</verse>
        <verse osisID='Exod.14.27'>И така, Мойсей простря ръката си над морето. И около зори морето се върна на мястото си и египтяните бягаха пред него. И ГОСПОД потопи египтяните сред морето.</verse>
        <verse osisID='Exod.14.28'>Защото водите се върнаха и покриха колесниците, конниците и цялата войска на фараона, която беше влязла след тях в морето; не остана нито един от тях.</verse>
        <verse osisID='Exod.14.29'>А израилевите синове минаха посред морето по сухо и водите бяха за тях стена от дясната и от лявата им страна.</verse>
        <verse osisID='Exod.14.30'>Така в онзи ден ГОСПОД спаси Израил от ръката на египтяните и Израил видя египтяните мъртви по морския бряг.</verse>
        <verse osisID='Exod.14.31'>Израил видя великото дело, което ГОСПОД извърши над египтяните, и народът се убоя от ГОСПОДА и повярва в ГОСПОДА и в слугата Му Мойсей.</verse>
      </chapter>
      <chapter osisID='Exod.15'>
        <verse osisID='Exod.15.1'>Тогава Мойсей и израилевите синове пяха тази песен на ГОСПОДА, като говориха с тези думи: Ще пея на ГОСПОДА, защото е превъзвишен, коня и ездача му хвърли в морето!</verse>
        <verse osisID='Exod.15.2'>ГОСПОД е сила моя, песен моя и стана ми спасение. Той ми е Бог, и ще Го прославя, бащиният ми Бог, и ще Го превъзвиша.</verse>
        <verse osisID='Exod.15.3'>ГОСПОД е силен Воин, ГОСПОД е Името Му.</verse>
        <verse osisID='Exod.15.4'>Колесниците на фараона и войската му хвърли в морето, избраните му пълководци потънаха в Червеното море.</verse>
        <verse osisID='Exod.15.5'>Дълбините ги покриха, като камък слязоха в бездните.</verse>
        <verse osisID='Exod.15.6'>Десницата Ти, ГОСПОДИ, е славна в мощ; десницата Ти, ГОСПОДИ, смаза врага.</verse>
        <verse osisID='Exod.15.7'>В превъзходното Си величие повали онези, които се надигнаха против Теб; развърза гнева Си и ги пояде като слама.</verse>
        <verse osisID='Exod.15.8'>От диханието на ноздрите Ти водите се струпаха накуп, вълните застанаха като бент, бездните застинаха в сърцето на морето.</verse>
        <verse osisID='Exod.15.9'>Врагът рече: Ще погна, ще стигна, ще разделя плячката; алчността ми ще се насити от тях; ще изтръгна меча си, ръката ми ще ги погуби.</verse>
        <verse osisID='Exod.15.10'>Ти подухна с дъха Си и морето ги покри; потънаха като олово в силните води.</verse>
        <verse osisID='Exod.15.11'>Кой е подобен на Теб, ГОСПОДИ, между боговете? Кой е подобен на Теб, славен в святост, страхопочитаем, че да Те възпяват, правещ чудеса?</verse>
        <verse osisID='Exod.15.12'>Ти простря десницата Си и земята ги погълна.</verse>
        <verse osisID='Exod.15.13'>С милостта Си Ти води народа, който си изкупил, със силата Си води го към святото Си обиталище.</verse>
        <verse osisID='Exod.15.14'>Народите ще чуят и ще затреперят, ужас ще обладае филистимските жители.</verse>
        <verse osisID='Exod.15.15'>Тогава ще се уплашат едомските князе, трепет ще обземе моавските главатари, ще се стопят всички ханаански жители.</verse>
        <verse osisID='Exod.15.16'>Страх и трепет ще ги нападне, от величието на ръката Ти ще се вкаменят, докато премине народът Ти, ГОСПОДИ, докато премине народът, който Ти си придобил.</verse>
        <verse osisID='Exod.15.17'>Ще ги въведеш и насадиш на планината на Своето наследство; на мястото, ГОСПОДИ, което си приготвил за Свое обиталище; в светилището, Господи, което ръцете Ти поставиха.</verse>
        <verse osisID='Exod.15.18'>ГОСПОД ще царува до вечни векове!</verse>
        <verse osisID='Exod.15.19'>Защото конете на фараона с колесниците му и с конниците му влязоха в морето и ГОСПОД върна върху тях водите на морето, а израилевите синове преминаха по сухо сред морето.</verse>
        <verse osisID='Exod.15.20'>Тогава пророчицата Мариам, сестрата на Аарон, взе в ръката си тимпанче и всичките жени излязоха след нея с тимпанчета и танци.</verse>
        <verse osisID='Exod.15.21'>И Мариам им пееше ответно: Пейте на ГОСПОДА, защото е превъзвишен; коня и ездача му хвърли в морето!</verse>
        <verse osisID='Exod.15.22'>Тогава Мойсей вдигна израилевите синове от Червено море и излязоха към пустинята Сур. И вървяха три дни в пустинята и не намериха вода.</verse>
        <verse osisID='Exod.15.23'>После дойдоха в Мера, но не можеха да пият от водата на Мера, защото беше горчива -- затова се нарече Мера.</verse>
        <verse osisID='Exod.15.24'>Тогава народът заропта против Мойсей и казваше: Какво да пием?</verse>
        <verse osisID='Exod.15.25'>А той извика към ГОСПОДА и ГОСПОД му показа едно дърво; и като го хвърли във водата, водата стана сладка. Там им наложи наредба и правила и там ги изпита. И каза:</verse>
        <verse osisID='Exod.15.26'>Ако усърдно слушаш гласа на ГОСПОДА, своя Бог, и вършиш онова, което е правилно пред Него, и слушаш заповедите Му, и пазиш всичките Му наредби, няма да ти нанеса нито една от болестите, които нанесох върху египтяните; защото Аз съм ГОСПОД, който те изцелявам.</verse>
        <verse osisID='Exod.15.27'>После дойдоха в Елим, където имаше дванадесет водни извора и седемдесет палмови дървета, и там се разположиха на стан при водите.</verse>
      </chapter>
      <chapter osisID='Exod.16'>
        <verse osisID='Exod.16.1'>И тръгнаха от Елим и цялото общество на израилевите синове дойде в пустинята Син, която е между Елим и Синай, на петнадесетия ден от втория месец, откакто излязоха от египетската земя.</verse>
        <verse osisID='Exod.16.2'>И цялото общество на израилевите синове роптаеше против Мойсей и Аарон в пустинята.</verse>
        <verse osisID='Exod.16.3'>Израилевите синове им казаха: По-добре да бяхме умрели от ГОСПОДНАТА ръка в египетската земя, когато седяхме около котлите с месо и ядяхме хляб до насита; защото ни доведохте в тази пустиня, за да изморите цялото това събрание от глад!</verse>
        <verse osisID='Exod.16.4'>Тогава ГОСПОД каза на Мойсей: Ето, ще ви наваля хляб от небето. Нека излиза народът всеки ден и да събират колкото им трябва за деня, за да ги изпитам -- ще ходят ли в закона Ми, или не.</verse>
        <verse osisID='Exod.16.5'>А на шестия ден нека приготвят внесеното и то да бъде двойно на това, което събират всеки ден.</verse>
        <verse osisID='Exod.16.6'>И Мойсей и Аарон казаха на всичките израилеви синове: Довечера ще познаете, че ГОСПОД ви е извел от египетската земя.</verse>
        <verse osisID='Exod.16.7'>А на сутринта ще видите ГОСПОДНАТА слава, понеже Той чу роптанията ви против ГОСПОДА -- защото какво сме ние, че да роптаете против нас?</verse>
        <verse osisID='Exod.16.8'>Мойсей каза още: Ще видите, когато ГОСПОД ви даде довечера месо да ядете и на сутринта хляб до насита, понеже ГОСПОД чу роптанията ви, с които роптаете против Него -- защото какво сме ние? Роптанията ви не са против нас, а против ГОСПОДА.</verse>
        <verse osisID='Exod.16.9'>И Мойсей каза на Аарон: Кажи на цялото общество на израилевите синове: Приближете се пред ГОСПОДА, защото Той чу роптанията ви.</verse>
        <verse osisID='Exod.16.10'>А когато Аарон говореше на цялото общество на израилевите синове, те обърнаха погледа си към пустинята и ето, ГОСПОДНАТА слава се яви в облака.</verse>
        <verse osisID='Exod.16.11'>И ГОСПОД говори на Мойсей и каза:</verse>
        <verse osisID='Exod.16.12'>Чух роптанията на израилевите синове. Говори им и кажи: Надвечер ще ядете месо и на сутринта ще се наситите с хляб, и ще познаете, че Аз съм ГОСПОД, вашият Бог.</verse>
        <verse osisID='Exod.16.13'>И така, вечерта долетяха пъдпъдъци и покриха стана, а сутринта навсякъде около стана беше паднала роса.</verse>
        <verse osisID='Exod.16.14'>И като се изпари падналата роса, ето, по лицето на пустинята имаше нещо дребно като люспи, тънко, като слана по земята.</verse>
        <verse osisID='Exod.16.15'>Като го видяха израилевите синове, си казаха един на друг: Какво е това? -- защото не знаеха какво беше. А Мойсей им каза: Това е хлябът, който ГОСПОД ви дава да ядете.</verse>
        <verse osisID='Exod.16.16'>Ето какво заповядва ГОСПОД: Съберете от него, всеки по толкова, колкото му трябва да яде, по гомор на глава, според броя на душите ви; всеки да вземе за онези, които са под шатрата му.</verse>
        <verse osisID='Exod.16.17'>И израилевите синове направиха така и събраха, кой много, кой малко.</verse>
        <verse osisID='Exod.16.18'>И когато измериха с гомора, който беше събрал много, нямаше излишък и който беше събрал малко, нямаше недостиг; всеки събираше толкова, колкото му трябваше да яде.</verse>
        <verse osisID='Exod.16.19'>И Мойсей им каза: Никой да не оставя от него до сутринта.</verse>
        <verse osisID='Exod.16.20'>Но те не послушаха Мойсей и някои оставиха от него до сутринта, но червяса и се усмърдя. И Мойсей им се разгневи.</verse>
        <verse osisID='Exod.16.21'>И всяка сутрин го събираха -- кой колкото му трябваше за ядене, а когато припечеше слънцето, се стопяваше.</verse>
        <verse osisID='Exod.16.22'>А на шестия ден събраха двойно количество храна, по два гомора за всекиго, и всичките началници на обществото дойдоха и съобщиха на Мойсей.</verse>
        <verse osisID='Exod.16.23'>А той им каза: Това е точно което каза ГОСПОД. Утре е събота, свята почивка на ГОСПОДА; опечете, колкото искате да опечете, и сварете, колкото искате да сварите, а каквото остане сложете настрана да ви стои за утре.</verse>
        <verse osisID='Exod.16.24'>И така, сложиха го настрана до сутринта, както заповяда Мойсей, и нито се усмърдя, нито се намери червей в него.</verse>
        <verse osisID='Exod.16.25'>Тогава Мойсей им каза: Яжте това днес, защото днес е събота на ГОСПОДА, днес няма да го намерите на полето.</verse>
        <verse osisID='Exod.16.26'>Шест дни ще го събирате, но седмият ден е събота -- в нея няма да се намира.</verse>
        <verse osisID='Exod.16.27'>Обаче някои от народа излязоха на седмия ден да събират, но не намериха.</verse>
        <verse osisID='Exod.16.28'>Тогава ГОСПОД каза на Мойсей: Докога ще отказвате да пазите заповедите Ми и законите Ми?</verse>
        <verse osisID='Exod.16.29'>Ето, понеже ГОСПОД ви даде съботата, затова на шестия ден ви даде хляб за два дни. Седете всеки на мястото си; на седмия ден никой да не излиза от мястото си.</verse>
        <verse osisID='Exod.16.30'>И така, народът си почиваше на седмия ден.</verse>
        <verse osisID='Exod.16.31'>И израилевият дом нарече тази храна манна. Тя беше бяла и приличаше на кориандрово семе и вкусът й беше като на пита с мед.</verse>
        <verse osisID='Exod.16.32'>Тогава Мойсей каза: Ето какво заповяда ГОСПОД: Един пълен гомор от нея да се пази за поколенията ви, за да видят хляба, с който ви изхраних в пустинята, когато ви изведох от египетската земя.</verse>
        <verse osisID='Exod.16.33'>И Мойсей каза на Аарон: Вземи една стомна и сложи в нея един пълен гомор манна, и я положи пред ГОСПОДА, за да се пази за поколенията ви.</verse>
        <verse osisID='Exod.16.34'>И така, Аарон я положи пред свидетелството, за да се пази, както ГОСПОД заповяда на Мойсей.</verse>
        <verse osisID='Exod.16.35'>И израилевите синове ядоха манната четиридесет години, докато дойдоха до обитаема земя; ядоха манна, докато стигнаха до границите на ханаанската земя.</verse>
        <verse osisID='Exod.16.36'>А гоморът е една десета от ефата.</verse>
      </chapter>
      <chapter osisID='Exod.17'>
        <verse osisID='Exod.17.1'>След това цялото общество на израилевите синове тръгна от пустинята Син, като пътуванията им бяха според ГОСПОДНАТА заповед. И разположиха стан в Рафидим, където нямаше вода да пие народът.</verse>
        <verse osisID='Exod.17.2'>Затова народът се караше с Мойсей и казваше: Дайте ни вода да пием! А Мойсей им каза: Защо се карате с мен? Защо изпитвате ГОСПОДА?</verse>
        <verse osisID='Exod.17.3'>Но народът беше ожаднял там за вода и народът роптаеше против Мойсей, като казваше: Защо ни изведе от Египет? Да умориш от жажда и мен, и децата ми, и добитъка ми?</verse>
        <verse osisID='Exod.17.4'>Тогава Мойсей извика към ГОСПОДА и каза: Какво да правя с този народ? Още малко и ще ме убият с камъни!</verse>
        <verse osisID='Exod.17.5'>А ГОСПОД каза на Мойсей: Излез пред народа и вземи със себе си някои от израилевите старейшини; вземи в ръката си и жезъла си, с който удари реката, и иди.</verse>
        <verse osisID='Exod.17.6'>Ето, Аз ще застана пред теб там на канарата в Хорив, а ти удари канарата, и от нея ще излезе вода, за да пие народът. И Мойсей направи така пред очите на израилевите старейшини.</verse>
        <verse osisID='Exod.17.7'>И нарече мястото Маса и Мерива, поради това, че израилевите синове се караха с него, и понеже изпитаха ГОСПОДА, като казаха: Дали ГОСПОД е между нас, или не?</verse>
        <verse osisID='Exod.17.8'>По това време дойде Амалик и воюва против Израил в Рафидим.</verse>
        <verse osisID='Exod.17.9'>А Мойсей каза на Иисус Навиев: Избери ни мъже и излез да се биеш с Амалик; аз ще застана утре на върха на хълма и ще държа Божия жезъл в ръката си.</verse>
        <verse osisID='Exod.17.10'>И Иисус направи, както му каза Мойсей, и се би с Амалик; а Мойсей, Аарон и Ор се изкачиха на върха на хълма.</verse>
        <verse osisID='Exod.17.11'>И когато Мойсей издигаше ръката си, надвиваше Израил, а когато отпускаше ръката си, надвиваше Амалик.</verse>
        <verse osisID='Exod.17.12'>А когато ръцете на Мойсей натежаха, взеха камък и му подложиха и той седна на него. А Аарон и Ор, единият от едната страна, а другият от другата, подпираха ръцете му и така ръцете му се подкрепяха до залеза на слънцето.</verse>
        <verse osisID='Exod.17.13'>Така Иисус победи Амалик и народа му с острото на меча.</verse>
        <verse osisID='Exod.17.14'>Тогава ГОСПОД каза на Мойсей: Запиши в книгата за спомен и предай в ушите на Иисус, че напълно ще излича спомена на Амалик под небето.</verse>
        <verse osisID='Exod.17.15'>И Мойсей издигна там олтар, който нарече Йахве Нисий.</verse>
        <verse osisID='Exod.17.16'>И каза: ГОСПОД се закле, ГОСПОД ще воюва против Амалик от поколение в поколение.</verse>
      </chapter>
      <chapter osisID='Exod.18'>
        <verse osisID='Exod.18.1'>И мадиамският свещеник Йотор, тъстът на Мойсей, чу за всичко, което Бог извършил за Мойсей и за Своя народ Израил, как ГОСПОД извел Израил от Египет.</verse>
        <verse osisID='Exod.18.2'>И Йотор, тъстът на Мойсей, взе Сепфора, жената на Мойсей, след като той я беше изпратил обратно,</verse>
        <verse osisID='Exod.18.3'>и двамата й сина, от които единият се казваше Гирсом, защото Мойсей беше казал: Пришълец станах в чужда земя. --</verse>
        <verse osisID='Exod.18.4'>а другият се казваше Елиезер, защото беше казал: Бащиният ми Бог ми стана помощник и ме избави от меча на фараона.</verse>
        <verse osisID='Exod.18.5'>И Йотор, тъстът на Мойсей, дойде при Мойсей със синовете му и с жена му в пустинята до Божията планина, където се беше разположил на стан.</verse>
        <verse osisID='Exod.18.6'>И съобщи на Мойсей: Аз, тъст ти Йотор, идвам при теб с жена ти и двамата й сина с нея.</verse>
        <verse osisID='Exod.18.7'>Тогава Мойсей излезе да посрещне тъста си, поклони се и го целуна; и като се поздравиха, влязоха в шатрата.</verse>
        <verse osisID='Exod.18.8'>И Мойсей разказа на тъста си всичко, което ГОСПОД беше направил на фараона и на египтяните заради Израил, и всичките трудности, които ги бяха сполетели по пътя, и как ГОСПОД ги беше избавил.</verse>
        <verse osisID='Exod.18.9'>И Йотор много се зарадва за цялата добрина, която ГОСПОД беше оказал на Израил, като го беше избавил от ръката на египтяните.</verse>
        <verse osisID='Exod.18.10'>И Йотор каза: Благословен ГОСПОД, който ви избави от ръката на египтяните и от ръката на фараона; който избави народа от ръката на египтяните!</verse>
        <verse osisID='Exod.18.11'>Сега познавам, че ГОСПОД е велик над всичките богове, защото в това, в което се възгордяха, Той беше над тях.</verse>
        <verse osisID='Exod.18.12'>Тогава Йотор, тъстът на Мойсей, взе всеизгаряне и жертви да принесе на Бога; и Аарон и всичките израилеви старейшини дойдоха да ядат хляб с тъста на Мойсей пред Бога.</verse>
        <verse osisID='Exod.18.13'>На другия ден Мойсей седна да съди народа. И народът стоеше пред Мойсей от сутрин до вечер.</verse>
        <verse osisID='Exod.18.14'>А когато тъстът на Мойсей видя всичко, което той вършеше за народа, каза: Какво е това, което правиш с народа? Защо седиш сам и целият народ стои пред теб от сутрин до вечер?</verse>
        <verse osisID='Exod.18.15'>А Мойсей каза на тъста си: Защото народът идва при мен да се допитва до Бога.</verse>
        <verse osisID='Exod.18.16'>Когато имат нещо, идват при мен, и аз съдя между единия и другия, и аз им показвам Божиите наредби и закони.</verse>
        <verse osisID='Exod.18.17'>Но тъстът на Мойсей каза: Това, което правиш, не е добро.</verse>
        <verse osisID='Exod.18.18'>Ти съвсем ще се изтощиш -- и ти, и този народ, който е с теб -- защото това е много тежко за теб; не можеш да го вършиш сам.</verse>
        <verse osisID='Exod.18.19'>Сега послушай гласа ми; ще те посъветвам и Бог да бъде с теб. Ти представлявай народа пред Бога и ти представяй делата пред Бога,</verse>
        <verse osisID='Exod.18.20'>и ги учи на наредбите и законите и им показвай пътя, по който трябва да ходят, и делата, които трябва да вършат.</verse>
        <verse osisID='Exod.18.21'>Но си избери измежду целия народ способни мъже, които се боят от Бога, обичат истината и мразят несправедливата печалба, и ги постави над тях за хилядници, стотници, петдесетници и десетници.</verse>
        <verse osisID='Exod.18.22'>И нека те всякога съдят народа. Всяко голямо дело нека донасят пред теб, а всяко малко дело нека отсъждат сами. Така ще ти олекне и те ще носят товара заедно с теб.</verse>
        <verse osisID='Exod.18.23'>Ако направиш това и ако Бог така ти заповяда, тогава ще можеш да издържиш, а и целият този народ ще стигне на мястото си с мир.</verse>
        <verse osisID='Exod.18.24'>И Мойсей послуша гласа на тъста си и направи всичко, което той му каза.</verse>
        <verse osisID='Exod.18.25'>Мойсей избра способни мъже измежду целия Израил и ги постави началници над народа -- хилядници, стотници, петдесетници и десетници.</verse>
        <verse osisID='Exod.18.26'>Те съдеха народа по всяко време. Трудните дела донасяха на Мойсей, а всяко малко дело съдеха сами.</verse>
        <verse osisID='Exod.18.27'>След това Мойсей изпрати тъста си и той отиде в своята земя.</verse>
      </chapter>
      <chapter osisID='Exod.19'>
        <verse osisID='Exod.19.1'>В третия месец след излизането на израилевите синове от египетската земя, на същия ден дойдоха в Синайската пустиня.</verse>
        <verse osisID='Exod.19.2'>И се вдигнаха от Рафидим и дойдоха в Синайската пустиня, и разположиха стан в пустинята и там Израил разпъна шатрите си срещу планината.</verse>
        <verse osisID='Exod.19.3'>И Мойсей се изкачи при Бога и ГОСПОД му извика от планината и каза: Така да кажеш на якововия дом и да оповестиш на израилевите синове:</verse>
        <verse osisID='Exod.19.4'>Вие видяхте какво направих на египтяните, а вас носих на орлови криле и ви доведох при Себе Си.</verse>
        <verse osisID='Exod.19.5'>И сега, ако усърдно ще слушате гласа Ми и ще пазите завета Ми, вие ще бъдете Мое собствено притежание от всички народи, защото Моя е цялата земя.</verse>
        <verse osisID='Exod.19.6'>И вие ще Ми бъдете царство от свещеници и свят народ. Това са думите, които трябва да кажеш на израилевите синове.</verse>
        <verse osisID='Exod.19.7'>И така, Мойсей дойде и повика старейшините на народа, и представи пред тях всички тези думи, които ГОСПОД му беше заповядал.</verse>
        <verse osisID='Exod.19.8'>И целият народ отговори в съгласие и каза: Всичко, което ГОСПОД е казал, ще направим. И Мойсей отнесе на ГОСПОДА думите на народа.</verse>
        <verse osisID='Exod.19.9'>Тогава ГОСПОД каза на Мойсей: Ето, Аз ще дойда при теб в гъст облак, за да чуе народът, когато говоря с теб, и да ти вярват вече завинаги. И Мойсей каза на ГОСПОДА думите на народа.</verse>
        <verse osisID='Exod.19.10'>И ГОСПОД каза още на Мойсей: Иди при народа, освети го днес и утре и нека изперат дрехите си,</verse>
        <verse osisID='Exod.19.11'>и нека бъдат готови за третия ден, защото на третия ден ГОСПОД ще слезе на Синайската планина пред очите на целия народ.</verse>
        <verse osisID='Exod.19.12'>И постави прегради наоколо за народа и кажи: Внимавайте да не се качите на планината, нито да се допрете до полите й! Който се допре до планината, непременно да се умъртви.</verse>
        <verse osisID='Exod.19.13'>Ръка да не се допре до нея. Да се убие с камъни или със стрели, било то животно, или човек -- да не остане да живее. Когато тръбата затръби дълго, тогава нека се качат на планината.</verse>
        <verse osisID='Exod.19.14'>И така, Мойсей слезе от планината при народа и освети народа; и те изпраха дрехите си.</verse>
        <verse osisID='Exod.19.15'>И каза на народа: Бъдете готови за третия ден; не се приближавайте при жена.</verse>
        <verse osisID='Exod.19.16'>А на сутринта на третия ден имаше гърмове и светкавици, и гъст облак на планината, и много силен тръбен глас. И целият народ, който беше в стана, потрепери.</verse>
        <verse osisID='Exod.19.17'>Тогава Мойсей изведе народа от стана, за да посрещне Бога; и застанаха в подножието на планината.</verse>
        <verse osisID='Exod.19.18'>А Синайската планина беше цяла в дим, защото ГОСПОД слезе на нея в огън. И димът й се издигаше, като дим от пещ, и цялата планина се тресеше силно.</verse>
        <verse osisID='Exod.19.19'>И тръбният глас ставаше все по-силен. Мойсей говореше и Бог му отговаряше с глас.</verse>
        <verse osisID='Exod.19.20'>И ГОСПОД слезе на върха на Синайската планина. И ГОСПОД повика Мойсей до върха на планината и Мойсей се изкачи.</verse>
        <verse osisID='Exod.19.21'>Тогава ГОСПОД каза на Мойсей: Слез и предупреди народа да не се спусне към ГОСПОДА да гледа, и да паднат мнозина от тях.</verse>
        <verse osisID='Exod.19.22'>Също и свещениците, които се приближават при ГОСПОДА, нека се осветят, за да не ги нападне ГОСПОД.</verse>
        <verse osisID='Exod.19.23'>А Мойсей каза на ГОСПОДА: Народът не може да се изкачи на Синайската планина, защото Ти си ни заповядал и си казал: Постави прегради около планината и я освети.</verse>
        <verse osisID='Exod.19.24'>Но ГОСПОД му каза: Иди, слез и после се качи, ти и Аарон с теб; а свещениците и народът да не се спускат да се качват към ГОСПОДА, за да не ги нападне Той.</verse>
        <verse osisID='Exod.19.25'>И така, Мойсей слезе при народа и му каза това.</verse>
      </chapter>
      <chapter osisID='Exod.20'>
        <verse osisID='Exod.20.1'>Тогава Бог изговори всички тези думи, като каза:</verse>
        <verse osisID='Exod.20.2'>Аз съм ГОСПОД, твоят Бог, който те изведох от египетската земя, от дома на робството.</verse>
        <verse osisID='Exod.20.3'>Да нямаш други богове освен Мен!</verse>
        <verse osisID='Exod.20.4'>Да не си правиш кумир или каквото и да било подобие на нещо, което е на небето горе или което е на земята долу, или което е във водата под земята;</verse>
        <verse osisID='Exod.20.5'>да не им се покланяш, нито да им служиш, защото Аз, ГОСПОД, твоят Бог, съм Бог ревнив, който въздавам вината на бащите върху синовете до третото и четвъртото поколение на онези, които Ме мразят,</verse>
        <verse osisID='Exod.20.6'>а оказвам милост към хиляди поколения на онези, които Ме любят и спазват Моите заповеди.</verse>
        <verse osisID='Exod.20.7'>Да не изговаряш напразно Името на ГОСПОДА, своя Бог, защото ГОСПОД няма да остави ненаказан онзи, който изговаря напразно Името Му.</verse>
        <verse osisID='Exod.20.8'>Помни съботния ден, за да го освещаваш.</verse>
        <verse osisID='Exod.20.9'>Шест дни да работиш и да вършиш всичките си работи,</verse>
        <verse osisID='Exod.20.10'>а седмият ден е събота на ГОСПОДА, твоя Бог. Да не вършиш в него никаква работа, нито ти, нито синът ти, нито дъщеря ти, нито слугата ти, нито слугинята ти, нито добитъкът ти, нито чужденецът ти, който е вътре в портите ти;</verse>
        <verse osisID='Exod.20.11'>защото в шест дни ГОСПОД направи небето и земята, морето и всичко, което е в тях, а на седмия ден си почина. Затова ГОСПОД благослови съботния ден и го освети.</verse>
        <verse osisID='Exod.20.12'>Почитай баща си и майка си, за да се продължат дните ти на земята, която ГОСПОД, твоят Бог, ти дава.</verse>
        <verse osisID='Exod.20.13'>Не убивай.</verse>
        <verse osisID='Exod.20.14'>Не прелюбодействай.</verse>
        <verse osisID='Exod.20.15'>Не кради.</verse>
        <verse osisID='Exod.20.16'>Не свидетелствай лъжливо против ближния си.</verse>
        <verse osisID='Exod.20.17'>Не пожелавай къщата на ближния си, не пожелавай жената на ближния си, нито слугата му, нито слугинята му, нито вола му, нито магарето му, нито каквото и да било нещо, което е на ближния ти.</verse>
        <verse osisID='Exod.20.18'>И целият народ гледаше гърмовете, пламъците, гласа на тръбата и димящата планина; и като видяха, хората се разтрепериха и застанаха надалеч.</verse>
        <verse osisID='Exod.20.19'>И казаха на Мойсей: Ти ни говори и ние ще слушаме; а Бог да не ни говори, за да не умрем!</verse>
        <verse osisID='Exod.20.20'>Но Мойсей каза на народа: Не се бойте. Бог дойде, за да ви изпита и за да бъде страхът от Него пред лицето ви, за да не съгрешавате.</verse>
        <verse osisID='Exod.20.21'>Така народът стоеше надалеч. А Мойсей се приближи до мрака, където беше Бог.</verse>
        <verse osisID='Exod.20.22'>Тогава ГОСПОД каза на Мойсей: Така да кажеш на израилевите синове: Вие сами видяхте, че ви говорих от небето.</verse>
        <verse osisID='Exod.20.23'>Да не си правите нищо покрай Мен; сребърни богове и златни богове да не си правите.</verse>
        <verse osisID='Exod.20.24'>От пръст да Ми издигаш олтар и да жертваш на него всеизгарянията си и примирителните си жертви, овцете си и говедата си. На всяко място, където ще правя да се помни Името Ми, ще идвам при теб и ще те благославям.</verse>
        <verse osisID='Exod.20.25'>Но ако Ми издигнеш каменен олтар, да не го съзидаш от дялани камъни, защото, ако вдигнеш на него сечиво, ще го оскверниш.</verse>
        <verse osisID='Exod.20.26'>И да не се качваш на олтара Ми по стъпала, за да не се открие голотата ти на него.</verse>
      </chapter>
      <chapter osisID='Exod.21'>
        <verse osisID='Exod.21.1'>Ето наредбите на закона, които ще представиш пред тях.</verse>
        <verse osisID='Exod.21.2'>Ако купиш роб евреин, шест години да работи, а на седмата да излезе свободен, без откуп.</verse>
        <verse osisID='Exod.21.3'>Ако е дошъл сам, сам да си излезе; ако е имал жена, и жена му да излезе с него.</verse>
        <verse osisID='Exod.21.4'>Ако господарят му му е дал жена и тя му е родила синове или дъщери, жената и децата й да бъдат на господаря й, а той да излезе сам.</verse>
        <verse osisID='Exod.21.5'>Но ако робът изрично каже: Обичам господаря си, жена си и децата си; не желая да изляза свободен! --</verse>
        <verse osisID='Exod.21.6'>тогава господарят му да го заведе пред съдиите, да го сложи при вратата или при стълба на вратата и господарят му да промуши ухото му с шило; и той ще му бъде роб завинаги.</verse>
        <verse osisID='Exod.21.7'>Ако някой продаде дъщеря си за робиня, тя няма да излезе, както излизат робите.</verse>
        <verse osisID='Exod.21.8'>Ако не хареса на господаря си, който я е определил за себе си, нека я остави да бъде откупена; той няма да има власт да я продаде на чужд народ, тъй като е постъпил невярно с нея.</verse>
        <verse osisID='Exod.21.9'>Но ако я е определил за сина си, нека постъпи с нея според правото на дъщерите.</verse>
        <verse osisID='Exod.21.10'>Ако си вземе още една жена, да не намали на онази храната й, облеклото й и съпружеското сношение с нея.</verse>
        <verse osisID='Exod.21.11'>А ако не й отдава тези трите, тогава тя нека си излезе даром, без откуп.</verse>
        <verse osisID='Exod.21.12'>Който удари човек смъртоносно, непременно да се умъртви.</verse>
        <verse osisID='Exod.21.13'>Но ако не го е причаквал, а Бог го е предал в ръката му, тогава Аз ще ти определя място, където да прибегне.</verse>
        <verse osisID='Exod.21.14'>Ако обаче някой от злоба убие ближния си коварно, то и от олтара Ми да го извадиш, за да се умъртви.</verse>
        <verse osisID='Exod.21.15'>Който удари баща си или майка си, непременно да се умъртви.</verse>
        <verse osisID='Exod.21.16'>Който открадне човек и го продаде, или ако откраднатият се намери в ръката му, той непременно да се умъртви.</verse>
        <verse osisID='Exod.21.17'>Който злослови баща си или майка си, непременно да се умъртви.</verse>
        <verse osisID='Exod.21.18'>Когато мъже се карат, ако единият удари другия с камък или с юмрука си и той не умре, но легне на легло,</verse>
        <verse osisID='Exod.21.19'>ако се привдигне и излиза от къщи макар и с тояга, тогава онзи, който го е ударил, да бъде невинен, само да плати за лежането му и да се погрижи да бъде съвършено изцелен.</verse>
        <verse osisID='Exod.21.20'>Ако някой удари роба си или робинята си с тояга, така че умре под ръката му, непременно да се накаже.</verse>
        <verse osisID='Exod.21.21'>Но ако удареният остане жив един или два дни, тогава да не се наказва, понеже той му е купен с пари.</verse>
        <verse osisID='Exod.21.22'>Ако мъже се бият и ударят бременна жена, така че пометне, но не последва друга повреда, тогава онзи, който я е ударил, непременно да бъде глобен, както мъжът й би му наложил, и да плати, както определят съдиите.</verse>
        <verse osisID='Exod.21.23'>Но ако последва повреда, тогава да дадеш живот за живот,</verse>
        <verse osisID='Exod.21.24'>око за око, зъб за зъб, ръка за ръка, крак за крак,</verse>
        <verse osisID='Exod.21.25'>изгаряне за изгаряне, рана за рана, удар за удар.</verse>
        <verse osisID='Exod.21.26'>Ако някой удари роба си или робинята си в окото и го ослепи, да го освободи заради окото му.</verse>
        <verse osisID='Exod.21.27'>И ако някой избие зъб на роба си или зъб на робинята си, да го освободи заради зъба му.</verse>
        <verse osisID='Exod.21.28'>Ако вол убоде мъж или жена, така че умрат, тогава волът непременно да се убие с камъни и месото му да не се яде, а стопанинът на вола ще бъде невинен.</verse>
        <verse osisID='Exod.21.29'>Но ако волът от по-рано е бил бодлив и стопанинът му е бил предупреден, но не го е ограничил и волът е убил мъж или жена, волът да се убие с камъни, а и стопанинът му да се умъртви.</verse>
        <verse osisID='Exod.21.30'>Но ако му се определи откуп, да даде за откуп на живота си колкото му се определи.</verse>
        <verse osisID='Exod.21.31'>Ако волът е убол било син, или дъщеря -- според тази наредба на закона да му се направи.</verse>
        <verse osisID='Exod.21.32'>Но ако волът убоде роб или робиня, стопанинът нека плати на господаря им тридесет сребърни сикъла и нека волът се убие с камъни.</verse>
        <verse osisID='Exod.21.33'>Ако някой отвори яма или изкопае яма, без да я покрие, и в нея падне вол или магаре,</verse>
        <verse osisID='Exod.21.34'>притежателят на ямата да заплати щетата; да даде пари на стопанина им, а мъртвото животно да бъде негово.</verse>
        <verse osisID='Exod.21.35'>Ако волът на някого убоде вола на ближния му, така че той умре, тогава да продадат живия вол и да си разделят стойността му и мъртвия вол също да си разделят.</verse>
        <verse osisID='Exod.21.36'>Но ако се е знаело от по-напред, че волът е бодлив, и стопанинът му не го е ограничил, непременно да плати вол за вол, а мъртвият вол да бъде негов.</verse>
      </chapter>
      <chapter osisID='Exod.22'>
        <verse osisID='Exod.22.1'>Ако някой открадне вол или овца и го заколи или го продаде, да плати пет вола за вола и четири овце за овцата.</verse>
        <verse osisID='Exod.22.2'>Ако се завари крадецът, когато разбива, и го ударят, така че умре, няма да се пролее кръв за него.</verse>
        <verse osisID='Exod.22.3'>Но ако слънцето е било изгряло над него, тогава ще се пролее кръв за него. Крадецът трябва непременно да плати, но ако няма с какво, да се продаде той за откраднатото.</verse>
        <verse osisID='Exod.22.4'>И ако откраднатото, било вол, или магаре, или овца, се намери живо в ръката му, да плати двойно.</verse>
        <verse osisID='Exod.22.5'>Ако някой повреди нива или лозе или остави добитъка си да се напасе в чужда нива, да обезщети с най-доброто от нивата си и с най-доброто от лозето си.</verse>
        <verse osisID='Exod.22.6'>Ако избухне огън и запали тръни, така че изгорят снопи или непожънати класове, или ниви, който е запалил огъня, непременно да плати.</verse>
        <verse osisID='Exod.22.7'>Ако някой даде на ближния си пари или вещи да ги пази и те бъдат откраднати от къщата на човека, ако се намери крадецът, да плати двойно.</verse>
        <verse osisID='Exod.22.8'>Но ако крадецът не се намери, тогава стопанинът на къщата да се яви пред съдиите, за да се провери дали е сложил ръка върху имота на ближния си.</verse>
        <verse osisID='Exod.22.9'>За всякакъв вид престъпление -- за вол, магаре, овца, дреха или каквото и да било изгубено нещо, за което някой би казал, че е негово -- делото между двамата да дойде пред съдиите; и когото осъдят съдиите, той да плати двойно на ближния си.</verse>
        <verse osisID='Exod.22.10'>Ако някой даде на ближния си магаре или вол, или овца, или каквото и да било животно да го пази и то умре или се нарани, или бъде откарано, без да види някой,</verse>
        <verse osisID='Exod.22.11'>да се даде между двамата клетва пред ГОСПОДА, че не е сложил ръката си върху имота на ближния си. Тогава собственикът му да приеме това свидетелство и другият да не плаща.</verse>
        <verse osisID='Exod.22.12'>Но ако бъде откраднато от него, да плати на стопанина му.</verse>
        <verse osisID='Exod.22.13'>Ако бъде разкъсано от звяр, нека го донесе за свидетелство; за разкъсаното няма да плаща.</verse>
        <verse osisID='Exod.22.14'>Ако някой заеме от ближния си животно и то се нарани или умре в отсъствието на стопанина му, непременно да го плати.</verse>
        <verse osisID='Exod.22.15'>Но ако стопанинът му е бил с него, да не плаща. Ако е било наето с пари, да отиде за наема си.</verse>
        <verse osisID='Exod.22.16'>Ако някой прелъсти несгодена девица и лежи с нея, непременно да даде вено за нея и да я вземе за жена.</verse>
        <verse osisID='Exod.22.17'>Но ако баща й съвсем откаже да му я даде, да плати в пари според веното на девиците.</verse>
        <verse osisID='Exod.22.18'>Врачка да не оставиш жива.</verse>
        <verse osisID='Exod.22.19'>Всеки, който лежи с животно, непременно да се умъртви.</verse>
        <verse osisID='Exod.22.20'>Който жертва на други богове, а не само на ГОСПОДА, да се обрече на изтребление.</verse>
        <verse osisID='Exod.22.21'>Чужденец да не онеправдаваш, нито да го угнетяваш, защото и вие бяхте чужденци в египетската земя.</verse>
        <verse osisID='Exod.22.22'>Вдовица или сираче да не угнетявате,</verse>
        <verse osisID='Exod.22.23'>защото ако някак ги угнетите и те извикат към Мен, непременно ще послушам вика им</verse>
        <verse osisID='Exod.22.24'>и гневът Ми ще пламне и ще ви убия с меч; и вашите жени ще бъдат вдовици и вашите деца -- сирачета.</verse>
        <verse osisID='Exod.22.25'>Ако дадеш назаем пари на сиромаха, който е при теб, на някой от Моя народ, да не постъпваш с него като заемодател, да не му налагаш лихва.</verse>
        <verse osisID='Exod.22.26'>Ако вземеш в залог дрехата на ближния си, до залеза на слънцето да му я върнеш,</verse>
        <verse osisID='Exod.22.27'>защото това е едничката му завивка, това е дрехата за кожата му; с какво ще спи? И като викне към Мен, Аз ще чуя, защото съм милостив.</verse>
        <verse osisID='Exod.22.28'>Да не хулиш съдиите и да не кълнеш първенец на народа си.</verse>
        <verse osisID='Exod.22.29'>Да не се забавяш да принесеш изобилието на хармана си и на жлеба си. Първородния между синовете си да дадеш на Мен.</verse>
        <verse osisID='Exod.22.30'>Така да направиш и с говедото си, и с овцата си; седем дни да остане с майка си, а на осмия ден да го дадеш на Мен.</verse>
        <verse osisID='Exod.22.31'>Бъдете Ми свети мъже; затова не яжте месо, разкъсано от зверове на полето; хвърлете го на кучетата.</verse>
      </chapter>
      <chapter osisID='Exod.23'>
        <verse osisID='Exod.23.1'>Да не разнасяш лъжлив слух. Да не съдействаш с неправедния и да не свидетелстваш в полза на неправдата.</verse>
        <verse osisID='Exod.23.2'>Да не следваш множеството да вършиш зло. Да не свидетелстваш в съдебно дело, като се увличаш след множеството и изкривяваш правосъдието.</verse>
        <verse osisID='Exod.23.3'>Да не показваш пристрастие и към сиромаха в делото му.</verse>
        <verse osisID='Exod.23.4'>Ако срещнеш заблудилия се вол или магаре на врага си, непременно да му го закараш.</verse>
        <verse osisID='Exod.23.5'>Ако видиш, че магарето на онзи, който те мрази, е паднало под товара си, пази се да не му го оставиш. Непременно да го освободиш заедно с него.</verse>
        <verse osisID='Exod.23.6'>Да не изкривяваш правото на сиромаха от народа си в делото му.</verse>
        <verse osisID='Exod.23.7'>Отдалечавай се от лъжлива работа и не убивай невинния и праведния, защото Аз няма да оправдая виновния.</verse>
        <verse osisID='Exod.23.8'>Не приемай подарък, защото подаръкът заслепява виждащите и изкривява делото на праведните.</verse>
        <verse osisID='Exod.23.9'>Не угнетявай чужденеца, защото вие знаете какво е на сърцето на чужденеца, понеже и вие сте били чужденци в египетската земя.</verse>
        <verse osisID='Exod.23.10'>Шест години да сееш земята си и да събираш плодовете й,</verse>
        <verse osisID='Exod.23.11'>а на седмата да я оставиш да си почива необработена, за да се хранят сиромасите между народа ти от самораслото, а полските животни да ядат оставеното от тях. Същото да правиш и с лозето си и с маслините си.</verse>
        <verse osisID='Exod.23.12'>Шест дни да вършиш работите си, а в седмия ден да си почиваш, за да се отмори волът ти и магарето ти и да си отдъхне синът на слугинята ти и чужденецът.</verse>
        <verse osisID='Exod.23.13'>И внимавайте във всичко, което съм ви говорил. Име на други богове да не изповядвате; да не се чува името им от устата ти.</verse>
        <verse osisID='Exod.23.14'>Три пъти в годината да Ми правиш празник.</verse>
        <verse osisID='Exod.23.15'>Да пазиш празника на безквасните хлябове; седем дни да ядеш безквасни хлябове, както съм ти заповядал, на определеното време в месец Авив, защото в него си излязъл от Египет; и никой да не се яви пред Мен с празни ръце.</verse>
        <verse osisID='Exod.23.16'>И да пазиш празника на жетвата, на първите плодове на труда си, на това, което си посял в нивата. И да пазиш празника на беритбата в края на годината, когато прибираш плодовете си от полето.</verse>
        <verse osisID='Exod.23.17'>Три пъти в годината всичките твои мъже да се явяват пред Господа БОГА.</verse>
        <verse osisID='Exod.23.18'>Да не принасяш кръвта на жертвата Ми с квасен хляб; и тлъстината от празника Ми да не остава през нощта до сутринта.</verse>
        <verse osisID='Exod.23.19'>Първото от първите плодове на земята си да принасяш в дома на ГОСПОДА, своя Бог. Да не свариш яре в млякото на майка му.</verse>
        <verse osisID='Exod.23.20'>Ето, изпращам Ангел пред теб да те пази по пътя и да те заведе на мястото, което съм приготвил.</verse>
        <verse osisID='Exod.23.21'>Имай страхопочитание пред него и слушай гласа му, не го гневи; защото той няма да прости престъпленията ви, понеже Моето Име е в него.</verse>
        <verse osisID='Exod.23.22'>Но ако слушаш внимателно гласа му и вършиш всичко, каквото говоря, тогава Аз ще бъда враг на твоите врагове и притеснител на твоите притеснители.</verse>
        <verse osisID='Exod.23.23'>Защото Ангелът Ми ще върви пред теб и ще те заведе при аморейците, хетейците, ферезейците, ханаанците, евейците и евусейците; и Аз ще ги изтребя.</verse>
        <verse osisID='Exod.23.24'>Да не се покланяш на техните богове и да не им служиш, и да не вършиш според делата им, а да ги събориш напълно и да изпотрошиш стълбовете им.</verse>
        <verse osisID='Exod.23.25'>И да служите на ГОСПОДА, вашия Бог, и Той ще благославя хляба ти и водата ти; и Аз ще отмахвам всяка болест помежду ти.</verse>
        <verse osisID='Exod.23.26'>Няма да има в земята ти жена, която да помята или да е бездетна; броя на дните ти ще направя пълен.</verse>
        <verse osisID='Exod.23.27'>Ще изпратя пред теб страх от Мен и ще обезсиля всичките народи, между които ще отидеш, и ще направя всичките ти врагове да обърнат гръб пред теб.</verse>
        <verse osisID='Exod.23.28'>Ще изпратя и стършели пред теб и те ще изгонят отпред теб евейците, ханаанците и хетейците.</verse>
        <verse osisID='Exod.23.29'>Няма да ги изгоня отпред теб в една година, за да не запустее земята и да не се размножат против теб полските животни.</verse>
        <verse osisID='Exod.23.30'>Малко по малко ще ги изгонвам отпред теб, докато се умножиш и завладееш земята.</verse>
        <verse osisID='Exod.23.31'>И ще поставя границите ти от Червено море до Филистимското море, и от пустинята до реката Ефрат; защото ще предам местните жители в ръката ти и ти ще ги изгониш отпред себе си.</verse>
        <verse osisID='Exod.23.32'>Да не правиш договор с тях, нито с боговете им.</verse>
        <verse osisID='Exod.23.33'>Да не живеят в земята ти, за да не те накарат да съгрешиш против Мен; защото, ако служиш на боговете им, това непременно ще ти бъде примка.</verse>
      </chapter>
      <chapter osisID='Exod.24'>
        <verse osisID='Exod.24.1'>Каза още на Мойсей: Изкачете се към ГОСПОДА ти и Аарон, Надав и Авиуд и седемдесет от израилевите старейшини и се поклонете отдалеч.</verse>
        <verse osisID='Exod.24.2'>Само Мойсей да се приближи при ГОСПОДА, а те да не се приближават и народът да не се изкачва с него.</verse>
        <verse osisID='Exod.24.3'>Тогава Мойсей дойде и каза на народа всичките думи на ГОСПОДА и всичките Негови наредби на закона и целият народ едногласно отговори и каза: Всичко, което е казал ГОСПОД, ще вършим!</verse>
        <verse osisID='Exod.24.4'>И Мойсей записа всичките думи на ГОСПОДА. И на сутринта стана рано и издигна олтар под планината и дванадесет стълба според дванадесетте израилеви племена.</verse>
        <verse osisID='Exod.24.5'>И изпрати млади мъже от израилевите синове и те принесоха всеизгаряния и пожертваха на ГОСПОДА телци за примирителни жертви.</verse>
        <verse osisID='Exod.24.6'>А Мойсей взе половината от кръвта и я сложи в тасове, а другата половина от кръвта поръси върху олтара.</verse>
        <verse osisID='Exod.24.7'>После взе книгата на завета и я прочете, като народът слушаше. И те казаха: Всичко, което е казал ГОСПОД, ще вършим и ще бъдем послушни!</verse>
        <verse osisID='Exod.24.8'>Тогава Мойсей взе кръвта и поръси върху народа и каза: Ето кръвта на завета, който ГОСПОД направи с вас според всички тези думи.</verse>
        <verse osisID='Exod.24.9'>И така, Мойсей и Аарон, Надав и Авиуд и седемдесет от израилевите старейшини се изкачиха горе.</verse>
        <verse osisID='Exod.24.10'>И видяха израилевия Бог: под краката Му имаше като настилка от сапфир, чиято бистрота беше също като небето.</verse>
        <verse osisID='Exod.24.11'>Но Той не простря ръка срещу благородните от израилевите синове. И те видяха Бога и ядоха, и пиха.</verse>
        <verse osisID='Exod.24.12'>Тогава ГОСПОД каза на Мойсей: Ела горе при Мен на планината и стой там; и ще ти дам каменните плочи, закона и заповедта, които съм написал, за да ги поучаваш.</verse>
        <verse osisID='Exod.24.13'>И Мойсей стана със слугата си Иисус и Мойсей се изкачи на Божията планина.</verse>
        <verse osisID='Exod.24.14'>А на старейшините каза: Чакайте ни тук, докато се върнем при вас. И ето, Аарон и Ор са при вас; който има жалба, нека отива при тях.</verse>
        <verse osisID='Exod.24.15'>Тогава Мойсей се изкачи на планината и облакът покриваше планината.</verse>
        <verse osisID='Exod.24.16'>И ГОСПОДНАТА слава застана на Синайската планина и облакът я покриваше шест дни, а на седмия ден ГОСПОД извика Мойсей отсред облака.</verse>
        <verse osisID='Exod.24.17'>И видът на ГОСПОДНАТА слава на върха на планината беше като огън пояждащ пред очите на израилевите синове.</verse>
        <verse osisID='Exod.24.18'>И Мойсей влезе сред облака и се изкачи на планината. И Мойсей стоя на планината четиридесет дни и четиридесет нощи.</verse>
      </chapter>
      <chapter osisID='Exod.25'>
        <verse osisID='Exod.25.1'>Тогава ГОСПОД говори на Мойсей и каза:</verse>
        <verse osisID='Exod.25.2'>Кажи на израилевите синове да Ми съберат принос; от всеки човек, който би дал на драго сърце, да приемете приноса за Мен.</verse>
        <verse osisID='Exod.25.3'>И ето какъв принос да приемете от тях: злато, сребро и бронз,</verse>
        <verse osisID='Exod.25.4'>синьо, мораво, червено, висон и козина,</verse>
        <verse osisID='Exod.25.5'>червено боядисани овнешки кожи и язовски кожи, акациево дърво,</verse>
        <verse osisID='Exod.25.6'>масло за светилника и аромати за маслото за помазване и за благоуханното кадене,</verse>
        <verse osisID='Exod.25.7'>оникси и камъни за поставяне на ефода и на нагръдника.</verse>
        <verse osisID='Exod.25.8'>И да Ми направят светилище, за да обитавам между тях.</verse>
        <verse osisID='Exod.25.9'>По всичко, което ти показвам -- образа на скинията и образа на всичките й принадлежности -- така да я направите.</verse>
        <verse osisID='Exod.25.10'>Да направят ковчег от акациево дърво, дълъг два лакътя и половина, широк лакът и половина и висок лакът и половина.</verse>
        <verse osisID='Exod.25.11'>Да го обковеш с чисто злато, отвън и отвътре да го обковеш; и да направиш отгоре около него златен венец.</verse>
        <verse osisID='Exod.25.12'>И да излееш за него четири златни халки, които да поставиш на четирите му долни ъгъла -- две халки на едната му страна и две халки на другата му страна.</verse>
        <verse osisID='Exod.25.13'>Да направиш и прътове от акациево дърво и да ги обковеш със злато,</verse>
        <verse osisID='Exod.25.14'>и да провреш прътовете през халките отстрани на ковчега, за да се носи ковчегът с тях.</verse>
        <verse osisID='Exod.25.15'>Прътовете да остават в халките на ковчега, да не се изваждат оттам.</verse>
        <verse osisID='Exod.25.16'>И да сложиш в ковчега свидетелството, което ще ти дам.</verse>
        <verse osisID='Exod.25.17'>Да направиш умилостивилище от чисто злато, два лакътя и половина дълго и лакът и половина широко.</verse>
        <verse osisID='Exod.25.18'>И да направиш два херувима от злато, изковани да ги направиш, на двата края на умилостивилището.</verse>
        <verse osisID='Exod.25.19'>Да направиш един херувим на единия край и един херувим на другия край; херувимите да направите част от самото умилостивилище на двата му края.</verse>
        <verse osisID='Exod.25.20'>И херувимите да бъдат с разперени отгоре криле и да покриват с крилете си умилостивилището; и лицата им да са едно срещу друго, към умилостивилището да бъдат обърнати лицата на херувимите.</verse>
        <verse osisID='Exod.25.21'>Да положиш умилостивилището върху ковчега, а в ковчега да сложиш свидетелството, което ще ти дам.</verse>
        <verse osisID='Exod.25.22'>Там ще се срещам с теб; и отгоре на умилостивилището измежду двата херувима, които са върху ковчега на свидетелството, ще говоря с теб за всичко, което ще ти заповядам за израилевите синове.</verse>
        <verse osisID='Exod.25.23'>Да направиш маса от акациево дърво, два лакътя дълга, един лакът широка и лакът и половина висока.</verse>
        <verse osisID='Exod.25.24'>Да я обковеш с чисто злато и да й направиш златен венец наоколо.</verse>
        <verse osisID='Exod.25.25'>Да й направиш и перваз наоколо, една длан широк, и да направиш златен венец около перваза й.</verse>
        <verse osisID='Exod.25.26'>Да й направиш и четири златни халки и да поставиш халките на четирите й ъгъла, които са при четирите й крака.</verse>
        <verse osisID='Exod.25.27'>При перваза трябва да има халки, за да се провират прътовете, за да се носи масата.</verse>
        <verse osisID='Exod.25.28'>Прътовете да направиш от акациево дърво и да ги обковеш със злато, и да се носи масата с тях.</verse>
        <verse osisID='Exod.25.29'>И да направиш блюдата й, тамянниците й, поливалниците й и тасовете й, за да се изливат от тях възлиянията; от чисто злато да ги направиш.</verse>
        <verse osisID='Exod.25.30'>И на масата постоянно да слагаш присъствени хлябове пред Мен.</verse>
        <verse osisID='Exod.25.31'>Да направиш и светилника от чисто злато, изкован да направиш светилника; стъблото му, клоновете му, чашките му, топчиците му и цветята му да са част от самия него.</verse>
        <verse osisID='Exod.25.32'>От страните му да излизат шест клона -- три клона на светилника от едната му страна и три клона на светилника от другата му страна.</verse>
        <verse osisID='Exod.25.33'>На единия к��он да има три чашки, като бадемов цвят, една топчица и едно цвете; и на другия клон три чашки като бадемов цвят, една топчица и едно цвете; така да има и на шестте клона, които излизат от светилника.</verse>
        <verse osisID='Exod.25.34'>И на стъблото на светилника да има четири чашки като бадемов цвят с топчиците им и цветята им.</verse>
        <verse osisID='Exod.25.35'>И на шестте клона, които излизат от светилника, да има под първите два клона една топчица, част от самия него, и под вторите два клона една топчица, част от самия него, и под третите два клона една топчица, част от самия него.</verse>
        <verse osisID='Exod.25.36'>Топчиците им и клоновете им да са част от самия него; светилникът да бъде цял изкован от чисто злато.</verse>
        <verse osisID='Exod.25.37'>И да му направиш седем светила; и да палят светилата му, за да светят пред него.</verse>
        <verse osisID='Exod.25.38'>Щипците му и пепелниците му да бъдат от чисто злато.</verse>
        <verse osisID='Exod.25.39'>От един талант чисто злато да се направи той и всички тези принадлежности.</verse>
        <verse osisID='Exod.25.40'>Внимавай да ги направиш по образеца им, който ти беше показан на планината.</verse>
      </chapter>
      <chapter osisID='Exod.26'>
        <verse osisID='Exod.26.1'>При това да направиш скинията от десет завеси от препреден висон и от синьо, мораво и червено; с изкусно извезани херувими да ги направиш.</verse>
        <verse osisID='Exod.26.2'>Дължината на всяка завеса да бъде двадесет и осем лакътя и широчината на всяка завеса -- четири лакътя; всичките завеси да имат една мярка.</verse>
        <verse osisID='Exod.26.3'>Пет завеси да бъдат съединени една с друга и другите пет завеси да бъдат съединени една с друга.</verse>
        <verse osisID='Exod.26.4'>И да направиш сини петлици по края на едната завеса, по краищата на едното съединение; така да направиш и по края на крайната завеса на второто съединение.</verse>
        <verse osisID='Exod.26.5'>Да направиш петдесет петлици на едната завеса и петдесет петлици да направиш по края на завесата, която е във второто съединение; петлиците да са един срещу друг.</verse>
        <verse osisID='Exod.26.6'>Да направиш и петдесет златни куки и с куките да съединиш завесите една за друга, така че скинията да стане едно цяло.</verse>
        <verse osisID='Exod.26.7'>Да направиш завеси от козина за покрив над скинията; единадесет такива завеси да направиш.</verse>
        <verse osisID='Exod.26.8'>Дължината на всяка завеса да бъде тридесет лакътя и широчината на всяка завеса -- четири лакътя; единадесетте завеси да имат една мярка.</verse>
        <verse osisID='Exod.26.9'>И да съединиш петте завеси отделно и шестте завеси отделно, а шестата завеса от предната страна на шатъра да прегънеш на две.</verse>
        <verse osisID='Exod.26.10'>И да направиш петдесет петлици по края на едната завеса, по краищата на едното съединение, и петдесет петлици по края на крайната завеса на второто съединение.</verse>
        <verse osisID='Exod.26.11'>И да направиш петдесет бронзови куки и да вкараш куките в петлиците, и така да съединиш покрива, за да стане едно цяло.</verse>
        <verse osisID='Exod.26.12'>И онази част, която остава повече от завесите на покрива, половината завеса, която остава, нека виси над задната страна на скинията.</verse>
        <verse osisID='Exod.26.13'>И един лакът от едната страна и един лакът от другата страна от онова, което остава повече от дължината на завесите на покрива, да виси по страните на шатъра от едната и от другата страна, за да го покрива.</verse>
        <verse osisID='Exod.26.14'>Да направиш и покривало за покрива от червено боядисани овнешки кожи и отгоре му едно покривало от язовски кожи.</verse>
        <verse osisID='Exod.26.15'>Да направиш за скинията дъски от акациево дърво, които да стоят изправени.</verse>
        <verse osisID='Exod.26.16'>Десет лакътя да бъде дължината на всяка дъска и лакът и половина -- ширината на всяка дъска.</verse>
        <verse osisID='Exod.26.17'>Във всяка дъска да има два шипа един срещу друг; и така да направиш на всички дъски на скинията.</verse>
        <verse osisID='Exod.26.18'>И дъските на скинията да направиш двадесет дъски за южната страна, към пладне;</verse>
        <verse osisID='Exod.26.19'>и под двадесетте дъски да поставиш четиридесет сребърни подложки -- две подложки под една дъска за двата й шипа и две подложки под друга дъска за двата й шипа.</verse>
        <verse osisID='Exod.26.20'>И за другата страна на скинията, северната страна, да направиш двадесет дъски;</verse>
        <verse osisID='Exod.26.21'>и четиридесетте им сребърни подложки -- две подложки под една дъска и две подложки под друга дъска.</verse>
        <verse osisID='Exod.26.22'>А за задната страна на скинията, на запад, да направиш шест дъски,</verse>
        <verse osisID='Exod.26.23'>и две дъски да направиш за ъглите на скинията от задната страна;</verse>
        <verse osisID='Exod.26.24'>да са съединени отдолу, а отгоре да са свързани с една халка; така да бъде за двете дъски, те нека бъдат за двата ъгъла.</verse>
        <verse osisID='Exod.26.25'>Така да бъдат осем дъски и сребърните им подложки -- шестнадесет подложки, две подложки под една дъска и две подложки под друга дъска.</verse>
        <verse osisID='Exod.26.26'>И да направиш греди от акациево дърво, пет за дъските от едната страна на скинията,</verse>
        <verse osisID='Exod.26.27'>пет греди за дъските от другата страна на скинията и пет греди за дъските от задната страна на скинията, към запад.</verse>
        <verse osisID='Exod.26.28'>И средната греда, която е в средата на дъските, да преминава от край до край.</verse>
        <verse osisID='Exod.26.29'>Дъските да обковеш със злато и халките им да направиш от злато, за да се поставят в тях гредите; да обковеш и гредите със злато.</verse>
        <verse osisID='Exod.26.30'>Да издигнеш скинията според образеца й, който ти беше показан на планината.</verse>
        <verse osisID='Exod.26.31'>И да направиш завеса от синьо, мораво, червено и препреден висон; изкусно изработена да я направиш, с херувими.</verse>
        <verse osisID='Exod.26.32'>И да я окачиш със златни куки на четири обковани със злато стълба от акациево дърво, които да стоят на четири сребърни подложки.</verse>
        <verse osisID='Exod.26.33'>Под куките да окачиш завесата и да внесеш там, отвътре завесата, ковчега на свидетелството, така че завесата да ви отделя святото място от пресвятото.</verse>
        <verse osisID='Exod.26.34'>И да положиш умилостивилището върху ковчега на свидетелството в пресвятото място.</verse>
        <verse osisID='Exod.26.35'>А масата да положиш отвън завесата и светилника -- срещу масата към южната страна на скинията; а масата да положиш към северната страна.</verse>
        <verse osisID='Exod.26.36'>И да направиш за вход на шатъра завеса, везана работа от синьо, мораво, червено и препреден висон.</verse>
        <verse osisID='Exod.26.37'>И за завесата да направиш пет стълба от акациево дърво, които да обковеш със злато; куките им да бъдат златни. И да излееш за тях пет бронзови подложки.</verse>
      </chapter>
      <chapter osisID='Exod.27'>
        <verse osisID='Exod.27.1'>Да направиш олтара от акациево дърво, пет лакътя дълъг и пет лакътя широк; олтарът да бъде четвъртит и височината му да бъде три лакътя.</verse>
        <verse osisID='Exod.27.2'>На четирите му ъгъла да направиш роговете му, роговете да бъдат част от самия него; и да го обковеш с бронз.</verse>
        <verse osisID='Exod.27.3'>Да направиш и котлите му за изнасяне на пепелта и лопатите му, тасовете му, вилиците му и въглениците му; всичките му съдове да направиш от бронз.</verse>
        <verse osisID='Exod.27.4'>И да му направиш бронзова решетка във вид на мрежа и на четирите ъгъла на мрежата да направиш четири бронзови халки.</verse>
        <verse osisID='Exod.27.5'>И да я положиш под полицата, която е около олтара отдолу, така че мрежата да стигне до средата на олтара.</verse>
        <verse osisID='Exod.27.6'>Да направиш и прътове за олтара, прътове от акациево дърво, които да обковеш с бронз.</verse>
        <verse osisID='Exod.27.7'>Прътовете да се проврат през халките и прътовете да бъдат от двете страни на олтара, за да се носи с тях.</verse>
        <verse osisID='Exod.27.8'>Да направиш олтара от дъски. Както ти се показа на планината, така да го направиш.</verse>
        <verse osisID='Exod.27.9'>И да направиш двора на скинията: за южната страна, към пладне, да има за двора завеси от препреден висон; дължината им за едната страна да бъде сто лакътя.</verse>
        <verse osisID='Exod.27.10'>И двадесетте му стълба и двадесетте им подложки да бъдат бронзови, а куките на стълбовете и връзките им -- сребърни.</verse>
        <verse osisID='Exod.27.11'>Също така по дължината на северната страна да има завеси, дълги сто лакътя, и двадесетте им стълба и двадесетте им бронзови подложки, а куките на стълбовете и връзките им да бъдат сребърни.</verse>
        <verse osisID='Exod.27.12'>И за ширината на двора, на западната страна, да има петдесет лакътя завеси, десетте им стълба и десетте им подложки.</verse>
        <verse osisID='Exod.27.13'>Ширината на двора на предната страна, към изгрев, да бъде петдесет лакътя.</verse>
        <verse osisID='Exod.27.14'>И завесите за едната страна на входа да бъдат петнадесет лакътя с трите им стълба и трите им подложки.</verse>
        <verse osisID='Exod.27.15'>Също и за другата страна да има петнадесет лакътя завеси с трите им стълба и трите им подложки.</verse>
        <verse osisID='Exod.27.16'>А за входа на двора да има завеса от двадесет лакътя, везана работа от синьо, мораво, червено и препреден висон, с четирите й стълба и четирите им подложки.</verse>
        <verse osisID='Exod.27.17'>Всичките стълбове около двора да бъдат свързани със сребро, куките им да бъдат сребърни, а подложките им -- бронзови.</verse>
        <verse osisID='Exod.27.18'>Дължината на двора да бъде сто лакътя, ширината -- петдесет лакътя навсякъде, а височината -- пет лакътя. Завесите му да са от препреден висон и подложките на стълбовете му -- бронзови.</verse>
        <verse osisID='Exod.27.19'>Всичките принадлежности на скинията за всяка служба в нея, всичките й колове и всичките колове на двора да бъдат бронзови.</verse>
        <verse osisID='Exod.27.20'>И да заповядаш на израилевите синове да ти донасят чисто маслинено масло първоток за осветление, за да горят светилата постоянно.</verse>
        <verse osisID='Exod.27.21'>В шатъра за срещане, извън завесата, която е пред свидетелството, Аарон и синовете му да ги нареждат да горят от вечер до сутрин пред ГОСПОДА. Това да бъде вечна наредба за израилевите синове във всичките им поколения.</verse>
      </chapter>
      <chapter osisID='Exod.28'>
        <verse osisID='Exod.28.1'>А ти вземи при себе си брат си Аарон и синовете му с него измежду израилевите синове, за да Ми свещенодействат -- Аарон и синовете на Аарон: Надав и Авуид, Елеазар и Итамар.</verse>
        <verse osisID='Exod.28.2'>И да направиш свети одежди на брат си Аарон, за слава и великолепие.</verse>
        <verse osisID='Exod.28.3'>И кажи на всички, които имат мъдро сърце, които Аз изпълних с дух на мъдрост, да направят одежди на Аарон, за да го посветиш, за да Ми свещенодейства.</verse>
        <verse osisID='Exod.28.4'>Ето одеждите, които да направят: нагръдник и ефод, мантия и пъстротъкан хитон, митра и пояс. Свети одежди да направят на брат ти Аарон и на синовете му, за да Ми свещенодействат.</verse>
        <verse osisID='Exod.28.5'>И да вземат злато, синьо, мораво, червено и препреден висон</verse>
        <verse osisID='Exod.28.6'>и да направят ефода от злато, синьо, мораво, червено и препреден висон, изкусна изработка.</verse>
        <verse osisID='Exod.28.7'>На двата му края да има две презрамки, които да се връзват, за да се свързва.</verse>
        <verse osisID='Exod.28.8'>И препаската на ефода, която ще е върху него, да бъде част от него, според направата му, от злато, синьо, мораво, червено и препреден висон.</verse>
        <verse osisID='Exod.28.9'>Да вземеш и два ониксови камъка и да изрежеш на тях имената на синовете на Израил,</verse>
        <verse osisID='Exod.28.10'>шест от имената им на единия камък, и шестте останали имена на другия камък, по реда на раждането им.</verse>
        <verse osisID='Exod.28.11'>С изкуството на каменорезец, както се изрязва печат, да изрежеш на двата камъка имената на синовете на Израил и да ги вложиш в златни гнезда.</verse>
        <verse osisID='Exod.28.12'>И да сложиш тези два камъка на презрамките на ефода, камъни за спомен на израилевите синове; и Аарон да носи имената им на двете си рамена за спомен пред ГОСПОДА.</verse>
        <verse osisID='Exod.28.13'>И да направиш златни гнезда;</verse>
        <verse osisID='Exod.28.14'>и две верижки от чисто злато: вити, плетена изработка да ги направиш и да закрепиш плетените верижки в гнездата им.</verse>
        <verse osisID='Exod.28.15'>Да направиш съдийския нагръдник изкусна изработка; според направата на ефода да го направиш, от злато, синьо, мораво, червено и препреден висон да го направиш.</verse>
        <verse osisID='Exod.28.16'>Да бъде четвъртит, двоен, една педя дълъг и една педя широк.</verse>
        <verse osisID='Exod.28.17'>И да закрепиш на него вложени камъни, четири реда камъни: ред сард, топаз и смарагд да е първият ред,</verse>
        <verse osisID='Exod.28.18'>вторият ред: антракс, сапфир и диамант;</verse>
        <verse osisID='Exod.28.19'>третият ред: лигирий, ахат и аметист;</verse>
        <verse osisID='Exod.28.20'>а четвъртият ред: хрисолит, оникс и яспис. Да бъдат закрепени в златните си гнезда.</verse>
        <verse osisID='Exod.28.21'>Камъните да бъдат дванадесет, според имената на синовете на Израил, според техните имена, както се изрязва печат. Да бъдат за дванадесетте племена, всеки камък според името му.</verse>
        <verse osisID='Exod.28.22'>И на нагръдника да направиш вити верижки, плетена изработка от чисто злато.</verse>
        <verse osisID='Exod.28.23'>И да направиш на нагръдника две златни халки и да закрепиш двете халки за двата края на нагръдника.</verse>
        <verse osisID='Exod.28.24'>После да закрепиш двете плетени златни верижки за двете халки в краищата на нагръдника.</verse>
        <verse osisID='Exod.28.25'>А другите два края на двете плетени верижки да закрепиш за двете гнезда и да ги закрепиш на презрамките на ефода от външната му страна.</verse>
        <verse osisID='Exod.28.26'>Да направиш още две златни халки, които да закрепиш на двата края на нагръдника, на страната му, която е към ефода, отвътре.</verse>
        <verse osisID='Exod.28.27'>Да направиш и още две златни халки, които да закрепиш на двете презрамки на ефода отдолу, на предната му страна, при съединението, над препаската на ефода.</verse>
        <verse osisID='Exod.28.28'>И да връзват нагръдника с халките му за халките на ефода със син ширит, за да бъде над препаската на ефода и за да не се отделя нагръдникът от ефода.</verse>
        <verse osisID='Exod.28.29'>И Аарон, когато влиза в святото място, да носи винаги имената на синовете на Израил върху съдийския нагръдник на сърцето си, за спомен пред ГОСПОДА.</verse>
        <verse osisID='Exod.28.30'>В съдийския нагръдник да положиш и Урим и Тумим и да бъдат на сърцето на Аарон, когато влиза пред ГОСПОДА, и Аарон да носи винаги съда на израилевите синове на сърцето си пред ГОСПОДА.</verse>
        <verse osisID='Exod.28.31'>Да направиш мантията на ефода цялата от синьо.</verse>
        <verse osisID='Exod.28.32'>В средата на върха й да има отвор и да има тъкана обшивка около отвора си, какъвто е отворът на бронята, за да не се съдира.</verse>
        <verse osisID='Exod.28.33'>И по полите й да направиш нарове от синьо, мораво и червено, наоколо по полите й, и златни звънци наоколо помежду им:</verse>
        <verse osisID='Exod.28.34'>златен звънец и нар, златен звънец и нар, наоколо по полите на мантията.</verse>
        <verse osisID='Exod.28.35'>И Аарон да я носи, когато служи, и звънтенето й да се чува, когато влиза в святото място пред ГОСПОДА и когато излиза, за да не умре.</verse>
        <verse osisID='Exod.28.36'>Да направиш и плочица от чисто злато, на която да изрежеш, както се изрязва печат: Свят на ГОСПОДА.</verse>
        <verse osisID='Exod.28.37'>Да я сложиш на син ширит, за да бъде на митрата; на предната страна на митрата да бъде.</verse>
        <verse osisID='Exod.28.38'>Така да бъде на челото на Аарон и Аарон ще отнема беззаконието на светите неща, които израилевите синове ще посвещават във всичките си свети приноси. Тя да бъде винаги на челото му, за да бъдат те приятни пред ГОСПОДА.</verse>
        <verse osisID='Exod.28.39'>И да направиш пъстротъкания хитон от висон, да направиш митра от висон и да направиш пояс, везана изработка.</verse>
        <verse osisID='Exod.28.40'>А за синовете на Аарон да направиш хитони и да им направиш пояси, и да им направиш тюрбани, за слава и великолепие.</verse>
        <verse osisID='Exod.28.41'>С тези одежди да облечеш брат си Аарон и синовете му с него и да ги помажеш, да ги посветиш и да ги осветиш, за да Ми свещенодействат.</verse>
        <verse osisID='Exod.28.42'>Да им направиш и ленени гащи, които да покриват голотата на тялото им; нека стигат от кръста до бедрата им.</verse>
        <verse osisID='Exod.28.43'>И нека Аарон и синовете му ги носят, когато влизат в шатъра за срещане или когато пристъпват при олтара, за да служат в святото място, да не би да си навлекат грях и да умрат. Това да е вечна наредба за него и за потомството му след него.</verse>
      </chapter>
      <chapter osisID='Exod.29'>
        <verse osisID='Exod.29.1'>Ето какво да извършиш над тях, за да ги осветиш да Ми свещенодействат. Вземи един юнец и два овена без недостатък,</verse>
        <verse osisID='Exod.29.2'>и безквасен хляб, безквасни пити месени с маслинено масло и безквасни кори намазани с маслинено масло; от чисто пшеничено брашно да ги направиш.</verse>
        <verse osisID='Exod.29.3'>Да ги сложиш всички в един кош и да ги принесеш в коша с юнеца и двата овена.</verse>
        <verse osisID='Exod.29.4'>Тогава да приведеш Аарон и синовете му при вратата на шатъра за срещане и да ги измиеш с вода.</verse>
        <verse osisID='Exod.29.5'>После да вземеш одеждите и да облечеш Аарон с хитона, с мантията на ефода, с ефода и с нагръдника, и да го опашеш с препаската на ефода,</verse>
        <verse osisID='Exod.29.6'>и да сложиш митрата на главата му, и на митрата да сложиш светия венец.</verse>
        <verse osisID='Exod.29.7'>После да вземеш маслото за помазване и да го излееш на главата му, и така да го помажеш.</verse>
        <verse osisID='Exod.29.8'>После да приведеш синовете му и да ги облечеш с хитони,</verse>
        <verse osisID='Exod.29.9'>и да ги опашеш с пояси -- Аарон и синовете му -- и да им сложиш тюрбани. И свещенството ще бъде тяхно по вечна наредба. Така да посветиш Аарон и синовете му.</verse>
        <verse osisID='Exod.29.10'>После да приведеш юнеца пред шатъра за срещане и Аарон и синовете му да положат ръцете си на главата на юнеца,</verse>
        <verse osisID='Exod.29.11'>и да заколиш юнеца пред ГОСПОДА, при вратата на шатъра за срещане.</verse>
        <verse osisID='Exod.29.12'>После да вземеш от кръвта на юнеца с пръста си и да сложиш от нея на роговете на олтара и да излееш цялата кръв в подножието на олтара.</verse>
        <verse osisID='Exod.29.13'>И да вземеш цялата тлъстина, която покрива вътрешностите, и булото на дроба, и двата бъбрека с тлъстината около тях, и да ги изгориш на олтара.</verse>
        <verse osisID='Exod.29.14'>А месото на юнеца заедно с кожата му и изпражненията му да изгориш в огън вън от стана; това е жертва за грях.</verse>
        <verse osisID='Exod.29.15'>И вземи единия овен и Аарон и синовете му да положат ръцете си на главата на овена.</verse>
        <verse osisID='Exod.29.16'>И да заколиш овена, да вземеш кръвта му и с нея да поръсиш олтара от всички страни.</verse>
        <verse osisID='Exod.29.17'>И да разсечеш овена на частите му, да измиеш вътрешностите му и краката му и да ги сложиш върху частите му и главата му.</verse>
        <verse osisID='Exod.29.18'>И да изгориш целия овен на олтара; това е всеизгаряне на ГОСПОДА, благоухание на умилостивение, жертва чрез огън на ГОСПОДА.</verse>
        <verse osisID='Exod.29.19'>И вземи другия овен и Аарон и синовете му да положат ръцете си на главата на овена.</verse>
        <verse osisID='Exod.29.20'>И да заколиш овена, да вземеш от кръвта му и да сложиш от нея на края на дясното ухо на Аарон и на края на дясното ухо на синовете му, и на палеца на дясната им ръка, и на палеца на десния им крак; и с кръвта да поръсиш олтара от всички страни.</verse>
        <verse osisID='Exod.29.21'>И да вземеш от кръвта, която е на олтара, и от маслото за помазване, и с тях да поръсиш Аарон и одеждите му, и синовете му, и одеждите на синовете му с него. Така ще се осветят той и одеждите му, и синовете му, и одеждите на синовете му с него.</verse>
        <verse osisID='Exod.29.22'>После да вземеш тлъстината на овена, опашката и тлъстината, която покрива вътрешностите, булото на дроба, двата бъбрека с тлъстината, която е около тях, и дясното бедро -- защото е овен на посвещение --</verse>
        <verse osisID='Exod.29.23'>и един хляб, една пита хляб, месен с маслинено масло, и една кора от коша на безквасните хлябове, които са пред ГОСПОДА.</verse>
        <verse osisID='Exod.29.24'>Всички тези да сложиш на ръцете на Аарон и на ръцете на синовете му, и да ги подвижиш за движим принос пред ГОСПОДА.</verse>
        <verse osisID='Exod.29.25'>После да ги вземеш от ръцете им и да ги изгориш на олтара над всеизгарянето, за благоухание на умилостивение пред ГОСПОДА; това е жертва чрез огън на ГОСПОДА.</verse>
        <verse osisID='Exod.29.26'>И да вземеш гърдите на овена на посвещението, който е за Аарон, и да ги подвижиш за движим принос пред ГОСПОДА. И това да бъде твой дял.</verse>
        <verse osisID='Exod.29.27'>И да осветиш гърдите на движимия принос и бедрото на възвишаемия принос, който е бил подвижен и който е бил издигнат от овена на посвещението, от онзи, който е за Аарон, и от онзи, който е за синовете му.</verse>
        <verse osisID='Exod.29.28'>И това ще бъде право на Аарон и на синовете му от израилевите синове по вечна наредба, защото е възвишаем принос; и ще бъде възвишаем принос от израилевите синове от примирителните им жертви, техният възвишаем принос на ГОСПОДА.</verse>
        <verse osisID='Exod.29.29'>И светите одежди на Аарон да бъдат за синовете му след него, за да бъдат помазвани в тях и освещавани в тях.</verse>
        <verse osisID='Exod.29.30'>Седем дни да се облича с тях онзи свещеник от синовете му, който е вместо него, който ще влиза в шатъра за срещане, за да служи в светилището.</verse>
        <verse osisID='Exod.29.31'>Тогава да вземеш овена на посвещението и да свариш месото му на свято място.</verse>
        <verse osisID='Exod.29.32'>И Аарон и синовете му да ядат месото на овена и хляба, който е в коша, при вратата на шатъра за срещане;</verse>
        <verse osisID='Exod.29.33'>да ядат онези приноси, с които се е извършило умилостивение за тяхното посвещаване и освещаване; но чужденец да не яде от тях, защото са свети.</verse>
        <verse osisID='Exod.29.34'>И ако остане до сутринта нещо от месото на посвещаването или от хляба, тогава да изгориш останалото в огън; да не се яде, защото е свято.</verse>
        <verse osisID='Exod.29.35'>И така да направиш на Аарон и на синовете му според всичко, което ти заповядах. Седем дни да ги посвещаваш.</verse>
        <verse osisID='Exod.29.36'>И всеки ден да принасяш по един юнец за умилостивение за грях и да очистваш олтара, като правиш умилостивение за него, и да го помажеш, за да го осветиш.</verse>
        <verse osisID='Exod.29.37'>Седем дни да правиш умилостивение за олтара и да го освещаваш. И олтарът ще бъде пресвят; всичко, което се докосва до олтара, ще бъде свято.</verse>
        <verse osisID='Exod.29.38'>А ето какво да принасяш на олтара: всеки ден по две едногодишни агнета -- винаги.</verse>
        <verse osisID='Exod.29.39'>Едното агне да принасяш сутрин, а другото агне да принасяш привечер;</verse>
        <verse osisID='Exod.29.40'>и с едното агне -- една десета от ефа чисто брашно, смесено с четвърт ин първоток маслинено масло, и четвърт ин вино за възлияние.</verse>
        <verse osisID='Exod.29.41'>А другото агне да принасяш привечер, с принос като сутрешния, и с възлиянието му да го принесш, за благоухание на умилостивение, жертва чрез огън на ГОСПОДА.</verse>
        <verse osisID='Exod.29.42'>Това да бъде постоянно всеизгаряне в поколенията ви, при входа на шатъра за срещане пред ГОСПОДА, където ще се срещам с вас, да говоря там с теб.</verse>
        <verse osisID='Exod.29.43'>Там ще се срещам с израилевите синове и това място ще се освещава със славата Ми.</verse>
        <verse osisID='Exod.29.44'>Ще осветя шатъра за срещане и олтара, ще осветя и Аарон и синовете му, за да Ми свещенодействат.</verse>
        <verse osisID='Exod.29.45'>И ще обитавам между израилевите синове и ще им бъда Бог.</verse>
        <verse osisID='Exod.29.46'>И те ще познаят, че Аз съм ГОСПОД, техният Бог, който ги изведох от египетската земя, за да обитавам между тях. Аз съм ГОСПОД, техният Бог.</verse>
      </chapter>
      <chapter osisID='Exod.30'>
        <verse osisID='Exod.30.1'>Да направиш олтар за кадене на тамян, от акациево дърво да го направиш;</verse>
        <verse osisID='Exod.30.2'>един лакът дълъг и един лакът широк, четвъртит да бъде и височината му да бъде два лакътя; роговете му да са част от самия него.</verse>
        <verse osisID='Exod.30.3'>Да обковеш с чисто злато плочата му, страните му наоколо и роговете му, да му направиш и златен венец наоколо.</verse>
        <verse osisID='Exod.30.4'>А под венеца му да му направиш две златни халкички, близо при двата му ъгъла на двете му страни да ги направиш и прътовете да се провират през тях, за да го носят с тях.</verse>
        <verse osisID='Exod.30.5'>Да направиш прътовете от акациево дърво и да ги обковеш със злато.</verse>
        <verse osisID='Exod.30.6'>Да го сложиш пред завесата, която е пред ковчега на свидетелството срещу умилостивилището, което е над свидетелството, където ще се срещам с теб.</verse>
        <verse osisID='Exod.30.7'>И Аарон да кади над него благовонен тамян всяка сутрин. Когато приготвя светилата, нека кади с него.</verse>
        <verse osisID='Exod.30.8'>И когато Аарон запали светилата привечер, нека кади с този тамян; това ще бъде постоянно кадене пред ГОСПОДА в поколенията ви.</verse>
        <verse osisID='Exod.30.9'>Чужд тамян да не принасяш на него, нито всеизгаряне, нито хлебен принос, нито да изливате на него възлияние.</verse>
        <verse osisID='Exod.30.10'>Веднъж в годината Аарон да прави над роговете му умилостивение с кръвта на умилостивителния принос за грях. Веднъж в годината да прави над него умилостивение в поколенията ви. Това е пресвято на ГОСПОДА.</verse>
        <verse osisID='Exod.30.11'>И ГОСПОД говори на Мойсей и каза:</verse>
        <verse osisID='Exod.30.12'>При преброяването на израилевите синове, когато ги преброяваш, тогава да дадат откуп на ГОСПОДА -- всеки човек за душата си, когато ги преброяваш, за да не ги нападне язва, когато ги преброяваш.</verse>
        <verse osisID='Exod.30.13'>Ето какво да дават: всеки, който се причислява към преброените, да даде половин сикъл според сикъла на светилището -- един сикъл е двадесет гери -- половин сикъл за възвишаем принос на ГОСПОДА.</verse>
        <verse osisID='Exod.30.14'>Всеки, който преминава преброяването, от двадесет години нагоре, да даде този възвишаем принос на ГОСПОДА.</verse>
        <verse osisID='Exod.30.15'>Богатият да не дава повече и сиромахът да не дава по-малко от половин сикъл, когато давате този възвишаем принос на ГОСПОДА, за да направите умилостивение за душата си.</verse>
        <verse osisID='Exod.30.16'>И да вземеш парите за умилостивението от израилевите синове и да ги дадеш за службата на шатъра за срещане; и това ще бъде за спомен на израилевите синове пред ГОСПОДА, за да бъде умилостивение за душата ви.</verse>
        <verse osisID='Exod.30.17'>ГОСПОД говори още на Мойсей и каза:</verse>
        <verse osisID='Exod.30.18'>Да направиш и бронзов умивалник с бронзова подложка, за да се мият; и да го поставиш между шатъра за срещане и олтара и да налееш вода в него.</verse>
        <verse osisID='Exod.30.19'>И Аарон и синовете му да измиват ръцете си и краката си в него.</verse>
        <verse osisID='Exod.30.20'>Когато влизат в шатъра за срещане, да се мият с вода, за да не умрат. Или когато пристъпват при олтара да служат, като изгарят жертва чрез огън на ГОСПОДА,</verse>
        <verse osisID='Exod.30.21'>тогава да измиват ръцете си и краката си, за да не умрат. Това ще им бъде вечна наредба, за него и за потомците му в поколенията им.</verse>
        <verse osisID='Exod.30.22'>И ГОСПОД говори на Мойсей и каза:</verse>
        <verse osisID='Exod.30.23'>Вземи си избрани аромати: от чиста смирна петстотин сикъла, от благоуханна канела половината на това, двеста и петдесет сикъла, от благоуханна тръстика двеста и петдесет сикъла,</verse>
        <verse osisID='Exod.30.24'>от касия петстотин, според сикъла на светилището, и един ин маслинено масло;</verse>
        <verse osisID='Exod.30.25'>и да направиш от тях масло за свято помазване, миро, приготвено според изкуството на мироварец; това да бъде масло за свято помазване.</verse>
        <verse osisID='Exod.30.26'>И да помажеш с него шатъра за срещане, ковчега на свидетелството,</verse>
        <verse osisID='Exod.30.27'>масата и всичките й принадлежности, светилника и принадлежностите му, кадилния олтар,</verse>
        <verse osisID='Exod.30.28'>олтара за всеизгарянето с всичките му принадлежности и умивалника с подложката му.</verse>
        <verse osisID='Exod.30.29'>Така да ги осветиш, за да бъдат пресвети; всичко, което се докосва до тях ще бъде свято.</verse>
        <verse osisID='Exod.30.30'>И да помажеш Аарон и синовете му, и да ги осветиш, за да Ми свещенодействат.</verse>
        <verse osisID='Exod.30.31'>И да говориш на израилевите синове, като кажеш: Това ще бъде за Мен свято масло за помазване в поколенията ви.</verse>
        <verse osisID='Exod.30.32'>Човешка плът да не се помаже с него и според състава му да не правите подобно на него; то е свято и свято да бъде за вас.</verse>
        <verse osisID='Exod.30.33'>Който направи подобно на него или който сложи от него на чужденец, да бъде изтребен от народа си.</verse>
        <verse osisID='Exod.30.34'>И ГОСПОД каза на Мойсей: Вземи си аромати -- стакти, оникс, халван -- аромати с чист ливан; по равни части да бъдат.</verse>
        <verse osisID='Exod.30.35'>И от тях да направиш тамян, смесен според изкуството на мироварец, посолен, чист, свят.</verse>
        <verse osisID='Exod.30.36'>И да счукаш от него много ситно и да сложиш от него пред свидетелството в шатъра за срещане, където ще се срещам с теб; това ще ви бъде пресвято.</verse>
        <verse osisID='Exod.30.37'>А според състава на този тамян, който ще направиш, да не правите за себе си; той да ти бъде свят за ГОСПОДА.</verse>
        <verse osisID='Exod.30.38'>Който направи подобен на него, за да го мирише, да бъде изтребен от народа си.</verse>
      </chapter>
      <chapter osisID='Exod.31'>
        <verse osisID='Exod.31.1'>И ГОСПОД говори на Мойсей и каза:</verse>
        <verse osisID='Exod.31.2'>Ето, Аз повиках по име Веселеил, сина на Урий, син на Ор, от юдовото племе,</verse>
        <verse osisID='Exod.31.3'>и го изпълних с Божия Дух, в мъдрост, в разум, в знание и във всякакво изкуство,</verse>
        <verse osisID='Exod.31.4'>за да измисля художествени изделия, да работи злато, сребро и бронз</verse>
        <verse osisID='Exod.31.5'>и да изсича камъни за влагане и да изрязва дърво за изработването на всякаква изкусна работа.</verse>
        <verse osisID='Exod.31.6'>И ето, Аз му дадох Елиав, сина на Ахисамах, от дановото племе. И на всекиго, който е с мъдро сърце, Аз вложих мъдрост в сърцето, за да направят всичко, което съм ти заповядал:</verse>
        <verse osisID='Exod.31.7'>шатъра за срещане, ковчега на свидетелството, умилостивилището, което е над него, и всичките принадлежности на шатъра,</verse>
        <verse osisID='Exod.31.8'>масата и принадлежностите й, светилника от чисто злато с всичките му принадлежности и кадилния олтар,</verse>
        <verse osisID='Exod.31.9'>олтара за всеизгарянето с всичките му принадлежности и умивалника с подложката му,</verse>
        <verse osisID='Exod.31.10'>и служебните одежди, и светите одежди на свещеника Аарон и одеждите на синовете му, за да свещенодействат,</verse>
        <verse osisID='Exod.31.11'>маслото за помазване и благоуханния тамян за светилището. Според всичко, което съм ти заповядал, да го направят.</verse>
        <verse osisID='Exod.31.12'>И ГОСПОД говори на Мойсей и каза:</verse>
        <verse osisID='Exod.31.13'>Говори и ти на израилевите синове и кажи: Непременно да пазите съботите Ми, защото това е знак между Мен и вас в поколенията ви, за да знаете, че Аз съм ГОСПОД, който ви освещавам.</verse>
        <verse osisID='Exod.31.14'>Да пазите съботата, защото ви е свята! Който я оскверни, непременно да се умъртви, защото всеки, който работи в нея, този човек да се изтреби изсред народа си.</verse>
        <verse osisID='Exod.31.15'>Шест дни да се върши работа, а седмият ден е събота на почивка, свята на ГОСПОДА. Всеки, който върши работа в съботния ден, непременно да се умъртви.</verse>
        <verse osisID='Exod.31.16'>И така, израилевите синове да пазят съботата, като я празнуват в поколенията си по вечен завет.</verse>
        <verse osisID='Exod.31.17'>Това е знак между Мен и израилевите синове до века; защото в шест дни ГОСПОД направи небето и земята, а на седмия ден си почина и си отдъхна.</verse>
        <verse osisID='Exod.31.18'>И като свърши да говори с Мойсей на Синайската планина, ГОСПОД му даде двете плочи на свидетелството, каменни плочи, написани с Божия пръст.</verse>
      </chapter>
      <chapter osisID='Exod.32'>
        <verse osisID='Exod.32.1'>А когато народът видя, че Мойсей се забави да слезе от планината, народът се събра при Аарон и му каза: Стани, направи ни богове, които да ходят пред нас; защото на този Мойсей, човека, който ни изведе от египетската земя, не знаем какво му стана.</verse>
        <verse osisID='Exod.32.2'>Аарон им каза: Извадете златните обици, които са на ушите на жените ви, на синовете ви и на дъщерите ви, и ми ги донесете.</verse>
        <verse osisID='Exod.32.3'>И целият народ извади златните обици, които бяха на ушите им, и ги донесоха на Аарон.</verse>
        <verse osisID='Exod.32.4'>А той взе всичко от ръцете им, издяла форма с длето, и направи изляно теле. И те казаха: Тези са боговете ти, Израилю, които те изведоха от египетската земя!</verse>
        <verse osisID='Exod.32.5'>И като видя това, Аарон издигна олтар пред него и Аарон провъзгласи, като каза: Утре ще бъде празник на ГОСПОДА.</verse>
        <verse osisID='Exod.32.6'>И на следващия ден станаха рано и пожертваха всеизгаряне и принесоха примирителни жертви. После народът седна да яде и да пие, и стана да играе.</verse>
        <verse osisID='Exod.32.7'>Тогава ГОСПОД каза на Мойсей: Иди, слез, защото твоят народ, който си извел от египетската земя, се поквари.</verse>
        <verse osisID='Exod.32.8'>Бързо се отклониха от пътя, в който съм им заповядал да ходят; направиха си изляно теле, поклониха му се, пожертваха му и казаха: Тези са боговете ти, Израилю, които те изведоха от египетската земя!</verse>
        <verse osisID='Exod.32.9'>И ГОСПОД каза още на Мойсей: Видях този народ, и ето, коравовратен народ е.</verse>
        <verse osisID='Exod.32.10'>И сега остави Ме, да пламне гневът Ми против тях и да ги изтребя, а теб ще направя велик народ.</verse>
        <verse osisID='Exod.32.11'>Тогава Мойсей се помоли на ГОСПОДА, своя Бог, и каза: ГОСПОДИ, защо да пламне гневът Ти против Твоя народ, който си извел от египетската земя с голяма сила и мощна ръка?</verse>
        <verse osisID='Exod.32.12'>Защо да говорят египтяните и да казват: За зло ги изведе, за да ги измори в планините и да ги изтреби от лицето на земята? Отвърни се от разпаления Си гняв и се разкай за това зло, което възнамеряваш против народа Си!</verse>
        <verse osisID='Exod.32.13'>Спомни си за слугите Си Авраам, Исаак и Израил, на които си се клел в Себе Си, като си им казал: Ще умножа потомството ви както небесните звезди и цялата тази земя, за която говорих, ще дам на потомството ви и те ще я наследят до века.</verse>
        <verse osisID='Exod.32.14'>И ГОСПОД се разкая за злото, което беше казал, че ще направи на народа Си.</verse>
        <verse osisID='Exod.32.15'>И така, Мойсей се обърна и слезе от планината с двете плочи на свидетелството в ръката си, плочи написани и от двете страни; от едната и от другата страна бяха написани.</verse>
        <verse osisID='Exod.32.16'>Плочите бяха Божие дело и написаното беше Божие писание, начертано на плочите.</verse>
        <verse osisID='Exod.32.17'>А Иисус Навиев чу гласа на народа, който викаше, и каза на Мойсей: Боен глас има в стана.</verse>
        <verse osisID='Exod.32.18'>А той каза: Това не е глас на вик за победа, нито глас на вик за поражение, а глас на пеене чувам аз.</verse>
        <verse osisID='Exod.32.19'>И като се приближи до стана, видя телето и игрите. И гневът на Мойсей пламна и той хвърли плочите от ръцете си и ги строши под планината.</verse>
        <verse osisID='Exod.32.20'>Тогава взе телето, което бяха направили, изгори го в огън и като го стри на ситен прах, го разпръсна по водата и накара израилевите синове да я изпият.</verse>
        <verse osisID='Exod.32.21'>После Мойсей каза на Аарон: Какво ти стори този народ, че си му навлякъл голям грях?</verse>
        <verse osisID='Exod.32.22'>И Аарон каза: Да не пламне гневът на господаря ми! Ти знаеш, че народът упорства в злото.</verse>
        <verse osisID='Exod.32.23'>Те ми казаха: Направи ни богове, които да ходят пред нас, защото на този Мойсей, човекът, който ни изведе от египетската земя, не знаем какво му стана.</verse>
        <verse osisID='Exod.32.24'>И аз им казах: Кой има злато? Нека си го извади. И така, те ми го дадоха, и го хвърлих в огъня, и излезе това теле.</verse>
        <verse osisID='Exod.32.25'>И Мойсей видя, че народът беше разюздан, защото Аарон ги беше допуснал да станат разюздани за срам между неприятелите им.</verse>
        <verse osisID='Exod.32.26'>И Мойсей застана при входа на стана и каза: Който е откъм ГОСПОДА, нека дойде при мен! И всичките Левиеви синове се събраха при него.</verse>
        <verse osisID='Exod.32.27'>И той им каза: Така говори ГОСПОД, Израилевият Бог: Препашете всички меча на бедрото си, минете напред и назад, от врата на врата през стана, и убийте всеки брата си, и всеки другаря си и всеки съседа си!</verse>
        <verse osisID='Exod.32.28'>И Левиевите синове направиха според думата на Мойсей и в този ден паднаха около три хиляди мъже от народа.</verse>
        <verse osisID='Exod.32.29'>И Мойсей каза: Посветете себе си днес на ГОСПОДА, като се вдигнете всеки против сина си и против брат си, за да ви се даде днес благословение.</verse>
        <verse osisID='Exod.32.30'>А на следващия ден Мойсей каза на народа: Вие сте извършили голям грях, но сега ще се изкача към ГОСПОДА, дано мога да извърша умилостивение за греха ви!</verse>
        <verse osisID='Exod.32.31'>Тогава Мойсей се върна при ГОСПОДА и каза: Уви! Този народ извърши голям грях, че си направи богове от злато!</verse>
        <verse osisID='Exod.32.32'>Но сега, ако искаш, прости греха им, но ако не, моля Ти се, мен заличи от книгата Си, която си написал!</verse>
        <verse osisID='Exod.32.33'>Но ГОСПОД каза на Мойсей: Който е съгрешил против Мен, него ще залича от книгата Си.</verse>
        <verse osisID='Exod.32.34'>А ти иди сега, води народа на мястото, за което ти говорих. Ето, Ангелът Ми ще ходи пред теб. Но в деня на посещението Си ще въздам върху тях наказанието за греха им.</verse>
        <verse osisID='Exod.32.35'>Така ГОСПОД порази народа, защото направиха телето, което Аарон изработи.</verse>
      </chapter>
      <chapter osisID='Exod.33'>
        <verse osisID='Exod.33.1'>И ГОСПОД каза на Мойсей: Иди, вдигни се оттук, ти и народът, който си извел от египетската земя, и иди в земята, за която се клех на Авраам, на Исаак и на Яков, като казах: На твоето потомство ще я дам.</verse>
        <verse osisID='Exod.33.2'>Ще изпратя пред теб ангел и ще изгоня ханаанците, аморейците, хетейците, ферезейците, евейците и евусейците;</verse>
        <verse osisID='Exod.33.3'>и ще ви заведа в земя, където текат мляко и мед; понеже Аз няма да вървя помежду ти -- защото си коравовратен народ -- да не би да те довърша по пътя.</verse>
        <verse osisID='Exod.33.4'>И когато народът чу това лошо известие, плака горчиво; и никой не си сложи украшенията.</verse>
        <verse osisID='Exod.33.5'>Защото ГОСПОД беше казал на Мойсей: Кажи на израилевите синове: Вие сте коравовратен народ; за един миг ако бих дошъл помежду ти, бих те довършил. Затова свали си сега украшенията, за да видя какво ще направя с теб.</verse>
        <verse osisID='Exod.33.6'>И израилевите синове махнаха украшенията си при планината Хорив.</verse>
        <verse osisID='Exod.33.7'>И Мойсей взе шатъра и го постави вън от стана, далеч от стана, и го нарече шатър за срещане, и всеки, който търсеше ГОСПОДА, излизаше при шатъра за срещане, който беше вън от стана.</verse>
        <verse osisID='Exod.33.8'>И когато Мойсей излизаше към шатъра, целият народ ставаше и стоеше, всеки при входа на шатрата си, и гледаше след Мойсей, докато влезеше в шатъра.</verse>
        <verse osisID='Exod.33.9'>И когато Мойсей влезеше в шатъра, облачният стълб слизаше и заставаше на входа на шатъра, и ГОСПОД говореше с Мойсей.</verse>
        <verse osisID='Exod.33.10'>И целият народ гледаше облачния стълб, който стоеше на входа на шатъра, и целият народ ставаше и се покланяше, всеки при входа на шатрата си.</verse>
        <verse osisID='Exod.33.11'>И ГОСПОД говореше на Мойсей лице в лице, както човек говори с приятеля си. И Мойсей се връщаше в стана, а слугата му, младежът Иисус, синът на Навий, не се отдалечаваше от вътрешността на шатъра.</verse>
        <verse osisID='Exod.33.12'>И Мойсей каза на ГОСПОДА: Ето, Ти ми казваш: Води този народ! -- но не си ми изявил кого ще изпратиш с мен. Но пак Ти си ми казал: Теб познавам по име и ти си намерил благоволение пред Мен.</verse>
        <verse osisID='Exod.33.13'>И сега, ако съм намерил благоволение пред Теб, покажи ми, моля Ти се, пътищата Си, за да Те позная и да намеря благоволение пред Теб; и виж, че тази нация е Твой народ.</verse>
        <verse osisID='Exod.33.14'>И ГОСПОД каза: Моето присъствие ще върви с теб, и Аз ще ти дам почивка.</verse>
        <verse osisID='Exod.33.15'>А Мойсей Му каза: Ако Твоето присъствие не дойде с мен, не ни извеждай оттук,</verse>
        <verse osisID='Exod.33.16'>защото как ще се познае сега, че съм намерил благоволение пред Теб, аз и Твоят народ? Нали чрез Твоето идване с нас, така че да бъдем отделени аз и Твоят народ от всеки народ, който е по лицето на земята!</verse>
        <verse osisID='Exod.33.17'>И ГОСПОД каза на Мойсей: И това, което си казал, ще направя, защото си намерил благоволение пред Мен и те познавам по име.</verse>
        <verse osisID='Exod.33.18'>Тогава Мойсей каза: Моля Те, покажи ми славата Си!</verse>
        <verse osisID='Exod.33.19'>А ГОСПОД му каза: Ще направя да мине пред теб всичката Моя благост и ще провъзглася пред теб Името ГОСПОД; и ще покажа милост, към когото ще покажа, и ще пожаля, когото ще пожаля.</verse>
        <verse osisID='Exod.33.20'>И каза още: Не можеш да видиш лицето Ми, защото човек не може да Ме види и да остане жив.</verse>
        <verse osisID='Exod.33.21'>И ГОСПОД каза: Ето място при Мен, ти застани на канарата</verse>
        <verse osisID='Exod.33.22'>и когато минава славата Ми, ще те поставя в една пукнатина на канарата и ще те прикрия с ръката Си, докато премина.</verse>
        <verse osisID='Exod.33.23'>После ще вдигна ръката Си и ще Ме видиш изотзад, но лицето Ми няма да се види.</verse>
      </chapter>
      <chapter osisID='Exod.34'>
        <verse osisID='Exod.34.1'>И ГОСПОД каза на Мойсей: Изсечи си две каменни плочи като първите и ще напиша на тези плочи думите, които бяха на първите плочи, които ти строши.</verse>
        <verse osisID='Exod.34.2'>Бъди готов за сутринта и на сутринта се качи на Синайската планина и застани пред Мен там, на върха на планината.</verse>
        <verse osisID='Exod.34.3'>Но никой да не идва с теб и никой да не се яви по цялата планина, и овцете и говедата да не пасат пред тази планина.</verse>
        <verse osisID='Exod.34.4'>И Мойсей изсече две каменни плочи като първите и на сутринта стана рано, изкачи се на Синайската планина, както му заповяда ГОСПОД, и взе в ръката си двете каменни плочи.</verse>
        <verse osisID='Exod.34.5'>И ГОСПОД слезе в облака, застана там до него и провъзгласи Името ГОСПОД.</verse>
        <verse osisID='Exod.34.6'>ГОСПОД мина пред него и провъзгласи: ГОСПОД, ГОСПОД, Бог състрадателен и милостив, дълготърпелив и многомилостив, и истинен,</verse>
        <verse osisID='Exod.34.7'>който пази милост за хиляди поколения, прощава беззаконие, престъпление и грях, но никак не оставя ненаказан виновния, въздава беззаконието на бащите върху децата и върху внуците им до третото и до четвъртото поколение.</verse>
        <verse osisID='Exod.34.8'>Тогава Мойсей бързо се наведе до земята и се поклони,</verse>
        <verse osisID='Exod.34.9'>и каза: Господи, ако съм намерил сега Твоето благоволение, моля Те, нека дойде Господ между нас, защото това е коравовратен народ, прости беззаконието ни и греха ни, и ни вземи за Своя собственост.</verse>
        <verse osisID='Exod.34.10'>И ГОСПОД му каза: Ето, Аз правя завет. Пред целия твой народ ще извърша чудеса, каквито не са ставали по цялата земя в нито един народ. И целият народ, между който си ти, ще види ГОСПОДНОТО дело, защото е страшно това, което Аз ще сторя с теб.</verse>
        <verse osisID='Exod.34.11'>Опази това, което ти заповядвам днес. Ето Аз изгонвам пред теб аморейците, ханаанците, хетейците, ферезейците, евейците и евусейците.</verse>
        <verse osisID='Exod.34.12'>Внимавай да не направиш договор с жителите на земята, където отиваш, да не би да стане примка сред теб.</verse>
        <verse osisID='Exod.34.13'>А да събориш жертвениците им, да строшиш стълбовете им и да изсечеш ашерите им,</verse>
        <verse osisID='Exod.34.14'>защото ти не бива да се покланяш на друг бог, понеже ГОСПОД, чието Име е Ревнив, е ревнив Бог.</verse>
        <verse osisID='Exod.34.15'>Да не направиш договор с жителите на земята, защото, когато те блудстват след боговете си и жертват на боговете си, ще те поканят и ще ядеш от жертвите им,</verse>
        <verse osisID='Exod.34.16'>и ще вземеш от дъщерите им за синовете си, и техните дъщери, като блудстват след боговете си, ще направят и твоите синове да блудстват след боговете им.</verse>
        <verse osisID='Exod.34.17'>Да не си направиш изляни богове.</verse>
        <verse osisID='Exod.34.18'>Да пазиш празника на безквасните. Седем дни да ядеш безквасен хляб, както съм ти заповядал, на определеното време в месец Авив, защото в месец Авив ти излезе от Египет.</verse>
        <verse osisID='Exod.34.19'>Всяко, което отваря утроба, е Мое и всяко мъжко първородно между добитъка ти, говедо или овца.</verse>
        <verse osisID='Exod.34.20'>А първородното на магарето да откупиш с агне, и ако го не откупиш, тогава да му пречупиш врата. И всичките първородни на синовете си да откупуваш. И никой да не се яви пред Мен с празни ръце.</verse>
        <verse osisID='Exod.34.21'>Шест дни да работиш, а в седмия ден да си почиваш; даже и във време на сеитба и на жетва да си почиваш.</verse>
        <verse osisID='Exod.34.22'>И да пазиш празника на седмиците -- на първите плодове на жетвата на житото -- и празника на беритбата в края на годината.</verse>
        <verse osisID='Exod.34.23'>Три пъти през годината всичките твои от мъжки пол да се явяват пред ГОСПОДА Бога, Израилевия Бог.</verse>
        <verse osisID='Exod.34.24'>Защото ще изгоня пред теб народи и ще разширя границите ти; и никой няма да пожелае земята ти, когато отиваш да се явиш пред ГОСПОДА, твоя Бог, три пъти през годината.</verse>
        <verse osisID='Exod.34.25'>Да не принасяш кръвта на жертвата Ми с квасни хлябове; и жертвата на празника на пасхата да не остане до сутринта.</verse>
        <verse osisID='Exod.34.26'>Най-първите плодове на земята си да принесеш в дома на ГОСПОДА, твоя Бог. Да не свариш яре в млякото на майка му.</verse>
        <verse osisID='Exod.34.27'>И ГОСПОД каза на Мойсей: Напиши си тези думи, защото според тези думи Аз направих завет с теб и с Израил.</verse>
        <verse osisID='Exod.34.28'>И Мойсей стоя там с ГОСПОДА четиридесет дни и четиридесет нощи, без да яде хляб и да пие вода. И ГОСПОД написа на плочите думите на завета, десетте заповеди.</verse>
        <verse osisID='Exod.34.29'>И когато Мойсей слизаше от Синайската планина и държеше двете плочи на свидетелството в ръката си, при слизането си от планината Мойсей не знаеше, че кожата на лицето му блестеше, понеже Бог беше говорил с него.</verse>
        <verse osisID='Exod.34.30'>Но Аарон и всичките израилеви синове видяха Мойсей, и ето, кожата на лицето му блестеше; и се бояха да се приближат при него.</verse>
        <verse osisID='Exod.34.31'>Затова Мойсей ги повика и тогава Аарон и всичките началници на обществото се върнаха при него и Мойсей говори с тях.</verse>
        <verse osisID='Exod.34.32'>След това се приближиха и всичките израилеви синове и той им заповяда всичко, което ГОСПОД му беше говорил на Синайската планина.</verse>
        <verse osisID='Exod.34.33'>И Мойсей свърши да говори с тях и сложи на лицето си покривало.</verse>
        <verse osisID='Exod.34.34'>И когато влизаше пред ГОСПОДА да говори с него, Мойсей вдигаше покривалото, докато излезе. После излизаше и говореше на израилевите синове онова, което му беше заповядано.</verse>
        <verse osisID='Exod.34.35'>И израилевите синове виждаха лицето на Мойсей, че кожата на лицето на Мойсей блестеше, а Мойсей пак слагаше покривалото на лицето си, докато влезе да говори с ГОСПОДА.</verse>
      </chapter>
      <chapter osisID='Exod.35'>
        <verse osisID='Exod.35.1'>След това Мойсей събра цялото общество израилеви синове и им каза: Това са думите, които ГОСПОД заповяда да вършите:</verse>
        <verse osisID='Exod.35.2'>Шест дни да се върши работа, а седмият ден да ви бъде свят, събота за почивка за ГОСПОДА. Всеки, който върши работа в този ден, да се умъртви.</verse>
        <verse osisID='Exod.35.3'>В съботен ден да не кладете огън в никое от жилищата си.</verse>
        <verse osisID='Exod.35.4'>Мойсей говори още на цялото общество израилеви синове и каза: Това е словото, което заповяда ГОСПОД, като каза:</verse>
        <verse osisID='Exod.35.5'>Съберете помежду си възвишаем принос за ГОСПОДА. Всеки, който има желание в сърцето си, нека принесе принос за ГОСПОДА: злато, сребро и бронз,</verse>
        <verse osisID='Exod.35.6'>синьо, мораво, червено, висон и козина,</verse>
        <verse osisID='Exod.35.7'>червенобоядисани овчи кожи и язовски кожи, акациево дърво,</verse>
        <verse osisID='Exod.35.8'>масло за осветление и аромати за маслото за помазване и за благоуханния тамян,</verse>
        <verse osisID='Exod.35.9'>ониксови камъни, и камъни за влагане за ефода и за нагръдника.</verse>
        <verse osisID='Exod.35.10'>И всеки между вас, който има мъдро сърце, нека дойде, за да се направи всичко, което заповяда ГОСПОД:</verse>
        <verse osisID='Exod.35.11'>скинията, покрива й, покривалото й, куките й, дъските й, гредите й, стълбовете й и подложките й;</verse>
        <verse osisID='Exod.35.12'>ковчега и прътовете му, умилостивилището и закриващата завеса;</verse>
        <verse osisID='Exod.35.13'>масата и прътовете й с всичките й принадлежности и присъствените хлябове,</verse>
        <verse osisID='Exod.35.14'>и светилника за осветление с принадлежностите му, светилата му и маслото за осветление,</verse>
        <verse osisID='Exod.35.15'>кадилния олтар и прътовете му, маслото за помазване, благоуханния тамян, входната завеса за входа на скинията,</verse>
        <verse osisID='Exod.35.16'>олтара за всеизгарянето с бронзовата му решетка, прътовете му и всичките му принадлежности, умивалника и подложката му,</verse>
        <verse osisID='Exod.35.17'>завесите за двора, стълбовете му и подложките им, и завесата за входа на двора,</verse>
        <verse osisID='Exod.35.18'>коловете за скинията и коловете за двора с въжетата им,</verse>
        <verse osisID='Exod.35.19'>служебните одежди за служба в светилището, светите одежди за свещеника Аарон и одеждите за синовете му, за да свещенодействат.</verse>
        <verse osisID='Exod.35.20'>Тогава цялото общество на израилевите синове си отиде от лицето на Мойсей.</verse>
        <verse osisID='Exod.35.21'>И дойдоха -- всеки човек, когото подбуждаше сърцето му, и всеки, когото разполагаше духът му -- и донесоха принос на ГОСПОДА за направата на шатъра за срещане и за всяка негова служба, и за светите одежди.</verse>
        <verse osisID='Exod.35.22'>Дойдоха мъже с жените, всички, които имаха желание в сърцето си, и принесоха гривни, обици, пръстени, мъниста и всякакви златни неща; както и всички, които принесоха движим принос от злато на ГОСПОДА.</verse>
        <verse osisID='Exod.35.23'>И всеки, у когото се намираше синьо, мораво, червено, висон, козина, червенобоядисани овчи кожи и язовски кожи, ги донесе.</verse>
        <verse osisID='Exod.35.24'>Всеки, който принесе възвишаем принос от сребро и бронз, донесе приноса на ГОСПОДА; и всеки, у които се намираше акациево дърво, за всякаква работа на службата, го донесе.</verse>
        <verse osisID='Exod.35.25'>И всички жени, които имаха мъдро сърце, предяха с ръцете си и донасяха изпреденото -- синьото, моравото, червеното и висона.</verse>
        <verse osisID='Exod.35.26'>Всичките жени, чието сърце ги подбуждаше с мъдрост, предяха козината.</verse>
        <verse osisID='Exod.35.27'>А първенците принесоха ониксовите камъни и камъните за влагане на ефода и на нагръдника,</verse>
        <verse osisID='Exod.35.28'>и ароматите, и маслото за осветление, и за маслото за помазване, и за благоуханния тамян.</verse>
        <verse osisID='Exod.35.29'>Израилевите синове принесоха доброволен принос на ГОСПОДА, всеки мъж и жена, които имаха сърдечно разположение да принесат за всяко дело, което ГОСПОД заповяда чрез Мойсей да се направи.</verse>
        <verse osisID='Exod.35.30'>И Мойсей каза на израилевите синове: Ето, ГОСПОД повика по име Веселеил, сина на Урий, син на Ор, от юдовото племе,</verse>
        <verse osisID='Exod.35.31'>и го изпълни с Божия Дух в мъдрост, разум, знание и всякакво изкуство,</verse>
        <verse osisID='Exod.35.32'>за да измисля художествени изделия, да работи злато, сребро и бронз,</verse>
        <verse osisID='Exod.35.33'>да изсича камъни за влагане и да изрязва дърво, и да работи всякаква художествена работа.</verse>
        <verse osisID='Exod.35.34'>И Той вложи в сърцето му да поучава, на него и на Елиав, сина на Ахисамах, от дановото племе.</verse>
        <verse osisID='Exod.35.35'>Изпълни с мъдрост сърцето им, за да работят всякаква работа на резбар, на изкусен майстор и на везач в синьо, в мораво, в червено и във висон, и на тъкач -- на онези, които вършат каквато и да било работа и измислят художествени изделия.</verse>
      </chapter>
      <chapter osisID='Exod.36'>
        <verse osisID='Exod.36.1'>И Веселеил, Елиав и всички мъже, които имаха мъдро сърце, в които ГОСПОД бе вложил мъдрост и разум, за да знаят да вършат всякаква работа за службата на светилището, направиха всичко, което ГОСПОД беше заповядал.</verse>
        <verse osisID='Exod.36.2'>И Мойсей повика Веселеил, Елиав и всеки мъж, който имаше мъдро сърце, в чието сърце ГОСПОД беше вложил мъдрост; всеки, когото сърцето му го подбуждаше да дойде на делото да го извърши.</verse>
        <verse osisID='Exod.36.3'>И те приеха от Мойсей целия възвишаем принос, който израилевите синове бяха принесли за делото на службата на светилището, за да го извършат. А те принасяха още доброволни приноси всяка сутрин.</verse>
        <verse osisID='Exod.36.4'>И всичките мъдри мъже, които работеха цялата работа за светилището, дойдоха, всеки от работата, която вършеше,</verse>
        <verse osisID='Exod.36.5'>и говориха на Мойсей, и казаха: Народът донася много повече, отколкото е достатъчно за работата, която ГОСПОД заповяда да се извърши.</verse>
        <verse osisID='Exod.36.6'>Тогава Мойсей заповяда и оповестиха в стана, като казаха: Никой мъж или жена да не работи вече за възвишаем принос за светилището! И народът престана и вече не принасяше.</verse>
        <verse osisID='Exod.36.7'>Защото материалът, който имаха, им беше достатъчно, за да извършат цялата работа, и даже повече.</verse>
        <verse osisID='Exod.36.8'>И всички мъже с мъдро сърце измежду онези, които работеха на делото, направиха скинията от десет завеси от препреден висон и от синьо, мораво и червено, и Веселеил ги направи с изкусно изработени херувими.</verse>
        <verse osisID='Exod.36.9'>Дължината на всяка завеса беше двадесет и осем лакътя, а ширината на всяка завеса -- четири лакътя; всичките завеси имаха една мярка.</verse>
        <verse osisID='Exod.36.10'>И съедини петте завеси една с друга и другите пет завеси съедини една с друга.</verse>
        <verse osisID='Exod.36.11'>И направи сини петлици по края на едната завеса, в краищата на съединението; така направи и по края на крайната завеса на второто съединение.</verse>
        <verse osisID='Exod.36.12'>Петдесет петлици направи на едната завеса и петдесет петлици направи по края на завесата, която беше във второто съединение; петлиците бяха една срещу друга.</verse>
        <verse osisID='Exod.36.13'>Направи и петдесет златни куки и съедини завесите една с друга с куките; така скинията стана едно цяло.</verse>
        <verse osisID='Exod.36.14'>После направи завеси от козина за покрив над скинията; единадесет такива завеси направи;</verse>
        <verse osisID='Exod.36.15'>дължината на всяка завеса беше тридесет лакътя, а ширината на всяка завеса -- четири лакътя; единадесетте завеси имаха една мярка.</verse>
        <verse osisID='Exod.36.16'>И съедини петте завеси отделно и шестте завеси отделно.</verse>
        <verse osisID='Exod.36.17'>И направи петдесет петлици по края на крайната завеса в съединението и петдесет петлици по края на завесата от второто съединение.</verse>
        <verse osisID='Exod.36.18'>Направи и петдесет бронзови куки, за да съедини покрива в едно цяло.</verse>
        <verse osisID='Exod.36.19'>И направи покривало за покрива от червенобоядисани овнешки кожи и отгоре му -- едно покривало от язовски кожи.</verse>
        <verse osisID='Exod.36.20'>И направи дъските за скинията от акациево дърво, които да стоят изправени.</verse>
        <verse osisID='Exod.36.21'>Дължината на всяка дъска беше десет лакътя, и ширината на всяка дъска -- лакът и половина.</verse>
        <verse osisID='Exod.36.22'>Всяка дъска имаше два шипа, един срещу друг; така направи за всичките дъски на скинията.</verse>
        <verse osisID='Exod.36.23'>И направи дъските за скинията: двадесет дъски за южната страна, към пладне;</verse>
        <verse osisID='Exod.36.24'>и под двадесетте дъски направи четиридесет сребърни подложки -- две подложки под една дъска за двата й шипа и две подложки под друга дъска за двата й шипа.</verse>
        <verse osisID='Exod.36.25'>И за втората страна на скинията, северната, направи двадесет дъски,</verse>
        <verse osisID='Exod.36.26'>и четиридесетте им сребърни подложки -- две подложки под една дъска и две подложки под друга дъска.</verse>
        <verse osisID='Exod.36.27'>А за задната страна на скинията, на запад, направи шест дъски.</verse>
        <verse osisID='Exod.36.28'>И направи две дъски за ъглите на скинията от задната страна.</verse>
        <verse osisID='Exod.36.29'>Те бяха съединени отдолу, а отгоре бяха свързани чрез една халка; така направи и за двете дъски на двата ъгъла.</verse>
        <verse osisID='Exod.36.30'>Така станаха осем дъски и сребърните им подложки -- шестнадесет подложки, по две подложки под всяка дъска.</verse>
        <verse osisID='Exod.36.31'>И направи греди от акациево дърво, пет за дъските от едната страна на скинията,</verse>
        <verse osisID='Exod.36.32'>пет греди за дъските от другата страна на скинията и пет греди за дъските от задната страна на скинията, на запад.</verse>
        <verse osisID='Exod.36.33'>И направи средната греда да преминава през средата на дъските от край до край.</verse>
        <verse osisID='Exod.36.34'>И обкова дъските със злато и халките им, през които се провират гредите, направи от злато, и обкова гредите със злато.</verse>
        <verse osisID='Exod.36.35'>И направи завесата от синьо, мораво, червено и препреден висон, направи я с изкусно изработени херувими.</verse>
        <verse osisID='Exod.36.36'>И направи за нея четири стълба от акациево дърво и ги обкова със злато. Куките им бяха златни и изля за тях четири сребърни подложки.</verse>
        <verse osisID='Exod.36.37'>Направи и завеса за входа на шатъра от синьо, мораво, червено и препреден висон, везана работа,</verse>
        <verse osisID='Exod.36.38'>и петте му стълба и куките им; и обкова върховете им и връзките им със злато, а петте им подложки бяха бронзови.</verse>
      </chapter>
      <chapter osisID='Exod.37'>
        <verse osisID='Exod.37.1'>И Веселеил направи ковчега от акациево дърво, два лакътя и половина беше дължината му, лакът и половина беше ширината му и лакът и половина беше височината му.</verse>
        <verse osisID='Exod.37.2'>Обкова го отвътре и отвън с чисто злато и му направи златен венец наоколо.</verse>
        <verse osisID='Exod.37.3'>И изля за него четири златни халки за четирите му долни ъгъла, две халки от едната му страна и две халки от другата му страна.</verse>
        <verse osisID='Exod.37.4'>Направи и прътове от акациево дърво и ги обкова със злато.</verse>
        <verse osisID='Exod.37.5'>И провря прътовете през халките от страните на ковчега, за да се носи ковчегът.</verse>
        <verse osisID='Exod.37.6'>И направи умилостивилище от чисто злато, два лакътя и половина беше дължината му и лакът и половина беше ширината му.</verse>
        <verse osisID='Exod.37.7'>И направи два херувима от злато, изковани ги направи, на двата края на умилостивилището --</verse>
        <verse osisID='Exod.37.8'>един херувим на края от едната страна и един херувим на края от другата страна; направи херувимите на двата му края част от самото умилостивилище.</verse>
        <verse osisID='Exod.37.9'>И херувимите бяха с разперени отгоре криле и покриваха с крилете си умилостивилището и лицата им бяха едно срещу друго; лицата на херувимите бяха обърнати към умилостивилището.</verse>
        <verse osisID='Exod.37.10'>И направи масата от акациево дърво, два лакътя беше дължината й, един лакът беше ширината й и лакът и половина беше височината й.</verse>
        <verse osisID='Exod.37.11'>Обкова я с чисто злато и й направи златен венец наоколо.</verse>
        <verse osisID='Exod.37.12'>Направи й и перваз наоколо, една длан широк, и направи златен венец около перваза й.</verse>
        <verse osisID='Exod.37.13'>И изля за нея четири златни халки и постави халките на четирите ъгъла, които бяха при четирите й крака.</verse>
        <verse osisID='Exod.37.14'>Халките бяха до самия перваз, за да се провират през тях прътовете, за да се носи масата.</verse>
        <verse osisID='Exod.37.15'>Направи и прътовете от акациево дърво и ги обкова със злато, за да се носи масата с тях.</verse>
        <verse osisID='Exod.37.16'>И направи от чисто злато принадлежностите, които бяха на масата, блюдата й, тамянниците й, тасовете й, и поливалниците й, за да се изливат от тях възлиянията;</verse>
        <verse osisID='Exod.37.17'>И направи светилника от чисто злато, изкован направи светилника, стъблото му, клоновете му, чашките му, топчиците му и цветята му бяха част от самия него.</verse>
        <verse osisID='Exod.37.18'>Шест клона излизаха от страните му -- три клона на светилника от едната му страна и три клона на светилника от другата му страна.</verse>
        <verse osisID='Exod.37.19'>На единия клон имаше три чашки като бадемов цвят, една топчица и едно цвете, и на другия клон -- три чашки като бадемов цвят, една топчица и едно цвете. Така имаше и на шестте клона, които излизаха от светилника.</verse>
        <verse osisID='Exod.37.20'>И на стъблото на светилника имаше четири чашки като бадемов цвят с топчиците им и цветята им.</verse>
        <verse osisID='Exod.37.21'>И на шестте клона, които излизаха от светилника, имаше под първите два клона една топчица, част от него, под вторите два клона -- една топчица, част от него, и под третите два клона -- една топчица, част от него.</verse>
        <verse osisID='Exod.37.22'>Топчиците им и клоновете им бяха част от самия него. Целият светилник беше изкован от чисто злато.</verse>
        <verse osisID='Exod.37.23'>И направи седемте му светила, щипците му и пепелниците му от чисто злато.</verse>
        <verse osisID='Exod.37.24'>От един талант чисто злато направи него и всичките му принадлежности.</verse>
        <verse osisID='Exod.37.25'>И направи кадилния олтар от акациево дърво, един лакът беше дължината му и един лакът беше ширината му, четвъртит; и два лакътя беше височината му; а роговете му бяха част от самия него.</verse>
        <verse osisID='Exod.37.26'>Обкова го с чисто злато -- плочата му, страните му наоколо и роговете му и му направи златен венец наоколо.</verse>
        <verse osisID='Exod.37.27'>И му направи две златни халки под венеца му, близо при двата му ъгъла, от двете му страни, за да се провират прътовете, за да го носят с тях.</verse>
        <verse osisID='Exod.37.28'>Прътовете направи от акациево дърво и ги обкова със злато.</verse>
        <verse osisID='Exod.37.29'>И направи святото масло за помазване и чистия благоуханен тамян според изкуството на мироварец.</verse>
      </chapter>
      <chapter osisID='Exod.38'>
        <verse osisID='Exod.38.1'>И направи олтара за всеизгаряне от акациево дърво, пет лакътя беше дължината му и пет лакътя беше ширината му, четвъртит, и три лакътя беше височината му.</verse>
        <verse osisID='Exod.38.2'>И на четирите му ъгъла направи роговете му, роговете му бяха част от самия него; и го обкова с бронз.</verse>
        <verse osisID='Exod.38.3'>Направи и всичките принадлежности за олтара -- котлите, лопатите, тасовете, вилиците и въглениците; всичките му принадлежности направи от бронз.</verse>
        <verse osisID='Exod.38.4'>И направи за олтара бронзова решетка във вид на мрежа, под полицата, която е около олтара отдолу, така че да стигне до средата му.</verse>
        <verse osisID='Exod.38.5'>Изля и четири халки за четирите края на бронзовата решетка, през които да се провират прътовете.</verse>
        <verse osisID='Exod.38.6'>Прътовете направи от акациево дърво и ги обкова с бронз.</verse>
        <verse osisID='Exod.38.7'>И провря прътовете през халките от страните на олтара, за да се носи с тях. Направи олтара кух, от дъски.</verse>
        <verse osisID='Exod.38.8'>Направи умивалника от бронз и подложката му от бронз, от огледалата на събиращите се жени, които се събираха при вратата на шатъра за срещане.</verse>
        <verse osisID='Exod.38.9'>И направи двора: за южната страна, към пладне, завесите на двора от препреден висон, сто лакътя,</verse>
        <verse osisID='Exod.38.10'>двадесетте им стълба и двадесетте им бронзови подложки, и куките на стълбовете, и връзките им от сребро.</verse>
        <verse osisID='Exod.38.11'>И за северната страна: сто лакътя завеси, двадесетте им стълба и двадесетте им бронзови подложки, и куките на стълбовете, и връзките им от сребро.</verse>
        <verse osisID='Exod.38.12'>И за западната страна: петдесет лакътя завеси, десетте им стълба и десетте им подложки, и куките на стълбовете, и връзките им от сребро.</verse>
        <verse osisID='Exod.38.13'>И за източната страна, към изгрев: петдесет лакътя завеси:</verse>
        <verse osisID='Exod.38.14'>Петнадесет лакътя завеси от едната страна на входа, трите им стълба и трите им подложки;</verse>
        <verse osisID='Exod.38.15'>също и за другата страна -- от едната и от другата страна на входа на двора бяха петнадесет лакътя завеси, трите им стълба и трите им подложки.</verse>
        <verse osisID='Exod.38.16'>Всичките завеси около двора бяха от препреден висон.</verse>
        <verse osisID='Exod.38.17'>Подложките за стълбовете бяха бронзови, куките на стълбовете и връзките им -- сребърни, и върховете им -- обковани със сребро; и всичките стълбове на двора бяха свързани със сребърни връзки.</verse>
        <verse osisID='Exod.38.18'>Завесата за входа на двора беше везана изработка от синьо, мораво, червено и препреден висон и дължината й беше двадесет лакътя, а височината -- пет лакътя, според ширината на един плат, както завесите на двора.</verse>
        <verse osisID='Exod.38.19'>И стълбовете им бяха четири и бронзовите им подложки -- четири, куките им -- сребърни, върховете им -- обковани със сребро и връзките им -- сребърни.</verse>
        <verse osisID='Exod.38.20'>Всичките колове на скинията и на двора наоколо бяха бронзови.</verse>
        <verse osisID='Exod.38.21'>Тези са изброените вещи за скинията, скинията на свидетелството, както, според заповедта на Мойсей, се изброиха чрез Итамар, сина на свещеника Аарон, за служенето на левитите.</verse>
        <verse osisID='Exod.38.22'>Веселеил синът на Урий, син на Ор, от юдовото племе, направи всичко, което ГОСПОД заповяда на Мойсей.</verse>
        <verse osisID='Exod.38.23'>И с него беше Елиав, син на Ахисамах, от дановото племе, резбар и изкусен майстор, и везач на синьо, на мораво, на червено и на висон.</verse>
        <verse osisID='Exod.38.24'>Всичкото злато, което се употреби за изработването на цялата работа на светилището, златото на движимия принос, беше двадесет и девет таланта и седемстотин и тридесет сикъла, според сикъла на светилището.</verse>
        <verse osisID='Exod.38.25'>И среброто от данъка наложен върху преброените от обществото беше сто таланта и хиляда седемстотин седемдесет и пет сикъла, според сикъла на светилището --</verse>
        <verse osisID='Exod.38.26'>по един веках на глава -- половин сикъл, според сикъла на светилището -- за всеки, който се е причислил към преброените, всички на възраст от двадесет години и нагоре, за шестстотин и три хиляди петстотин и петдесет души.</verse>
        <verse osisID='Exod.38.27'>От стоте таланта сребро се изляха подложките на светилището и подложките на стълбовете на завесата -- сто подложки от сто таланта, един талант за една подложка.</verse>
        <verse osisID='Exod.38.28'>А от хиляда седемстотин седемдесет и петте сикъла направи куките за стълбовете, обкова върховете им и им направи връзки.</verse>
        <verse osisID='Exod.38.29'>А бронзът на движимия принос беше седемдесет таланта и две хиляди и четиристотин сикъла.</verse>
        <verse osisID='Exod.38.30'>От нея направи подложките за входа на шатъра за срещане, бронзовия олтар, бронзовата му решетка и всичките принадлежности на олтара,</verse>
        <verse osisID='Exod.38.31'>подложките за стълбовете около двора и подложките за входа на двора, всичките колове на скинията и всичките колове за двора наоколо.</verse>
      </chapter>
      <chapter osisID='Exod.39'>
        <verse osisID='Exod.39.1'>И от синьото, моравото и червеното направиха служебни одежди за служене в светилището и направиха светите одежди за Аарон, както ГОСПОД заповяда на Мойсей.</verse>
        <verse osisID='Exod.39.2'>Направи ефода от злато, синьо, мораво, червено и препреден висон.</verse>
        <verse osisID='Exod.39.3'>И изковаха златото на тънки плочи, които нарязаха на тънки нишки, за да ги работят между синьото, моравото, червеното и висона, изкусна изработка.</verse>
        <verse osisID='Exod.39.4'>Направиха му презрамки, които да се връзват, за да се държи заедно на двата края,</verse>
        <verse osisID='Exod.39.5'>и препаската на ефода над него от същата материя и според неговата изработка, от злато, синьо, мораво, червено и препреден висон, както ГОСПОД заповяда на Мойсей.</verse>
        <verse osisID='Exod.39.6'>Изработиха ониксови камъни, закрепени в златни гнезда, и изрязаха на тях имената на синовете на Израил, както се изрязва печат.</verse>
        <verse osisID='Exod.39.7'>И ги сложи на презрамките на ефода като камъни за спомен на израилевите синове, както ГОСПОД заповяда на Мойсей.</verse>
        <verse osisID='Exod.39.8'>Направи нагръдника според изработката на ефода, изкусна изработка от злато, синьо, мораво, червено и препреден висон.</verse>
        <verse osisID='Exod.39.9'>Той беше четвъртит. Направиха нагръдника двоен, една педя дълъг и една педя широк, и двоен.</verse>
        <verse osisID='Exod.39.10'>И закрепиха на него четири реда камъни: ред сард, топаз и смарагд беше първият ред;</verse>
        <verse osisID='Exod.39.11'>вторият ред: антракс, сапфир и адамант,</verse>
        <verse osisID='Exod.39.12'>третият ред: лигирий, ахат, аметист;</verse>
        <verse osisID='Exod.39.13'>а четвъртият ред: хрисолит, оникс и яспис. Те бяха закрепени в златни гнезда на местата си.</verse>
        <verse osisID='Exod.39.14'>И камъните бяха според имената на синовете на Израил -- бяха дванадесет според имената им. И на тях беше изрязано, като на печат, според името на всеки, за дванадесетте племена.</verse>
        <verse osisID='Exod.39.15'>И на нагръдника направиха вити верижки, плетена изработка от чисто злато.</verse>
        <verse osisID='Exod.39.16'>Направиха и две златни гнездица и две златни халки и закрепиха двете халки на двата края на нагръдника.</verse>
        <verse osisID='Exod.39.17'>И закрепиха двете плетени златни верижки за двете халки на краищата на нагръдника.</verse>
        <verse osisID='Exod.39.18'>А другите два края на двете плетени верижки закрепиха за двете гнезда и ги закрепиха на презрамките на ефода от външната му страна.</verse>
        <verse osisID='Exod.39.19'>И направиха още две златни халки, които закрепиха на двата края на нагръдника, на страната му, която е към ефода, отвътре.</verse>
        <verse osisID='Exod.39.20'>И направиха още две златни халки, които закрепиха на двете презрамки на ефода отдолу, на предната му страна, при съединението, над препаската на ефода.</verse>
        <verse osisID='Exod.39.21'>И вързаха нагръдника с халките му за халките на ефода със син ширит, за да бъде над препаската на ефода и за да не се отделя нагръдникът от ефода, както ГОСПОД заповяда на Мойсей.</verse>
        <verse osisID='Exod.39.22'>Направи мантията на ефода, тъкана изработка цялата от синьо.</verse>
        <verse osisID='Exod.39.23'>И в средата на мантията имаше отвор, като отвора на броня, с обшивка около отвора, за да не се съдира.</verse>
        <verse osisID='Exod.39.24'>По полите на мантията направиха нарове от синьо, мораво, червено и препреден висон.</verse>
        <verse osisID='Exod.39.25'>И направиха звънци от чисто злато и сложиха звънците между наровете на полите на мантията, наоколо между наровете --</verse>
        <verse osisID='Exod.39.26'>звънец и нар, звънец и нар, наоколо по полите на служебната мантия, както ГОСПОД заповяда на Мойсей.</verse>
        <verse osisID='Exod.39.27'>Направиха хитоните за Аарон и за синовете му от висон, тъкана изработка,</verse>
        <verse osisID='Exod.39.28'>и митрата от висон, великолепните тюрбани от висон, ленените гащи от препреден висон,</verse>
        <verse osisID='Exod.39.29'>пояса от препреден висон, синьо, мораво и червено, везана изработка, както ГОСПОД заповяда на Мойсей.</verse>
        <verse osisID='Exod.39.30'>Направиха плочицата на светия венец от чисто злато и написаха на нея писмо, както се изрязва печат: Свят на ГОСПОДА.</verse>
        <verse osisID='Exod.39.31'>И й сложиха син ширит, за да я привързват отгоре на митрата, както ГОСПОД заповяда на Мойсей.</verse>
        <verse osisID='Exod.39.32'>Така се завърши цялата работа на скинията на шатъра за срещане и израилевите синове направиха всичко. Както ГОСПОД заповяда на Мойсей, така направиха.</verse>
        <verse osisID='Exod.39.33'>И донесоха скинията на Мойсей: шатъра и всичките му принадлежности, куките му, дъските му, гредите му и стълбовете му, и подложките му,</verse>
        <verse osisID='Exod.39.34'>покривалото от червенобоядисани овнешки кожи и покривалото от язовски кожи, и закриващата завеса,</verse>
        <verse osisID='Exod.39.35'>ковчега на свидетелството и прътовете му, и умилостивилището,</verse>
        <verse osisID='Exod.39.36'>масата, всичките й принадлежности и присъствените хлябове,</verse>
        <verse osisID='Exod.39.37'>светилника от чисто злато, светилата му -- светилата, които трябва да се нареждат, всичките му принадлежности и маслото за осветлението,</verse>
        <verse osisID='Exod.39.38'>златния олтар, маслото за помазване и благоуханния тамян, и завесата за входа на шатъра,</verse>
        <verse osisID='Exod.39.39'>бронзовия олтар и бронзовата му решетка, прътовете му и всичките му принадлежности, умивалника и подложката му,</verse>
        <verse osisID='Exod.39.40'>завесите за двора, стълбовете му и подложките му, завесата за входа на двора, въжетата му и коловете му, и всичките принадлежности за служене в скинията, в шатъра за срещане,</verse>
        <verse osisID='Exod.39.41'>служебните одежди за служене в светилището, светите одежди за свещеника Аарон и одеждите за синовете му, за да свещенодействат.</verse>
        <verse osisID='Exod.39.42'>Според всичко, което ГОСПОД заповяда на Мойсей, така израилевите синове извършиха цялата работа.</verse>
        <verse osisID='Exod.39.43'>И Мойсей видя цялата работа, и ето, бяха я извършили. Както заповяда ГОСПОД, така я бяха извършили. И Мойсей ги благослови.</verse>
      </chapter>
      <chapter osisID='Exod.40'>
        <verse osisID='Exod.40.1'>И ГОСПОД говори на Мойсей и каза:</verse>
        <verse osisID='Exod.40.2'>На първия ден от първия месец да издигнеш скинията на шатъра за срещане.</verse>
        <verse osisID='Exod.40.3'>И да сложиш в нея ковчега на свидетелството и да закриеш ковчега със завесата.</verse>
        <verse osisID='Exod.40.4'>Да внесеш масата и да наредиш на нея каквото трябва да се нареди; да внесеш и светилника и да запалиш светилата му.</verse>
        <verse osisID='Exod.40.5'>Да поставиш златния кадилен олтар пред ковчега на свидетелството и да окачиш завесата на входа на скинията.</verse>
        <verse osisID='Exod.40.6'>Да сложиш олтара за всеизгарянето пред входа на скинията на шатъра за срещане.</verse>
        <verse osisID='Exod.40.7'>И да сложиш умивалника между шатъра за срещане и олтара и да налееш вода в него.</verse>
        <verse osisID='Exod.40.8'>Да издигнеш двора наоколо и да окачиш завесата на входа на двора.</verse>
        <verse osisID='Exod.40.9'>Да вземеш маслото за помазване и да помажеш скинията и всичко, което е в нея; да осветиш нея и всичките нейни принадлежности; и ще бъде свята.</verse>
        <verse osisID='Exod.40.10'>И да помажеш олтара за всеизгарянето и всичките му принадлежности и да осветиш олтара; и олтарът ще бъде пресвят.</verse>
        <verse osisID='Exod.40.11'>Да помажеш и умивалника и подложката му и да го осветиш.</verse>
        <verse osisID='Exod.40.12'>И да приведеш Аарон и синовете му при входа на шатъра за срещане и да ги измиеш с вода.</verse>
        <verse osisID='Exod.40.13'>И да облечеш Аарон със светите одежди, да го помажеш и да го осветиш, за да Ми свещенодейства.</verse>
        <verse osisID='Exod.40.14'>Да приведеш и синовете му, да ги облечеш с хитони.</verse>
        <verse osisID='Exod.40.15'>И да ги помажеш, както си помазал баща им, за да Ми свещенодействат. И помазването им ще бъде за вечно свещенство в поколенията им.</verse>
        <verse osisID='Exod.40.16'>И Мойсей направи това; според всичко, което ГОСПОД му заповяда, така направи.</verse>
        <verse osisID='Exod.40.17'>В първия месец на втората година, на първия ден от месеца, скинията беше издигната.</verse>
        <verse osisID='Exod.40.18'>И Мойсей издигна скинията, като подложи подложките й и издигна дъските й, и намести гредите й, и изправи стълбовете й.</verse>
        <verse osisID='Exod.40.19'>И разпростря покрива върху скинията и сложи покривалото на покрива отгоре му, както ГОСПОД беше заповядал на Мойсей.</verse>
        <verse osisID='Exod.40.20'>И взе свидетелството и го положи в ковчега и сложи прътовете на ковчега, и положи умилостивилището отгоре върху ковчега.</verse>
        <verse osisID='Exod.40.21'>И внесе ковчега в скинията и окачи закриващата завеса, и закри ковчега на свидетелството, както ГОСПОД беше заповядал на Мойсей.</verse>
        <verse osisID='Exod.40.22'>Положи и масата в шатъра за срещане на северната страна на скинията, извън завесата,</verse>
        <verse osisID='Exod.40.23'>и нареди на нея редицата хлябове пред ГОСПОДА, както ГОСПОД беше заповядал на Мойсей.</verse>
        <verse osisID='Exod.40.24'>И положи светилника в шатъра за срещане срещу масата към южната страна на скинията,</verse>
        <verse osisID='Exod.40.25'>и запали светилата пред ГОСПОДА, както ГОСПОД беше заповядал на Мойсей.</verse>
        <verse osisID='Exod.40.26'>И положи златния олтар в шатъра за срещане пред завесата</verse>
        <verse osisID='Exod.40.27'>и покади над него с благоуханен тамян, както ГОСПОД беше заповядал на Мойсей.</verse>
        <verse osisID='Exod.40.28'>И окачи завесата на входа на скинията.</verse>
        <verse osisID='Exod.40.29'>И положи олтара за всеизгарянето при входа на скинията на шатъра за срещане, и принесе на него всеизгарянето и хлебния принос, както ГОСПОД беше заповядал на Мойсей.</verse>
        <verse osisID='Exod.40.30'>Положи и умивалника между шатъра за срещане и олтара и наля в него вода, за да се мият.</verse>
        <verse osisID='Exod.40.31'>И Мойсей и Аарон, и синовете му миеха от него ръцете си и краката си;</verse>
        <verse osisID='Exod.40.32'>когато влизаха в шатъра за срещане и когато пристъпваха при олтара, се миеха, както ГОСПОД беше заповядал на Мойсей.</verse>
        <verse osisID='Exod.40.33'>И издигна двора около скинията и олтара и окачи завесата на входа на двора. Така Мойсей завърши делото.</verse>
        <verse osisID='Exod.40.34'>Тогава облакът покри шатъра за срещане и ГОСПОДНАТА слава изпълни скинията.</verse>
        <verse osisID='Exod.40.35'>И Мойсей не можеше да влезе в шатъра за срещане, защото облакът стоеше над него и ГОСПОДНАТА слава изпълваше скинията.</verse>
        <verse osisID='Exod.40.36'>И когато облакът се вдигаше от скинията, тогава израилевите синове тръгваха на път, през всичките си пътувания,</verse>
        <verse osisID='Exod.40.37'>но ако облакът не се вдигаше, тогава не тръгваха до деня, когато се вдигнеше.</verse>
        <verse osisID='Exod.40.38'>Защото ГОСПОДНИЯТ облак беше над скинията денем, а нощем в облака беше огън пред очите на целия израилев дом през всичките им пътувания.</verse>
      </chapter>
    </div></osisText>
</osis>
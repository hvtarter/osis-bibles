<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Esth'>
      <chapter osisID='Esth.1'>
        <verse osisID='Esth.1.1'>А в дните на Асуир — онзи Асуир, който царуваше от Индия чак до Етиопия над сто двадесет и седем области —</verse>
        <verse osisID='Esth.1.2'>в онези дни, когато цар Асуир беше седнал на царския си престол в крепостта Суса,</verse>
        <verse osisID='Esth.1.3'>в третата година от царуването си, той направи угощение на всичките си началници и на слугите си, и пред него бяха военачалниците на Персия и Мидия, благородните и князете на областите,</verse>
        <verse osisID='Esth.1.4'>и за дълго време, сто и осемдесет дни, показваше славното богатство на царството си и превъзходния блясък на величието си.</verse>
        <verse osisID='Esth.1.5'>И когато тези дни се изпълниха, царят направи седемдневно угощение на целия народ, който се намери в крепостта Суса, от голям до малък, в двора на градината на царския дворец,</verse>
        <verse osisID='Esth.1.6'>който беше украсен със завеси от бял и син памук, окачени с шнурове от висон и пурпур със сребърни колелца на колони от бял мрамор, и със златни и сребърни канапета върху мозаечна настилка от порфир и от бял мрамор, от алабастър и от черен мрамор.</verse>
        <verse osisID='Esth.1.7'>И им наливаха в златни чаши, като всички чаши бяха различни, и имаше изобилно царско вино, както подобаваше на царя.</verse>
        <verse osisID='Esth.1.8'>А пиенето ставаше според заповедта никой да не принуждава никого, защото царят беше заповядал така на всичките настойници на дома си, да постъпват според волята на всекиго.</verse>
        <verse osisID='Esth.1.9'>А и царица Астин направи на жените угощение в царската къща на цар Асуир.</verse>
        <verse osisID='Esth.1.10'>И на седмия ден, когато ��ърцето на царя се беше развеселило от ви��ото, той заповяда на Меунам, Визата, Арвона, Вигта и Авагта, Зетар и Харкас, седемте скопци, които слугуваха пред цар Асуир,</verse>
        <verse osisID='Esth.1.11'>да доведат пред царя царица Астин с царската корона, за да покаже красотата й на народите и на началниците; защото тя беше красива на глед.</verse>
        <verse osisID='Esth.1.12'>Но царица Астин отказа да дойде по заповедта на царя, предадена чрез скопците; затова царят много се разгневи и яростта му пламна в него.</verse>
        <verse osisID='Esth.1.13'>И царят каза на мъдреците, които познаваха времената — защото така се разглеждаха делата на царя, пред всички, които знаеха закон и съд —</verse>
        <verse osisID='Esth.1.14'>а приближените му бяха Карсена, Сетар, Адмата, Тарсис, Мерес, Марсена и Мемукан, седемте князе на Персия и Мидия, които гледаха лицето на царя и заемаха първо място в царството:</verse>
        <verse osisID='Esth.1.15'>Какво трябва да се направи според закона на царица Астин за това, че не изпълни заповедта на цар Асуир, предадена чрез скопците?</verse>
        <verse osisID='Esth.1.16'>Тогава Мемукан говори пред царя и първенците: Царица Астин е обидила не само царя, но и всичките князе и всичките народи, които са по всичките области на цар Асуир.</verse>
        <verse osisID='Esth.1.17'>Защото постъпката на царицата ще се разчуе между всичките жени и ще направи мъжете им презрени пред очите им, понеже ще кажат: Цар Асуир заповядал да се доведе пред него царица Астин, а тя не дошла!</verse>
        <verse osisID='Esth.1.18'>И в този ден княгините на Персия и Мидия, които са чули за постъпката на царицата, ще говорят така на всичките царски началници; и от това ще произлезе голямо презрение и гняв.</verse>
        <verse osisID='Esth.1.19'>Ако е угодно на царя, нека се издаде от него царска заповед и нека се впише между персийските и мидийските закони, за да не се отменя, според която Астин да не идва вече пред цар Асуир; и царят да даде царското й достойнство на друга, по-добра от нея.</verse>
        <verse osisID='Esth.1.20'>И когато заповедта, която царят ще издаде, се разчуе по цялото му царство — защото е голямо — всичките жени ще отдават почит на мъжете си, от голям до малък.</verse>
        <verse osisID='Esth.1.21'>И това слово се хареса на царя и на началниците; и царят направи както каза Мемукан.</verse>
        <verse osisID='Esth.1.22'>Той изпрати писма по всичките царски области, във всяка област според писмеността й и на всеки народ според езика му: всеки мъж да бъде господар в дома си и да говори на езика на народа си.</verse>
      </chapter>
      <chapter osisID='Esth.2'>
        <verse osisID='Esth.2.1'>След тези събития, когато се укроти яростта на цар Асуир, той си спомни за Астин и за онова, което беше сторила, и какво беше решено против нея.</verse>
        <verse osisID='Esth.2.2'>Тогава слугите, които слугуваха на царя, казаха: Нека се потърсят за царя красиви млади девици.</verse>
        <verse osisID='Esth.2.3'>И нека царят назначи чиновници по всичките области на царството си, които да съберат всички красиви млади девици в крепостта Суса, в женската къща, под надзора на царския скопец Игай, пазача на жените; и нека им се дадат необходимите средства за разкрасяване.</verse>
        <verse osisID='Esth.2.4'>И девойката, която се хареса на царя, нека стане царица вместо Астин. И това се хареса на царя и той направи така.</verse>
        <verse osisID='Esth.2.5'>А в крепостта Суса имаше един юдеин на име Мардохей, син на Яир, син на Семей, син на Кис, вениаминец,</verse>
        <verse osisID='Esth.2.6'>който беше отведен в плен от Ерусалим с пленниците, които бяха отведени в плен с юдовия цар Йехония, които вавилонският цар Навуходоносор беше отвел в плен.</verse>
        <verse osisID='Esth.2.7'>И той беше настойник на Адаса, която е Естир, дъщерята на чичо си, защото тя нямаше нито баща, нито майка. Момичето беше стройно и красиво; и когато баща му и майка му умряха, Мардохей го взе за своя дъщеря.</verse>
        <verse osisID='Esth.2.8'>И така, когато се разчу заповедта и разпоредбата на царя и когато бяха събрани много момичета в крепостта Суса под надзора на Игай, доведоха и Естир в царската къща, под надзора на Игай, пазача на жените.</verse>
        <verse osisID='Esth.2.9'>И момичето му се хареса и придоби благоволението му; и той побърза да й даде от царската къща средствата й за разкрасяване, както и дяловете й, даде й също и седемте най-отбрани момичета от царския дворец и я премести с момичетата й в най-доброто помещение на женската къща.</verse>
        <verse osisID='Esth.2.10'>Естир не беше открила народа си и рода си, защото Мардохей й беше поръчал да не го открива.</verse>
        <verse osisID='Esth.2.11'>И Мардохей ходеше всеки ден пред двора на женската къща, за да научава как е Естир и какво става с нея.</verse>
        <verse osisID='Esth.2.12'>А когато дойдеше редът на всяка девойка да дойде при цар Асуир, след като беше стояла дванадесет месеца в женската къща според нареденото за жените — защото така се изпълваше времето за разкрасяването им: шест месеца се мажеха със смирнено масло, и шест месеца с аромати и с други средства за разкрасяване на жените —</verse>
        <verse osisID='Esth.2.13'>тогава девойката влизаше така при царя и всичко, което поискаше, й се даваше да го занесе със себе си от женската къща в къщата на царя.</verse>
        <verse osisID='Esth.2.14'>Вечер влизаше, а сутрин се връщаше във втората женска къща под надзора на Саасгаз, царския скопец, който пазеше наложниците; тя не влизаше вече при царя освен ако царят я поискаше и бъдеше повикана по име.</verse>
        <verse osisID='Esth.2.15'>А когато дойде редът да влезе при царя Естир, дъщерята на Авихаил, чичото на Мардохей, която той беше взел за своя дъщеря, тя не поиска друго освен каквото й каза царският скопец Игай, пазачът на жените. И Естир придобиваше благоволението на всички, които я видеха.</verse>
        <verse osisID='Esth.2.16'>И Естир беше заведена при цар Асуир в царската му къща в десетия месец, който е месец Тавет, в седмата година от царуването му.</verse>
        <verse osisID='Esth.2.17'>И царят обикна Естир повече от всичките жени и тя придоби неговото благоволение и милост повече от всичките девици. И той сложи царската корона на главата й и я направи царица вместо Астин.</verse>
        <verse osisID='Esth.2.18'>Тогава царят направи голямо угощение на всичките си началници и на слугите си, угощение в чест на Естир; и направи облекчение на областите и даде подаръци, както подобаваше на царя.</verse>
        <verse osisID='Esth.2.19'>И когато за втори път се събираха девици, Мардохей седеше в царската порта.</verse>
        <verse osisID='Esth.2.20'>Естир не бе открила рода си и народа си, както й беше поръчал Мардохей; и Естир изпълняваше заповедта на Мардохей, както когато беше под неговото настойничество.</verse>
        <verse osisID='Esth.2.21'>В тези дни, когато Мардохей седеше в царската порта, Вихтан и Терес, двама царски скопци, от онези които пазеха входа, се разгневиха и поискаха да вдигнат ръка срещу цар Асуир.</verse>
        <verse osisID='Esth.2.22'>И това стана известно на Мардохей и той го съобщи на царица Естир, а Естир каза на царя от името на Мардохей.</verse>
        <verse osisID='Esth.2.23'>И работата се разследва и се намери, че беше истина, и двамата бяха обесени на дърво; и това се записа в книгата на летописите пред царя.</verse>
      </chapter>
      <chapter osisID='Esth.3'>
        <verse osisID='Esth.3.1'>След тези събития цар Асуир повиши агагеца Аман, сина на Амидата, издигна го и постави стола му над столовете на всичките началници, които бяха около него.</verse>
        <verse osisID='Esth.3.2'>И всички царски слуги, които бяха в царската порта, коленичеха и се кланяха на Аман, защото царят беше заповядал така за него. Но Мардохей не коленичеше и не му се кланяше.</verse>
        <verse osisID='Esth.3.3'>Затова царските слуги, които бяха в царската порта, казаха на Мардохей: Ти защо престъпваш заповедта на царя?</verse>
        <verse osisID='Esth.3.4'>И като му говореха ден след ден, а той не ги слушаше, съобщиха на Аман, за да видят дали думите на Мардохей ще устоят, тъй като им беше открил, че е юдеин.</verse>
        <verse osisID='Esth.3.5'>И когато Аман видя, че Мардохей не коленичеше и не му се кланяше, Аман се изпълни с ярост.</verse>
        <verse osisID='Esth.3.6'>Но му се виждаше нищожно да сложи ръка само на Мардохей, защото му бяха казали от кой народ беше Мардохей; затова Аман поиска да изтреби народа на Мардохей, всичките юдеи, които бяха в цялото царство на Асуир.</verse>
        <verse osisID='Esth.3.7'>В първия месец, който е месец Нисан, в дванадесетата година на цар Асуир, хвърлиха пур, което е жребий, пред Аман последователно за всеки ден от всеки месец до дванадесетия месец, който е месец Адар.</verse>
        <verse osisID='Esth.3.8'>И Аман каза на цар Асуир: Има един народ, пръснат и разсеян между народите по всичките области на твоето царство; и законите им се различават от тези на всеки друг народ и те не изпълняват законите на царя; и не е добре за царя да ги търпи.</verse>
        <verse osisID='Esth.3.9'>Ако е угодно на царя, нека се напише заповед да се унищожат; и аз ще броя десет хиляди таланта сребро в ръцете на настоятелите, за да го внесат в царските съкровищници.</verse>
        <verse osisID='Esth.3.10'>Тогава царят извади пръстена си от ръката си и го даде на агагеца Аман, сина на Амидата, притеснителя на юдеите.</verse>
        <verse osisID='Esth.3.11'>И царят каза на Аман: Дава ти се среброто, а също и този народ, да направиш с него както ти се вижда добре.</verse>
        <verse osisID='Esth.3.12'>Тогава, на тринадесетия ден от първия месец, повикаха царските писари и се писа точно според това, което заповяда Аман, на царските сатрапи и на областните управители на всяка област, и на началниците на всеки народ; на всяка област според писмеността й и на всеки народ според езика му; писа се в името на цар Асуир и се подпечата с царския пръстен.</verse>
        <verse osisID='Esth.3.13'>И писмата се изпратиха с бързоходци по всичките царски области, за да се изтребят, избият и унищожат всичките юдеи, от момче до старец, и деца и жени, в един ден, тринадесетия от дванадесетия месец, който е месец Адар, и да разграбят имота им.</verse>
        <verse osisID='Esth.3.14'>И за да се издаде заповедта във всяка област, преписът от писмото се оповести между всичките народи, за да бъдат готови за онзи ден.</verse>
        <verse osisID='Esth.3.15'>Бързоходците излязоха и бързаха според царската заповед. Разпоредбата се издаде в крепостта Суса. И царят и Аман седнаха да пируват, а градът Суса се смути.</verse>
      </chapter>
      <chapter osisID='Esth.4'>
        <verse osisID='Esth.4.1'>И когато Мардохей научи всичко, което беше станало, той раздра дрехите си, облече се във вретище с пепел и излезе сред града, и завика силно и горчиво.</verse>
        <verse osisID='Esth.4.2'>И дойде пред царската порта, защото никой, облечен във вретище, не можеше да влезе вътре в царската порта.</verse>
        <verse osisID='Esth.4.3'>И във всяка област, където стигна заповедта на царя и разпоредбата му, настана голяма скръб между юдеите и пост, и плач, и ридание; и мнозина имаха под себе си вретище и пепел.</verse>
        <verse osisID='Esth.4.4'>И момичетата на Естир и скопците й дойдоха и й съобщиха това; и царицата много се уплаши. И изпрати дрехи, за да облекат Мардохей и да свалят вретището от него, но той не прие.</verse>
        <verse osisID='Esth.4.5'>Тогава Естир повика Атах, един от скопците на царя, когото той беше определил да й слугува, и му поръча да отиде при Мардохей да разбере какво е това и защо е.</verse>
        <verse osisID='Esth.4.6'>И Атах излезе при Мардохей на градския площад, който беше пред царската порта.</verse>
        <verse osisID='Esth.4.7'>И Мардохей му съобщи всичко, което му се беше случило, и количеството на среброто, което Аман беше обещал да внесе в царските съкровищници за юдеите, за да ги унищожи.</verse>
        <verse osisID='Esth.4.8'>Даде му и препис от писаната заповед, която беше издадена в Суса за погубването им, за да го покаже на Естир и да й извести, и да й поръча да влезе при царя, за да му се помоли за милост и да го умолява за народа си.</verse>
        <verse osisID='Esth.4.9'>И Атах дойде и съобщи на Естир думите на Мардохей.</verse>
        <verse osisID='Esth.4.10'>И Естир говори на Атах и му поръча да каже на Мардохей:</verse>
        <verse osisID='Esth.4.11'>Всички царски слуги и народът от царските области знаят, че за всекиго, мъж или жена, който влезе при царя във вътрешния двор, без да е повикан, има един закон — да се умъртви, освен ако царят простре към него златния скиптър, за да остане жив. А аз вече тридесет дни не съм викана да вляза при царя.</verse>
        <verse osisID='Esth.4.12'>И съобщиха на Мардохей думите на Естир.</verse>
        <verse osisID='Esth.4.13'>Тогава Мардохей каза да отговорят на Естир: Не мисли в себе си, че от всичките юдеи само ти ще се избавиш в царския дом!</verse>
        <verse osisID='Esth.4.14'>Защото ако наистина си замълчиш в това време, от другаде ще дойде помощ и избавление на юдеите, но ти и бащиният ти дом ще погинете. А кой знае дали ти не си се издигнала до царско достойнство за време като това?</verse>
        <verse osisID='Esth.4.15'>Тогава Естир каза да отговорят на Мардохей:</verse>
        <verse osisID='Esth.4.16'>Иди, събери всичките юдеи, които се намират в Суса, и постете за мен! Не яжте и не пийте три дни, нощем и денем; и аз и момичетата ми ще постим също така. И после ще вляза при царя, което не е според закона, и ако загина, нека загина!</verse>
        <verse osisID='Esth.4.17'>И Мардохей отиде и извърши всичко, което му беше заповядала Естир.</verse>
      </chapter>
      <chapter osisID='Esth.5'>
        <verse osisID='Esth.5.1'>И на третия ден Естир се облече в царските си одежди и застана във вътрешния двор на царската къща, срещу царската къща. А царят седеше на царския си престол в царската къща, срещу входа на къщата.</verse>
        <verse osisID='Esth.5.2'>И когато царят видя царица Естир да стои в двора, тя придоби благоволението му и царят простря към Естир златния скиптър, който беше в ръката му. И Естир се приближи и докосна края на скиптъра.</verse>
        <verse osisID='Esth.5.3'>И царят й каза: Какво ти е, царице Естир? И какво е желанието ти? И до половината от царството ще ти се даде!</verse>
        <verse osisID='Esth.5.4'>А Естир каза: Ако е угодно на царя, нека царят дойде днес с Аман на угощението, което съм му приготвила.</verse>
        <verse osisID='Esth.5.5'>И царят каза: Повикайте бързо Аман, за да направим, както каза Естир! И царят и Аман дойдоха на угощението, което Естир беше приготвила.</verse>
        <verse osisID='Esth.5.6'>И като пиеха вино на угощението, царят каза на Естир: Каква е молбата ти? Ще ти се удовлетвори. И какво е желанието ти? И до половината от царството — ще се изпълни!</verse>
        <verse osisID='Esth.5.7'>Тогава Естир в отговор каза: Молбата ми и желанието ми е това:</verse>
        <verse osisID='Esth.5.8'>Ако съм придобила благоволението на царя и ако е угодно на царя да удовлетвори молбата ми и да изпълни желанието ми, нека царят дойде с Аман на угощението, което ще приготвя за тях; и утре ще направя според думата на царя.</verse>
        <verse osisID='Esth.5.9'>И в този ден Аман излезе радостен и с весело сърце. Но когато Аман видя Мардохей в царската порта, че не стана, нито се помръдна пред него, Аман се изпълни с ярост против Мардохей.</verse>
        <verse osisID='Esth.5.10'>Но Аман се въздържа и отиде у дома си. И прати да повикат приятелите му и жена му Зереса,</verse>
        <verse osisID='Esth.5.11'>и Аман им разказа за славата на богатството си и за многото си синове, и всичко, как царят го бе повишил и го беше издигнал над началниците и царските слуги.</verse>
        <verse osisID='Esth.5.12'>И Аман каза: Даже и царица Естир не покани никого другиго с царя на угощението, което приготви, а само мен; и утре също съм поканен с царя у нея.</verse>
        <verse osisID='Esth.5.13'>Но всичко това не ме задоволява, докато гледам юдеина Мардохей да седи в царската порта!</verse>
        <verse osisID='Esth.5.14'>Тогава жена му Зереса и всичките му приятели казаха: Нека се приготви една бесилка, петдесет лакътя висока, и утре кажи на царя да бъде обесен Мардохей на нея. И тогава иди радостен с царя на угощението. И думата се хареса на Аман и той заповяда да се приготви бесилката.</verse>
      </chapter>
      <chapter osisID='Esth.6'>
        <verse osisID='Esth.6.1'>През онази нощ сънят побягна от царя. И той заповяда да донесат книгата на паметните събития, на летописите; и те се прочетоха пред царя.</verse>
        <verse osisID='Esth.6.2'>И се намери, че Мардохей беше съобщил за Вихтан и Терес, двамата царски скопци, от онези, които пазеха входа, че бяха поискали да вдигнат ръка против цар Асуир.</verse>
        <verse osisID='Esth.6.3'>И царят каза: Каква почест и отличие е дадено на Мардохей за това? И слугите на царя, които му прислужваха, казаха: Нищо не е направено за него.</verse>
        <verse osisID='Esth.6.4'>Тогава царят каза: Кой е в двора? А Аман беше дошъл във вътрешния двор на царската къща, за да каже на царя да се обеси Мардохей на бесилката, която беше приготвил за него.</verse>
        <verse osisID='Esth.6.5'>И слугите на царя му казаха: Ето, Аман стои в двора. И царят каза: Да влезе!</verse>
        <verse osisID='Esth.6.6'>И Аман влезе и царят му каза: Какво да се направи на човека, когото царят благоволява да почете? Тогава Аман помисли в сърцето си: Кого другиго би благоволил царят да почете освен мен?</verse>
        <verse osisID='Esth.6.7'>И Аман каза на царя: За човека, когото царят благоволява да почете,</verse>
        <verse osisID='Esth.6.8'>нека донесат царска одежда, с която се облича царят, и кон, на който язди царят, на чиято глава се слага царска корона,</verse>
        <verse osisID='Esth.6.9'>и одеждата и конят да се дадат в ръката на един от най-видните царски началници. И нека облекат човека, когото царят благоволява да почете, и да го разведат възседнал на коня по градския площад и да викат пред него: Така ще се направи на човека, когото царят благоволява да почете!</verse>
        <verse osisID='Esth.6.10'>Тогава царят каза на Аман: Бързо вземи одеждата и коня, както каза, и направи така на юдеина Мардохей, който седи в царската порта! Да не пропуснеш нищо от всичко, което каза!</verse>
        <verse osisID='Esth.6.11'>И Аман взе одеждата и коня и облече Мардохей, и го разведе възседнал на коня по градския площад и викаше пред него: Така ще се направи на човека, когото царят благоволява да почете!</verse>
        <verse osisID='Esth.6.12'>После Мардохей се върна в царската порта. А Аман изтича у дома си наскърбен и с покрита глава.</verse>
        <verse osisID='Esth.6.13'>И Аман разказа на жена си Зереса и на всичките си приятели всичко, което му се беше случило. Тогава съветниците му и жена му Зереса му казаха: Ако Мардохей, пред когото си започнал да падаш, е от рода на юдеите, няма да му надвиеш, а със сигурност ще паднеш пред него.</verse>
        <verse osisID='Esth.6.14'>Докато още говореха с него, дойдоха царските скопци и бързо отведоха Аман на угощението, което Естир беше приготвила.</verse>
      </chapter>
      <chapter osisID='Esth.7'>
        <verse osisID='Esth.7.1'>И царят и Аман дойдоха да пируват при царица Естир.</verse>
        <verse osisID='Esth.7.2'>И на втория ден, когато пиеха вино, царят пак каза на Естир: Каква е молбата ти, царице Естир? Ще ти се удовлетвори. И какво е желанието ти? И до половината от царството — ще се изпълни!</verse>
        <verse osisID='Esth.7.3'>Тогава царица Естир в отговор каза: Ако съм придобила твоето благоволение, царю, и ако е угодно на царя, нека ми се подари животът ми по молбата ми и народът ми по желанието ми —</verse>
        <verse osisID='Esth.7.4'>защото сме продадени, аз и народът ми, да бъдем изтребени, избити и унищожени. Ако бяхме продадени като роби и робини, бих премълчала, въпреки че притеснителят не би могъл да възстанови щетата на царя.</verse>
        <verse osisID='Esth.7.5'>Тогава цар Асуир проговори и каза на царица Естир: Кой е този и къде е този, който е дръзнал в сърцето си да направи така?</verse>
        <verse osisID='Esth.7.6'>И Естир каза: Притеснителят и врагът е този зъл Аман! Тогава Аман се ужаси пред царя и царицата.</verse>
        <verse osisID='Esth.7.7'>А в яростта си царят стана от пируването и отиде в градината на двореца. А Аман остана, за да изпроси живота си от царица Естир, защото видя, че злото против него беше решено от царя.</verse>
        <verse osisID='Esth.7.8'>И когато царят се върна от градината на двореца на мястото на пируването, Аман беше паднал на канапето, на което беше Естир. И царят каза: Даже и царицата ли иска да изнасили пред мен у дома? Щом думата излезе от устата на царя, покриха лицето на Аман.</verse>
        <verse osisID='Esth.7.9'>Тогава Арвона, един от скопците, които служеха пред царя, каза: Ето пред къщата на Аман и бесилката, петдесет лакътя висока, която Аман направи за Мардохей, който говори добро за царя. И царят каза: Обесете го на нея!</verse>
        <verse osisID='Esth.7.10'>И обесиха Аман на бесилката, която беше приготвил за Мардохей. И яростта на царя утихна.</verse>
      </chapter>
      <chapter osisID='Esth.8'>
        <verse osisID='Esth.8.1'>В същия ден цар Асуир даде на царица Естир дома на Аман, притеснителя на юдеите. И Мардохей дойде пред царя, защото Естир му беше открила какъв й е той.</verse>
        <verse osisID='Esth.8.2'>И царят извади пръстена си, който беше взел от Аман, и го даде на Мардохей. А Естир постави Мардохей над дома на Аман.</verse>
        <verse osisID='Esth.8.3'>И Естир говори отново пред царя и падна в краката му, и го моли със сълзи да отвърне злото на агагеца Аман и замисъла, който беше замислил против юдеите.</verse>
        <verse osisID='Esth.8.4'>И царят простря към Естир златния скиптър. Тогава Естир се изправи и застана пред царя, и каза:</verse>
        <verse osisID='Esth.8.5'>Ако е угодно на царя и ако съм придобила неговото благоволение, и това се вижда право на царя, и ако съм му угодна, нека се напише да се отменят писмата, замисъла на агагеца Аман, сина на Амидата, които той писа, за да се унищожат юдеите, които са по всичките царски области,</verse>
        <verse osisID='Esth.8.6'>защото как бих могла да гледам злото, което ще сполети народа ми? И как бих могла да гледам унищожението на рода си?</verse>
        <verse osisID='Esth.8.7'>И цар Асуир каза на царица Естир и на юдеина Мардохей: Ето, дадох на Естир дома на Аман, а него обесиха на бесилката, защото вдигна ръката си против юдеите.</verse>
        <verse osisID='Esth.8.8'>Сега вие пишете по отношение на юдеите, каквото ви се вижда добро, в името на царя, и го подпечатайте с царския пръстен, защото писмо, писано в името на царя и подпечатано с царския пръстен, не може да се отмени.</verse>
        <verse osisID='Esth.8.9'>Тогава, в онова време, на двадесет и третия ден от третия месец, който е месец Сиван, повикаха царските писари и се писа точно според това, което заповяда Мардохей, на юдеите и на сатрапите, и на областните управители, и на началниците на областите, от Индия до Етиопия, сто двадесет и седем области; на всяка област според писмеността й и на всеки народ според езика му, и на юдеите според писмеността им и според езика им.</verse>
        <verse osisID='Esth.8.10'>И Мардохей писа в името на цар Асуир и подпечата с царския пръстен, и изпрати писмата с бързоходци, конници, които яздеха на бързи коне, употребявани в царската служба, от отбрани кобили,</verse>
        <verse osisID='Esth.8.11'>писма, чрез които царят разрешаваше на юдеите, които са във всеки град, да се съберат и да защитят живота си, да изтребят, да избият и да унищожат всичките сили на онзи народ и на онази област, които биха ги нападнали, и децата и жените им, и да разграбят имота им;</verse>
        <verse osisID='Esth.8.12'>в един ден по всичките области на цар Асуир, на тринадесетия ден от дванадесетия месец, който е месец Адар.</verse>
        <verse osisID='Esth.8.13'>И за да се издаде заповедта във всяка област, преписът от писмото се оповести между всичките народи, за да бъдат юдеите готови за онзи ден, за да отмъстят на враговете си.</verse>
        <verse osisID='Esth.8.14'>Бързоходците, които яздеха на бързи коне, употребявани в царската служба, излязоха бързо, принудени от царската заповед. Разпоредбата се издаде в крепостта Суса.</verse>
        <verse osisID='Esth.8.15'>А Мардохей излезе от присъствието на царя в царско облекло от син и бял памук и с голяма златна корона, и с наметало от висон и пурпур. А градът Суса ликуваше и се веселеше.</verse>
        <verse osisID='Esth.8.16'>И юдеите имаха светлина и веселие, и радост, и почест.</verse>
        <verse osisID='Esth.8.17'>И във всяка област и във всеки град, навсякъде, където стигна заповедта на царя и разпоредбата му, имаше веселие и радост за юдеите, пируване и празник. И мнозина от народите на земята станаха юдеи, защото ги обзе страх от юдеите.</verse>
      </chapter>
      <chapter osisID='Esth.9'>
        <verse osisID='Esth.9.1'>А на тринадесетия ден от дванадесетия месец, който е месец Адар, когато трябваше да се изпълни заповедта на царя и разпоредбата му, в деня когато враговете на юдеите се надяваха да вземат власт над тях, но стана обратното — че юдеите взеха власт над онези, които ги мразеха —</verse>
        <verse osisID='Esth.9.2'>юдеите се събраха в градовете си по всичките области на цар Асуир, за да сложат ръка на онези, които искаха злото им. И никой не можеше да им противостои, защото страх от тях беше обзел всичките народи.</verse>
        <verse osisID='Esth.9.3'>И всичките началници на областите и сатрапите, и областните управители, и царските настоятели помагаха на юдеите, защото ги беше обзел страх от Мардохей.</verse>
        <verse osisID='Esth.9.4'>Понеже Мардохей беше велик в царския дом и славата му се разнесе по всичките области, защото човекът Мардохей ставаше все по-велик и по-велик.</verse>
        <verse osisID='Esth.9.5'>И юдеите нанесоха поражение на всичките си врагове с клане с меч, убиване и унищожение; и направиха каквото искаха на онези, които ги мразеха.</verse>
        <verse osisID='Esth.9.6'>И в крепостта Суса юдеите избиха и погубиха петстотин мъже.</verse>
        <verse osisID='Esth.9.7'>Убиха Фарсандата и Далфон, и Аспата,</verse>
        <verse osisID='Esth.9.8'>и Пората, и Адалия, и Аридата,</verse>
        <verse osisID='Esth.9.9'>и Фармаста, и Арисай, и Аридай, и Ваезета,</verse>
        <verse osisID='Esth.9.10'>десетте сина на притеснителя на юдеите Аман, сина на Амидата. Но на плячка не сложиха ръка.</verse>
        <verse osisID='Esth.9.11'>В същия ден докладваха пред царя броя на убитите в крепостта Суса.</verse>
        <verse osisID='Esth.9.12'>И царят каза на царица Естир: В крепостта Суса юдеите са избили и погубили петстотин мъже и десетте сина на Аман. А какво ли са направили и в другите царски области! Сега каква е молбата ти? Ще ти се удовлетвори. И какво е още желанието ти? Ще се изпълни!</verse>
        <verse osisID='Esth.9.13'>И Естир каза: Ако е угодно на царя, нека се разреши на юдеите, които са в Суса, да направят и утре според днешната заповед. И да обесят на дърво десетте сина на Аман.</verse>
        <verse osisID='Esth.9.14'>Тогава царят заповяда да стане така. И заповедта се издаде в Суса, а десетте сина на Аман бяха обесени.</verse>
        <verse osisID='Esth.9.15'>И юдеите, които бяха в Суса, се събраха и на четиринадесетия ден от месец Адар и избиха триста мъже в Суса. Но на плячка не сложиха ръка.</verse>
        <verse osisID='Esth.9.16'>И останалите юдеи, които бяха по царските области, се събраха и защитиха живота си и се успокоиха от враговете си, и избиха седемдесет и пет хиляди души от онези, които ги мразеха. Но на плячка не сложиха ръка.</verse>
        <verse osisID='Esth.9.17'>Това стана на тринадесетия ден от месец Адар; а на четиринадесетия му ден си почиваха и го направиха ден за пируване и веселие.</verse>
        <verse osisID='Esth.9.18'>Но юдеите, които бяха в Суса, се събраха и на тринадесетия му ден, и на четиринадесетия му ден, а на петнадесетия му ден почиваха и го направиха ден за пируване и веселие.</verse>
        <verse osisID='Esth.9.19'>Затова юдеите от селата, които живеят в неоградени градове, празнуват четиринадесетия ден от месец Адар с веселие и пируване и като празник и си изпращат подаръци едни на други.</verse>
        <verse osisID='Esth.9.20'>И Мардохей записа тези събития и изпрати писма до всичките юдеи, които бяха по всичките области на цар Асуир, до близките и далечните,</verse>
        <verse osisID='Esth.9.21'>с които им определи да пазят четиринадесетия ден от месец Адар и петнадесетия му ден година след година,</verse>
        <verse osisID='Esth.9.22'>като дните, в които юдеите се успокоиха от враговете си, и месеца, в който скръбта им се обърна на радост и плачът им — на празник, да ги празнуват като дни за пируване и веселие и за пращане на подаръци едни на други, и за даване на милостиня на сиромасите.</verse>
        <verse osisID='Esth.9.23'>И юдеите възприеха това, което бяха започнали да правят, и което Мардохей им беше писал.</verse>
        <verse osisID='Esth.9.24'>Защото агагецът Аман, синът на Амидата, притеснителят на всичките юдеи, беше замислил против юдеите да ги унищожи и беше хвърлил пур, което е жребий, да ги изтреби и да ги унищожи,</verse>
        <verse osisID='Esth.9.25'>но когато Естир дойде пред царя, той заповяда с писмо да се върне върху неговата глава замисленото зло, което беше скроил против юдеите, и да се обесят на бесилката той и синовете му.</verse>
        <verse osisID='Esth.9.26'>Затова нарекоха онези дни Пурим, от името пур. Затова, поради всичките думи на това писмо, както и поради това, което сами бяха видели от това, и което ги беше постигнало,</verse>
        <verse osisID='Esth.9.27'>юдеите постановиха и възприеха за себе си и за потомството си, и за всички, които биха се присъединили към тях, да не престанат никога да празнуват тези два дни според предписаното за тях и в определеното време всяка година;</verse>
        <verse osisID='Esth.9.28'>и тези дни да се помнят и да се празнуват във всяко поколение, във всеки род, във всяка област и във всеки град; и тези дни Пурим да не се изоставят от юдеите и да не изчезне споменът им между потомството им.</verse>
        <verse osisID='Esth.9.29'>И царица Естир, дъщерята на Авихаил, и юдеинът Мардохей писаха с пълна власт, за да утвърдят това второ писмо за Пурим.</verse>
        <verse osisID='Esth.9.30'>И Мардохей изпрати писма до всичките юдеи в сто двадесет и седемте области на царството на Асуир с думи на мир и истина,</verse>
        <verse osisID='Esth.9.31'>за да утвърди тези дни Пурим в определените им времена, както юдеинът Мардохей и царица Естир им бяха определили, и както и те си бяха определили за себе си и за потомството си с наредбата за постите и плача си.</verse>
        <verse osisID='Esth.9.32'>И тази наредба за Пурим се утвърди със заповедта на Естир и се записа в книгата.</verse>
      </chapter>
      <chapter osisID='Esth.10'>
        <verse osisID='Esth.10.1'>И цар Асуир наложи данък на земята и на морските острови.</verse>
        <verse osisID='Esth.10.2'>А всичките дела на силата и могъществото му и описанието на величието на Мардохей, до което царят го издигна, не са ли записани в Книгата на летописите на мидийските и персийските царе?</verse>
        <verse osisID='Esth.10.3'>Защото юдеинът Мардохей стана втори след цар Асуир, велик между юдеите и благоприятен на многото си братя. Той търсеше доброто на народа си и говореше за мир за целия си род.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Hos'>
      <chapter osisID='Hos.1'>
        <verse osisID='Hos.1.1'>ГОСПОДНОТО слово, което беше към Осия, сина на Веирий, в дните на юдовите царе Озия, Йотам, Ахаз и Езекия и в дните на израилевия цар Еровоам, сина на Йоас.</verse>
        <verse osisID='Hos.1.2'>Когато ГОСПОД започна да говори с Осия, Той каза на Осия: Иди, вземи си жена блудница и добий деца от блудство, защото земята постоянно блудства и се отклони от ГОСПОДА.</verse>
        <verse osisID='Hos.1.3'>И той отиде и взе Гомер, дъщерята на Девлаим, и тя забременя и му роди син.</verse>
        <verse osisID='Hos.1.4'>И ГОСПОД му каза: Наречи го Езраел, защото още малко и ще накажа дома на Ииуй за кръвопролитието в Езраел и ще прекратя царството на израилевия дом.</verse>
        <verse osisID='Hos.1.5'>И в онзи ден ще строша лъка на Израил в долината Езраел.</verse>
        <verse osisID='Hos.1.6'>И тя пак забременя и роди дъщеря. И Той му каза: Наречи я Ло Рухама, защото няма вече да продължа да оказвам милост на израилевия дом, и никак няма да им простя.</verse>
        <verse osisID='Hos.1.7'>А на юдовия дом ще окажа милост и ще ги спася чрез ГОСПОДА, техния Бог; и няма да ги спася с лък и с меч, и с война или с коне и с конници.</verse>
        <verse osisID='Hos.1.8'>И когато отби Ло Рухама, забременя и роди син.</verse>
        <verse osisID='Hos.1.9'>И ГОСПОД каза: Наречи го Ло Амми, защото вие не сте Мой народ и Аз няма да бъда ваш Бог.</verse>
        <verse osisID='Hos.1.10'>Но броят на израилевите синове ще бъде като морския пясък, който не може да се премери и не може да се преброи. И вместо онова, което им се каза: Не сте Мой народ, ще им се каже: Синове на живия Бог.</verse>
        <verse osisID='Hos.1.11'>И юдовите синове и израилевите синове ще се съберат заедно и ще си поставят един вожд, и ще се изкачат от земята, защото велик ще бъде денят на Езраел.</verse>
      </chapter>
      <chapter osisID='Hos.2'>
        <verse osisID='Hos.2.1'>Кажете на братята си: Амми — и на сестрите си: Рухама!</verse>
        <verse osisID='Hos.2.2'>Съдете се с майка си, съдете се, защото тя не ми е жена и Аз не съм й мъж. Нека отмахне блудствата си от пред себе си и прелюбодействата си от между гърдите си,</verse>
        <verse osisID='Hos.2.3'>за да не я съблека гола и да я изложа както в деня на раждането й, и да я направя като пустиня, и да я обърна на безводна земя, и я уморя от жажда.</verse>
        <verse osisID='Hos.2.4'>И към синовете й няма да окажа милост, понеже са синове на блудство.</verse>
        <verse osisID='Hos.2.5'>Защото майка им блудства; тази, която ги зачена, постъпи срамно, защото каза: Ще отида след любовниците си, които ми дават хляба ми и водата ми, вълната ми и лена ми, маслиненото ми масло и напитките ми.</verse>
        <verse osisID='Hos.2.6'>Затова, ето, Аз ще препреча пътя ти с тръни и ще я преградя с преграда, за да не намери пътеките си.</verse>
        <verse osisID='Hos.2.7'>Тя ще преследва любовниците си, но няма да ги стигне; ще ги потърси, но няма да ги намери и ще каже: Ще отида и ще се върна при първия си мъж, защото тогава ми беше по-добре отколкото сега.</verse>
        <verse osisID='Hos.2.8'>А тя не позна, че Аз й давах житото, новото вино и маслото и умножих среброто и златото й, което употребиха за Ваал.</verse>
        <verse osisID='Hos.2.9'>Затова ще си взема обратно житото Си на времето му и виното Си на определеното му време и ще отнема вълната Си и лена Си, които трябваше да покриват голотата й.</verse>
        <verse osisID='Hos.2.10'>И сега ще открия срамотата й пред очите на любовниците й и никой няма да я избави от ръката Ми.</verse>
        <verse osisID='Hos.2.11'>И ще прекратя цялото й веселие — празниците й, новолунията й и съботите й, и всичките й празнични времена.</verse>
        <verse osisID='Hos.2.12'>Ще опустоша и лозята й и смокините й, за които казваше: Те са заплатата ми, която ми дадоха любовниците ми. Ще ги обърна на гора и полските зверове ще ги изядат.</verse>
        <verse osisID='Hos.2.13'>И ще я накажа за дните, които посвещаваше на ваалимите, когато им кадеше и се украсяваше с обиците си и огърлиците си, и ходеше след любовниците си, а Мен забрави, заявява ГОСПОД.</verse>
        <verse osisID='Hos.2.14'>Затова, ето, Аз ще я привлека и ще я заведа в пустинята, и ще говоря на сърцето й.</verse>
        <verse osisID='Hos.2.15'>И оттам ще й дам лозята и долината Ахор за врата на надежда. И там тя ще пее както в дните на младостта си и както в деня, когато излезе от египетската земя.</verse>
        <verse osisID='Hos.2.16'>И в онзи ден, заявява ГОСПОД, ще Ме наричаш: Мой мъж — а няма вече да Ме наричаш: Мой Ваал.</verse>
        <verse osisID='Hos.2.17'>И ще премахна имената на ваалимите от устата й и няма вече да се помнят по име.</verse>
        <verse osisID='Hos.2.18'>В онзи ден ще сключа за тях завет с полските зверове и с небесните птици, и с пълзящите по земята; и ще строша лък и меч, и война от земята, и ще им дам да живеят в безопасност.</verse>
        <verse osisID='Hos.2.19'>И ще те сгодя за Себе Си до века, и ще те сгодя за Себе Си в правда и в правосъдие, и в милост и в милосърдие.</verse>
        <verse osisID='Hos.2.20'>И ще те сгодя за Себе Си в истина и ще познаеш ГОСПОДА.</verse>
        <verse osisID='Hos.2.21'>И в онзи ден ще отговоря, заявява ГОСПОД, ще отговоря на небето, а то ще отговори на земята.</verse>
        <verse osisID='Hos.2.22'>И земята ще отговори на житото и на младото вино, и на маслото, а те ще отговорят на Езраел.</verse>
        <verse osisID='Hos.2.23'>И ще я насея за Себе Си на земята и ще окажа милост на Ло Рухама. И на Ло Амми ще кажа: Ти си Мой народ. И те ще кажат: Ти си мой Бог.</verse>
      </chapter>
      <chapter osisID='Hos.3'>
        <verse osisID='Hos.3.1'>И ГОСПОД ми каза: Иди пак, залюби жена, която е залюбена от приятели и е прелюбодейка, както ГОСПОД люби израилевите синове, при все че те се обръщат към други богове и обичат калъпи сушено грозде.</verse>
        <verse osisID='Hos.3.2'>И аз си я наех за петнадесет сребърника и за хомер ечемик и летех ечемик.</verse>
        <verse osisID='Hos.3.3'>И й казах: Остани за мен много дни, не блудствай и не бъди на друг мъж; и аз също ще бъда за теб.</verse>
        <verse osisID='Hos.3.4'>Защото израилевите синове ще останат много дни без цар и без княз, и без жертва, и без свещен стълб, и без ефод, и без домашни идоли.</verse>
        <verse osisID='Hos.3.5'>После израилевите синове ще се обърнат и ще потърсят ГОСПОДА, своя Бог, и царя си Давид. И ще дойдат с трепет при ГОСПОДА и при Неговата добрина в последните дни.</verse>
      </chapter>
      <chapter osisID='Hos.4'>
        <verse osisID='Hos.4.1'>Слушайте словото ГОСПОДНО, израилеви синове! Защото ГОСПОД има съд с жителите на земята, понеже няма вярност и няма милост, и няма познаване на Бога по земята.</verse>
        <verse osisID='Hos.4.2'>Клетва и лъжа, и убийство, и кражба, и прелюбодейство — преминаване на всички граници и кръв се допира до кръв!</verse>
        <verse osisID='Hos.4.3'>Затова ще скърби земята и всеки неин жител ще примре с полските зверове и с небесните птици и морските риби ще бъдат грабнати.</verse>
        <verse osisID='Hos.4.4'>Но никой да не спори и да не порицава, защото твоят народ е като онези, които спорят със свещеника.</verse>
        <verse osisID='Hos.4.5'>Затова ще се препънеш денем и с теб ще се препъне и пророкът нощем; и Аз ще оставя да загине майка ти.</verse>
        <verse osisID='Hos.4.6'>Народът Ми загива от липса на знание. Понеже ти отхвърли знанието, и Аз отхвърлих теб да не ми свещенодействаш. Понеже ти забрави закона на своя Бог, и Аз ще забравя синовете ти.</verse>
        <verse osisID='Hos.4.7'>Колкото се умножаваха, толкова съгрешаваха против Мен! Славата им ще обърна в безчестие.</verse>
        <verse osisID='Hos.4.8'>Хранят се с греховете на народа Ми и към беззаконието му прилепиха сърцата си.</verse>
        <verse osisID='Hos.4.9'>И ще бъде: Какъвто народът, такъв и свещеникът. И Аз ще го накажа за пътищата му и ще му върна за делата му.</verse>
        <verse osisID='Hos.4.10'>Защото ще ядат, но няма да се насищат, ще блудстват, но няма да се размножават, понеже престанаха да внимават към ГОСПОДА.</verse>
        <verse osisID='Hos.4.11'>Блудство и вино, и младо вино отнемат разума.</verse>
        <verse osisID='Hos.4.12'>Народът Ми се допитва до дървото си и пръчката му му отговаря, защото дух на блудство ги е отклонил и те блудстват и оставиха своя Бог.</verse>
        <verse osisID='Hos.4.13'>Жертват по върховете на хълмовете и кадят по високите места, под цяровете и тополите, и дъбовете, защото сянката им е добра; затова дъщерите ви блудстват и снахите ви прелюбодействат.</verse>
        <verse osisID='Hos.4.14'>Няма да накажа дъщерите ви, когато блудстват, и снахите ви, когато прелюбодействат, защото те самите се отделят с блудниците и жертват с посветените; и народът, който няма разум, ще бъде повален.</verse>
        <verse osisID='Hos.4.15'>Ако ти блудстваш, Израилю, Юда да не върши беззаконие! И не идвайте в Галгал и не се изкачвайте във Ветавен, и не се кълнете: Жив е ГОСПОД!</verse>
        <verse osisID='Hos.4.16'>Защото Израил упорства като упорита юница. Сега ще ги пасе ГОСПОД като агнета на широки места.</verse>
        <verse osisID='Hos.4.17'>Ефрем се е прилепил към идолите — остави го!</verse>
        <verse osisID='Hos.4.18'>Пирът им свърши, предадоха се на блудство, обичат да казват: Дайте! Първенците му обичат позора.</verse>
        <verse osisID='Hos.4.19'>Вятърът ще го обгърне с крилете си и те ще се посрамят от жертвите си.</verse>
      </chapter>
      <chapter osisID='Hos.5'>
        <verse osisID='Hos.5.1'>Чуйте това, свещениците, и внимавайте, доме израилев, и дайте ухо, доме на царя! Защото има присъда за вас, понеже станахме примка в Масфа и разпростряна мрежа върху Тавор.</verse>
        <verse osisID='Hos.5.2'>Бунтовниците затънаха в разврат, но Аз съм изобличител на всички тях.</verse>
        <verse osisID='Hos.5.3'>Аз познавам Ефрем и Израил не е скрит от Мен, защото и сега блудства Ефрем и Израил е омърсен.</verse>
        <verse osisID='Hos.5.4'>Делата им не ги оставят да се върнат при своя Бог, защото духът на блудство е вътре в тях и не познават ГОСПОДА.</verse>
        <verse osisID='Hos.5.5'>Гордостта на Израил свидетелства в лицето му и Израил и Ефрем ще се препънат чрез беззаконието си, и Юда ще се препъне с тях.</verse>
        <verse osisID='Hos.5.6'>Със стадата си и с чердите си ще отидат да търсят ГОСПОДА, но няма да Го намерят; Той се е оттеглил от тях.</verse>
        <verse osisID='Hos.5.7'>Те постъпиха невярно към ГОСПОДА, защото родиха синове от чужденки; сега новолунието ще ги пояде с наследствата им.</verse>
        <verse osisID='Hos.5.8'>Надуйте рог в Гавая и тръба в Рама, надайте вик във Ветавен: След теб, Вениамине!</verse>
        <verse osisID='Hos.5.9'>Ефрем ще запустее в деня на изобличението. Известих сред израилевите племена онова, което наистина ще стане.</verse>
        <verse osisID='Hos.5.10'>Юдовите първенци станаха като онези, които преместват граници. Ще излея върху тях като вода гнева Си.</verse>
        <verse osisID='Hos.5.11'>Ефрем е потиснат, разбит в съда, защото с готовност ходи по човешки заповеди.</verse>
        <verse osisID='Hos.5.12'>И Аз ще бъда като молец на Ефрем и като червей на юдовия дом.</verse>
        <verse osisID='Hos.5.13'>И Ефрем видя болестта си и Юда — раната си; и Ефрем отиде при Асирия и изпрати до цар Ярив, но той не може да ви изцели и няма да ви излекува от раната ви.</verse>
        <verse osisID='Hos.5.14'>Защото Аз ще бъда като лъв на Ефрем и като млад лъв на юдовия дом. Аз, Аз ще разкъсам и ще си отида, ще отнеса и никой няма да избави.</verse>
        <verse osisID='Hos.5.15'>Ще си отида, ще се върна на мястото Си, докато признаят вината си и потърсят лицето Ми. В бедата си ще Ме потърсят ревностно.</verse>
      </chapter>
      <chapter osisID='Hos.6'>
        <verse osisID='Hos.6.1'>Елате, и нека се върнем при ГОСПОДА, защото Той разкъса, и Той ще ни изцели; Той удари, и Той ще ни превърже.</verse>
        <verse osisID='Hos.6.2'>След два дни ще ни съживи, на третия ден ще ни издигне и ще живеем пред Него.</verse>
        <verse osisID='Hos.6.3'>Нека познаваме, нека се стремим към познаването на ГОСПОДА! Явяването Му е сигурно както зората, ще дойде при нас като дъжд, както късният дъжд напоява земята.</verse>
        <verse osisID='Hos.6.4'>Какво да ти направя, Ефреме? Какво да ти направя, Юда? Защото добротата ви е като утринния облак и като росата, която рано изчезва.</verse>
        <verse osisID='Hos.6.5'>Затова ги изсякох чрез пророците, убих ги с думите на устата Си и присъдите ви се явяват като светлината.</verse>
        <verse osisID='Hos.6.6'>Защото милост искам, а не жертва; и познаване на Бога — повече от всеизгаряния.</verse>
        <verse osisID='Hos.6.7'>Но те като Адам престъпиха завета, там постъпиха невярно към Мен.</verse>
        <verse osisID='Hos.6.8'>Галаад е град на вършещи беззаконие, опетнен е с кръв.</verse>
        <verse osisID='Hos.6.9'>И както разбойници причакват човек, така е дружината свещеници — убиват по пътя към Сихем, да, вършат безчестие.</verse>
        <verse osisID='Hos.6.10'>Ужас видях в израилевия дом — там е блудството на Ефрем, Израил е омърсен.</verse>
        <verse osisID='Hos.6.11'>И за теб, Юда, е определена жетва, когато върна народа Си от плен.</verse>
      </chapter>
      <chapter osisID='Hos.7'>
        <verse osisID='Hos.7.1'>Когато изцелявам Израил, се откриват беззаконието на Ефрем и злините на Самария; защото вършат измама, крадецът влиза, а разбойници грабят вън.</verse>
        <verse osisID='Hos.7.2'>Не си казват в сърцето си, че Аз помня всичките им злини. А сега делата им ги обиколиха, пред лицето Ми са.</verse>
        <verse osisID='Hos.7.3'>Със злината си радват царя и с лъжите си — първенците.</verse>
        <verse osisID='Hos.7.4'>Те всички са прелюбодейци; като пещ, запалена от хлебаря — когато замеси тестото, той спира да подклажда, докато то втаса.</verse>
        <verse osisID='Hos.7.5'>В деня на нашия цар първенците се разболяха от жарта на виното и то простря ръката си с присмивачите.</verse>
        <verse osisID='Hos.7.6'>Защото дебнейки са направили сърцата си като пещ — хлебарят им спи цяла нощ, а на сутринта тя гори като пламтящ огън.</verse>
        <verse osisID='Hos.7.7'>Всички те се нажежиха като пещ и пояждат съдиите си. Всичките им царе паднаха, няма между тях никой да Ме призовава.</verse>
        <verse osisID='Hos.7.8'>Ефрем се смеси с народите, Ефрем е като необърната пита.</verse>
        <verse osisID='Hos.7.9'>Чужденци поядоха силата му, а той не знае; и бели коси има тук-там, а той не знае.</verse>
        <verse osisID='Hos.7.10'>И гордостта на Израил свидетелства в лицето му, но не се върнаха при ГОСПОДА, своя БОГ, и не Го потърсиха, при всичко това.</verse>
        <verse osisID='Hos.7.11'>И Ефрем е като глупав гълъб, който няма разум; викат Египет, отиват в Асирия.</verse>
        <verse osisID='Hos.7.12'>Когато отидат, ще разпростра мрежата Си върху тях, ще ги сваля като небесните птици, ще ги накажа, както беше известено на събранието им.</verse>
        <verse osisID='Hos.7.13'>Горко им, защото побягнаха от Мен! Погибел за тях, защото престъпиха против Мен! И Аз исках да ги изкупя, а те говориха лъжи против Мен.</verse>
        <verse osisID='Hos.7.14'>И не викат към Мен от сърце, когато ридаят на леглата си. Събират се за жито и вино, а от Мен отстъпват.</verse>
        <verse osisID='Hos.7.15'>А Аз, Аз учех и укрепвах мишците им, а те замислят зло против Мен.</verse>
        <verse osisID='Hos.7.16'>Връщат се, но не при Всевишния; станаха като неверен лък. Първенците им от меч ще паднат заради яростта на езика си; това ще бъде подигравката им в египетската земя.</verse>
      </chapter>
      <chapter osisID='Hos.8'>
        <verse osisID='Hos.8.1'>Вдигни тръбата на устата си! Като орел се спуска върху ГОСПОДНИЯ дом, защото престъпиха завета Ми и вършиха престъпления против закона Ми.</verse>
        <verse osisID='Hos.8.2'>Ще викат към Мен: Боже мой, ние, Израил, Те познаваме!</verse>
        <verse osisID='Hos.8.3'>Израил отхвърли доброто и враг ще го преследва.</verse>
        <verse osisID='Hos.8.4'>Те поставиха царе, но не от Мен; поставиха първенци, но без Аз да зная. От среброто си и от златото си си направиха идоли, за да бъдат изтребени.</verse>
        <verse osisID='Hos.8.5'>Той отхвърли телето ти, Самария; гневът Ми пламна против тях — докога няма да са способни на чистота?</verse>
        <verse osisID='Hos.8.6'>Защото е от Израил, и него майстор го е направил, то не е Бог; ще се строши на парчета телето на Самария.</verse>
        <verse osisID='Hos.8.7'>Защото посяха вятър и ще пожънат буря. Няма узряло жито, израсналото няма да даде брашно, а ако даде, чужденци ще го погълнат.</verse>
        <verse osisID='Hos.8.8'>Израил беше погълнат, сега е сред народите като нежелан съд.</verse>
        <verse osisID='Hos.8.9'>Защото се изкачиха в Асирия; като див осел, самотен, Ефрем нае любовници.</verse>
        <verse osisID='Hos.8.10'>И понеже наемат народите, сега ще ги доведа на тълпи и скоро ще има да страдат под бремето на царя на князете.</verse>
        <verse osisID='Hos.8.11'>Защото Ефрем умножи жертвениците за съгрешаване и жертвениците му станаха за съгрешаване.</verse>
        <verse osisID='Hos.8.12'>И да му напиша десет хиляди правила на закона Си, те се считат за нещо чуждо.</verse>
        <verse osisID='Hos.8.13'>Като жертви на Моите приноси жертват месо и го ядат; ГОСПОД няма благоволение в тях. Сега ще си спомни беззаконието им и ще накаже греховете им; ще се върнат в Египет.</verse>
        <verse osisID='Hos.8.14'>Защото Израил е забравил Твореца си и е построил дворци и Юда е умножил укрепени градове; но Аз ще пратя огън върху градовете му и ще пояде дворците им.</verse>
      </chapter>
      <chapter osisID='Hos.9'>
        <verse osisID='Hos.9.1'>Не се радвай, Израилю, до възторг, като народите, защото ти блудства и отстъпи от своя Бог, обикна заплата по всички хармани за жито.</verse>
        <verse osisID='Hos.9.2'>Харманът и линът няма да ги хранят и младото вино ще изчезне от него.</verse>
        <verse osisID='Hos.9.3'>Няма да живеят в ГОСПОДНАТА земя, а Ефрем ще се върне в Египет и ще ядат нечисто в Асирия.</verse>
        <verse osisID='Hos.9.4'>Няма да принасят на ГОСПОДА възлияния от вино и жертвите им няма да Му бъдат угодни, ще им бъдат като хляб на скръб — всички, които го ядат, ще се омърсяват; защото хлябът им ще бъде за живота им и няма да влезе в ГОСПОДНИЯ дом.</verse>
        <verse osisID='Hos.9.5'>Какво ще правите в деня на определения празник и в деня на ГОСПОДНИЯ празник?</verse>
        <verse osisID='Hos.9.6'>Защото, ето, отидоха си от опустошението; Египет ще ги събере, Мемфис ще ги погребе, коприви ще наследят сребърните им скъпоценности, в шатрите им ще има тръни.</verse>
        <verse osisID='Hos.9.7'>Дойдоха дните на наказанието, дойдоха дните на отплатата — ще познае това Израил. Пророкът обезумя, духовният човек полудя поради многото ти беззакония и голямата омраза.</verse>
        <verse osisID='Hos.9.8'>Стражът Ефрем, пророкът, е до моя Бог. Примка на птицеловец има по всичките му пътища и омраза — в дома на неговия Бог.</verse>
        <verse osisID='Hos.9.9'>Дълбоко се поквариха както в дните на Гавая. Той ще помни беззаконието им, ще накаже греховете им.</verse>
        <verse osisID='Hos.9.10'>Намерих Израил като грозде в пустиня, видях бащите ви като първозрелите на смокинята в началото й. Но те отидоха при Ваал-Фегор, посветиха се на срамота и станаха гнусни като любовника си.</verse>
        <verse osisID='Hos.9.11'>Ефрем е като птица, славата му ще отлети. Няма раждане, няма утроба, няма зачатие.</verse>
        <verse osisID='Hos.9.12'>Но и да отгледат синовете си, пак ще ги лиша от тях, — човек да не остане; защото горко им, когато се оттегля от тях!</verse>
        <verse osisID='Hos.9.13'>Ефрем Ми се видя като Тир, насаден на пасбище, но Ефрем ще изведе синовете си за убиеца.</verse>
        <verse osisID='Hos.9.14'>Дай им, ГОСПОДИ! Какво да дадеш? Дай им утроба, която помята, и сухи гърди!</verse>
        <verse osisID='Hos.9.15'>Цялата им злина е в Галгал, защото там ги намразих. Заради злите им дела ще ги изгоня от дома Си. Няма повече да ги обичам! Всичките им първенци са бунтовници.</verse>
        <verse osisID='Hos.9.16'>Ефрем е поразен, изсъхна коренът им, плод няма да родят; и дори да родят, ще умъртвя любимата рожба на утробата им.</verse>
        <verse osisID='Hos.9.17'>Моят Бог ще ги отхвърли, защото не Го послушаха, и ще бъдат бежанци между народите.</verse>
      </chapter>
      <chapter osisID='Hos.10'>
        <verse osisID='Hos.10.1'>Израил е разпростряна лоза, има достатъчно плод. Според множеството на плодовете си умножи жертвениците си; според хубостта на земята си разкраси стълбовете на идолите си.</verse>
        <verse osisID='Hos.10.2'>Сърцето им е разделено, сега ще се окажат виновни. Той ще разруши жертвениците им, ще унищожи стълбовете на идолите им.</verse>
        <verse osisID='Hos.10.3'>Защото сега ще кажат: Ние нямаме цар, защото не се бояхме от ГОСПОДА, и какво ще ни ползва царят?</verse>
        <verse osisID='Hos.10.4'>Говориха празни думи, клеха се лъжливо, сключваха завети. Затова осъждането ще поникне като отровен плевел в браздите на полето.</verse>
        <verse osisID='Hos.10.5'>Жителите на Самария ще се разтреперят за телето на Ветавен. Да, народът му ще жалее за него и жреците му ще треперят за него заради славата му, защото си отиде от него.</verse>
        <verse osisID='Hos.10.6'>И то ще бъде отнесено в Асирия за подарък на цар Ярив. Срам ще постигне Ефрем и Израил ще се посрами от замислите си.</verse>
        <verse osisID='Hos.10.7'>Погина Самария, царят й е като треска върху вода.</verse>
        <verse osisID='Hos.10.8'>И високите места на Авен, грехът на Израил, ще бъдат унищожени, тръни и бодили ще поникнат върху жертвениците им. И те ще кажат на планините: Покрийте ни! -— и на хълмовете: Паднете върху нас!</verse>
        <verse osisID='Hos.10.9'>От дните на Гавая ти съгреши, Израилю; там застанаха, не стигна до тях в Гавая битката против синовете на беззаконието.</verse>
        <verse osisID='Hos.10.10'>Според желанието си ще ги накажа и народи ще се съберат против тях, когато бъдат вързани за двете си беззакония.</verse>
        <verse osisID='Hos.10.11'>Ефрем е обучена юница, която обича да вършее, и Аз преминах върху хубавия й врат. Ще впрегна Ефрем, Юда ще оре, Яков ще си разбива буците.</verse>
        <verse osisID='Hos.10.12'>Посейте си по правда, пожънете с милост, разорете си целина; защото е време да потърсите ГОСПОДА, докато дойде и ви навали правда.</verse>
        <verse osisID='Hos.10.13'>Орахте безбожие, пожънахте беззаконие, ядохте плода от лъжата; защото ти се упова на пътя си, на многото си силни мъже.</verse>
        <verse osisID='Hos.10.14'>И между народите ти ще се надигне размирие и всичките ти крепости ще бъдат разрушени, както Салман разруши Вет-Арвел в деня на битката — майка беше смазана върху децата си.</verse>
        <verse osisID='Hos.10.15'>Така ще ви се направи във Ветил заради ужасната ви злина; на зазоряване израилевият цар ще бъде отсечен напълно.</verse>
      </chapter>
      <chapter osisID='Hos.11'>
        <verse osisID='Hos.11.1'>Когато Израил беше млад, го възлюбих и от Египет повиках сина Си.</verse>
        <verse osisID='Hos.11.2'>Колкото пъти ги виках, си отиваха от Мен, жертваха на ваалимите и кадяха на изваяните идоли.</verse>
        <verse osisID='Hos.11.3'>И Аз научих Ефрем да ходи, като го хващах за ръцете му; но не познаха, че Аз ги изцелявах.</verse>
        <verse osisID='Hos.11.4'>С човешки въжета ги привлякох, с връзки на любов; и им бях като онези, които вдигат ярема от челюстите им и кротко им давах храна.</verse>
        <verse osisID='Hos.11.5'>Той няма да се върне в египетската земя, а асириецът ще му бъде цар, защото отказаха да се обърнат.</verse>
        <verse osisID='Hos.11.6'>Меч ще кръжи в градовете му, ще разбие резетата му и ще пояжда заради замислите им.</verse>
        <verse osisID='Hos.11.7'>Народът Ми е замесен в отстъпление от Мен; и да ги викат към Всевишния, никой от тях не се надига.</verse>
        <verse osisID='Hos.11.8'>Как да те предам, Ефреме, да те оставя, Израилю? Как да те направя като Адма, да те поставя като Цевоим? Сърцето Ми се преобърна в Мен, цялото Ми милосърдие се събуди.</verse>
        <verse osisID='Hos.11.9'>Няма да изпълня пламтящия Си гняв, няма да изтребя отново Ефрем; защото Аз съм Бог, а не човек, Светият сред теб, и няма да дойда с ярост.</verse>
        <verse osisID='Hos.11.10'>Ще ходят след ГОСПОДА; Той ще реве като лъв, и когато Той изреве, синовете ще идват треперейки от морето.</verse>
        <verse osisID='Hos.11.11'>Ще идват треперейки от Египет, като птица и като гълъб от асирийската земя, и ще ги заселя в къщите им, заявява ГОСПОД.</verse>
        <verse osisID='Hos.11.12'>Ефрем Ме обкръжава с лъжи и израилевият дом — с измама, а Юда още се колебае спрямо Бога, спрямо Светия, който е верен.</verse>
      </chapter>
      <chapter osisID='Hos.12'>
        <verse osisID='Hos.12.1'>Ефрем пасе вятър и гони източния вятър; цял ден умножава лъжа и насилие и сключват завет с Асирия, и носят маслинено масло в Египет!</verse>
        <verse osisID='Hos.12.2'>ГОСПОД има и съд с Юда и ще накаже Яков според пътищата му, според делата му ще му върне.</verse>
        <verse osisID='Hos.12.3'>В утробата хвана петата на брат си и с мъжката си сила се бори с Бога.</verse>
        <verse osisID='Hos.12.4'>Бори се с Ангела и преодоля, плака и Му се моли. Във Ветил го намери и там говори с нас,</verse>
        <verse osisID='Hos.12.5'>Господ БОГ на Войнствата, ГОСПОД е Името Му.</verse>
        <verse osisID='Hos.12.6'>А ти се обърни към своя Бог, пази милост и правосъдие и постоянно се надявай на своя Бог!</verse>
        <verse osisID='Hos.12.7'>Търговецът, който има неверни везни в ръката си, обича да мами.</verse>
        <verse osisID='Hos.12.8'>И Ефрем каза: Да, аз забогатях, придобих си имот, във всичките ми трудове няма да се намери в мен беззаконие, което да е грях.</verse>
        <verse osisID='Hos.12.9'>А Аз съм ГОСПОД, твоят Бог от египетската земя; пак ще те заселя в шатри като в дните на определения празник.</verse>
        <verse osisID='Hos.12.10'>И говорих чрез пророците и умножих виденията, и давах сравнения чрез пророците.</verse>
        <verse osisID='Hos.12.11'>Ако в Галаад има беззаконие, те станаха съвсем суетни. В Галгал жертват бикове, също и жертвениците им са като купчините по браздите на полето.</verse>
        <verse osisID='Hos.12.12'>А Яков побягна в полето на Арам, Израил работи за жена и за жена пази овце.</verse>
        <verse osisID='Hos.12.13'>И чрез пророк ГОСПОД изведе Израил от Египет и чрез пророк той беше пазен.</verse>
        <verse osisID='Hos.12.14'>Ефрем го разгневи горчиво, и неговият Господ ще остави върху него кръвта му и ще върне върху него укора му.</verse>
      </chapter>
      <chapter osisID='Hos.13'>
        <verse osisID='Hos.13.1'>Когато Ефрем говореше, наставаше трепет; той се издигна в Израил, но съгреши чрез Ваал и умря.</verse>
        <verse osisID='Hos.13.2'>И сега продължават да грешат и си правят леяни идоли от среброто си, образи според собственото си разбиране; всички са произведение на майстори; за тях се казва: Хората, които жертват, целуват телетата!</verse>
        <verse osisID='Hos.13.3'>Затова ще бъдат като утринния облак и като росата, която рано изчезва, като плява, отвята от хармана, и като дим от комин.</verse>
        <verse osisID='Hos.13.4'>Но Аз съм ГОСПОД, твоят Бог от египетската земя; друг Бог освен Мен да не познаваш, и няма спасител освен Мен.</verse>
        <verse osisID='Hos.13.5'>Аз те познавах в пустинята, в земята на голямата суша.</verse>
        <verse osisID='Hos.13.6'>Според пашата си се наситиха, наситиха се и сърцето им се надигна; затова Ме забравиха.</verse>
        <verse osisID='Hos.13.7'>И Аз им станах като лъв, като леопард дебна на пътя;</verse>
        <verse osisID='Hos.13.8'>ще ги срещна като мечка, лишена от малките си, и ще разкъсам гърдите им; там ще ги поям като лъвица, полските зверове ще ги разкъсат.</verse>
        <verse osisID='Hos.13.9'>Това те погуби, Израилю, че си против Мен, против своята помощ.</verse>
        <verse osisID='Hos.13.10'>И къде е сега царят ти, да те избави във всичките ти градове? И къде са съдиите ти, за които каза: Дай ми цар и князе?</verse>
        <verse osisID='Hos.13.11'>Дадох ти цар в гнева Си и го махнах в яростта Си.</verse>
        <verse osisID='Hos.13.12'>Беззаконието на Ефрем е вързано, грехът му е задържан.</verse>
        <verse osisID='Hos.13.13'>Болки на родилка ще го сполетят. Той е неразумен син, защото не застава на време на отвора на утробата.</verse>
        <verse osisID='Hos.13.14'>От силата на Шеол ще ги откупя, от смърт ще ги изкупя. О, смърт, къде са язвите ти? О, Шеол, къде е гибелта ти? Разкаянието е скрито от очите Ми.</verse>
        <verse osisID='Hos.13.15'>Ако и да е той плодовит между братята си, ще дойде източен вятър; вятър от ГОСПОДА ще се надигне от пустинята и изворът му ще пресекне, и кладенецът му ще пресъхне. Той ще ограби съкровищницата на всичките му скъпоценни вещи.</verse>
        <verse osisID='Hos.13.16'>Самария ще носи вината си, защото въстана против своя Бог. Ще паднат от меч, децата им ще бъдат смазани и бременните им жени — разпорени.</verse>
      </chapter>
      <chapter osisID='Hos.14'>
        <verse osisID='Hos.14.1'>Върни се, Израилю, до ГОСПОДА, своя Бог, защото си се препънал в беззаконието си.</verse>
        <verse osisID='Hos.14.2'>Вземете със себе си думи и се върнете при ГОСПОДА! Кажете Му: Отнеми всяко беззаконие и приеми доброто, и ще отдадем жертва от устните си.</verse>
        <verse osisID='Hos.14.3'>Асур няма да ни спаси, няма да яздим на коне и няма вече да кажем на делото на ръцете си: Вие сте наши богове! — защото у Теб сирачето намира милост.</verse>
        <verse osisID='Hos.14.4'>Аз ще изцеля отстъплението им, ще ги възлюбя доброволно, защото гневът Ми се отвърна от него.</verse>
        <verse osisID='Hos.14.5'>Аз ще бъда като роса на Израил, той ще разцъфти като крем, ще разпростре корените си като ливанско дърво.</verse>
        <verse osisID='Hos.14.6'>Клоните му ще се разширят, славата му ще бъде като маслина и уханието му — като ливанско дърво.</verse>
        <verse osisID='Hos.14.7'>Живеещите под сянката му ще се върнат и ще се съживят като жито, и ще процъфтят като лоза; споменът му ще бъде като ливанско вино.</verse>
        <verse osisID='Hos.14.8'>Ефрем ще каже: Какво имам вече с идолите? Аз го чух и погледнах на него. Аз съм като вечнозелена елха, от Мен ще се намери плодът ти.</verse>
        <verse osisID='Hos.14.9'>Който е мъдър, ще разбере тези неща. Който е разумен, ще ги познае. Защото пътищата на ГОСПОДА са прави и праведните ще ходят по тях, а престъпниците ще паднат по тях.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Col'>
      <chapter osisID='Col.1'>
        <verse osisID='Col.1.1'>Павел, с Божията воля апостол на Иисус Христос, и брат Тимотей</verse>
        <verse osisID='Col.1.2'>до светите и верни братя в Христос, които са в Колос: Благодат и мир да бъде на вас от Бога, нашия Отец, (и Господ Иисус Христос).</verse>
        <verse osisID='Col.1.3'>Благодарим на Бога и Отца на нашия Господ Иисус Христос, като се молим винаги за вас,</verse>
        <verse osisID='Col.1.4'>понеже чухме за вашата вяра в Христос Иисус и за вашата любов към всичките светии,</verse>
        <verse osisID='Col.1.5'>заради надеждата, която се пази за вас на небесата, за която сте чули преди това в словото на истината на благовестието,</verse>
        <verse osisID='Col.1.6'>което дойде до вас, както е и в целия свят, и принася плод и расте, както и между вас от деня, когато чухте и познахте Божията благодат в истина,</verse>
        <verse osisID='Col.1.7'>което и научихте от нашия възлюбен съработник Епафрас, който е верен служител на Христос за вас;</verse>
        <verse osisID='Col.1.8'>който и ни извести за вашата любов в Духа.</verse>
        <verse osisID='Col.1.9'>Затова и ние от деня, когато чухме за това, не преставаме да се молим за вас и да молим от Бога да се изпълните с познаването на Неговата воля чрез пълна мъдрост и духовно разбиране,</verse>
        <verse osisID='Col.1.10'>за да живеете достойно за Господа и да Му бъдете във всичко угодни, като принасяте плод във всяко добро дело и като растете в познаването на Бога,</verse>
        <verse osisID='Col.1.11'>подкрепяни с пълна сила според мощта на Неговата слава, за да издържите и дълготърпите всичко с радост,</verse>
        <verse osisID='Col.1.12'>като благодарите на Отца, който ни направи способни да участваме в наследството на светиите в светлината,</verse>
        <verse osisID='Col.1.13'>който ни избави от властта на тъмнината и ни пресели в царството на Своя възлюбен Син,</verse>
        <verse osisID='Col.1.14'>в когото ние имаме изкупление чрез Неговата кръв, прощението на греховете.</verse>
        <verse osisID='Col.1.15'>Той е образ на невидимия Бог, Първородният на цялото творение;</verse>
        <verse osisID='Col.1.16'>защото в Него беше създадено всичко, което е на небесата и на земята, видимото и невидимото – било престоли или господства, или началства, или власти – всичко беше създадено чрез Него и за Него;</verse>
        <verse osisID='Col.1.17'>и Той е преди всичко и всичко чрез Него се крепи.</verse>
        <verse osisID='Col.1.18'>И Той е главата на тялото, тоест на църквата; Той е Началото, Първородният от мъртвите, за да има първенство във всичко.</verse>
        <verse osisID='Col.1.19'>Защото в Него благоволи Отец да обитава цялата пълнота</verse>
        <verse osisID='Col.1.20'>и чрез Него да примири със Себе Си всичко – било на земята, или на небето – като въдвори мир чрез кръвта, пролята на Неговия кръст.</verse>
        <verse osisID='Col.1.21'>И вас, които някога бяхте отчуждени от Него и врагове по разположение чрез злите си дела,</verse>
        <verse osisID='Col.1.22'>сега примири в тялото на Неговата плът чрез смъртта, за да ви представи пред Себе Си свети, непорочни и безупречни,</verse>
        <verse osisID='Col.1.23'>ако останете основани и твърди във вярата и без да се помръднете от надеждата на благовестието, което сте чули и което е било проповядвано в цялото творение под небесата, на което аз, Павел, станах служител.</verse>
        <verse osisID='Col.1.24'>И сега се радвам в страданията си за вас и допълвам в плътта си това, което още не достига на скърбите на Христос за Неговото тяло, което е църквата,</verse>
        <verse osisID='Col.1.25'>на която станах служител според Божието настойничество, което ми беше възложено за вас, за да изпълня словото на Бога,</verse>
        <verse osisID='Col.1.26'>тоест тайната, която е била скрита от векове и от поколения, а сега беше открита на Неговите светии,</verse>
        <verse osisID='Col.1.27'>на които Бог пожела да изяви какви са богатствата на славата на тази тайна между езичниците, която е Христос във вас, надеждата на славата.</verse>
        <verse osisID='Col.1.28'>Него ние възвестяваме, като наставляваме всеки човек и поучаваме всеки човек с пълна мъдрост, за да представим всеки човек съвършен в Христос.</verse>
        <verse osisID='Col.1.29'>Затова се трудя и аз, като се боря според Неговата сила, която мощно действа в мен.</verse>
      </chapter>
      <chapter osisID='Col.2'>
        <verse osisID='Col.2.1'>Защото желая да знаете каква голяма борба имам за вас и за онези, които са в Лаодикия, и за онези, които не са ме виждали лично,</verse>
        <verse osisID='Col.2.2'>за да се утешат сърцата им, като се свържат заедно в любов, за всички богатства на пълното проумяване, за познаването на тайната на Бога – Христос,</verse>
        <verse osisID='Col.2.3'>в когото са скрити всичките съкровища на мъдростта и на познанието.</verse>
        <verse osisID='Col.2.4'>И това казвам, за да не би да ви измами някой с убедителни думи.</verse>
        <verse osisID='Col.2.5'>Защото, макар и да не съм с вас тялом, пак духом съм с вас и се радвам, като гледам вашия ред и твърдостта на вашата вяра в Христос.</verse>
        <verse osisID='Col.2.6'>И така, както сте приели Христос Иисус, Господа, така и ходете в Него,</verse>
        <verse osisID='Col.2.7'>вкоренени и изграждани в Него и утвърждавани във вярата така, както бяхте научени, като изобилствате в нея с благодарение.</verse>
        <verse osisID='Col.2.8'>Внимавайте да не ви заплени някой с философия и с празна измама, според човешки предания и първоначалните неща на света, а не според Христос.</verse>
        <verse osisID='Col.2.9'>Защото в Него обитава телесно цялата пълнота на Божеството</verse>
        <verse osisID='Col.2.10'>и вие също имате пълнота в Него, който е глава на всяко началство и власт.</verse>
        <verse osisID='Col.2.11'>В Него бяхте също и обрязани с обрязване, не извършено от ръка, а с обрязването, което е от Христос, като съблякохте плътското тяло.</verse>
        <verse osisID='Col.2.12'>Погребани бяхте с Него в кръщението, в Него бяхте и съвъзкресени чрез вяра в действието на Бога, който Го възкреси от мъртвите.</verse>
        <verse osisID='Col.2.13'>И вас, които бяхте мъртви в прегрешенията си и необрязването на плътта си, Той съживи с Него, като прости всичките ви престъпления.</verse>
        <verse osisID='Col.2.14'>Той изличи написаното в постановленията на закона, което беше против нас, и го отстрани отсред нас, като го прикова на кръста;</verse>
        <verse osisID='Col.2.15'>и като разоръжи началствата и властите, Той ги изложи открито на показ, тържествувайки над тях чрез него.</verse>
        <verse osisID='Col.2.16'>И така, никой да не ви осъжда за ястие или питие, или във връзка с някой празник или новолуние, или събота,</verse>
        <verse osisID='Col.2.17'>които са сянка на бъдещето, но тялото е Христово.</verse>
        <verse osisID='Col.2.18'>Никой да не ви отнема наградата, вършейки собствената си воля в смирение и поклонение на ангели, като се вглъбява в неща, които не е видял, и напразно се надува с плътския си ум,</verse>
        <verse osisID='Col.2.19'>а не държи Главата, Христос, от която цялото тяло, подкрепяно и сглобявано чрез своите стави и връзки, расте с растежа на Бога.</verse>
        <verse osisID='Col.2.20'>И така, ако сте умрели с Христос за първоначалните неща на света, тогава защо, като че ли живеете в света, се подчинявате на постановления като:</verse>
        <verse osisID='Col.2.21'>Не докосвай; не хващай; не вкусвай,</verse>
        <verse osisID='Col.2.22'>които всички се развалят от употреба, според човешки заповеди и учения?</verse>
        <verse osisID='Col.2.23'>Тези неща наистина имат вид на мъдрост в своеволно богослужение и смирение, и в нещадене на тялото, но нямат никаква стойност, а са за угаждането на плътта.</verse>
      </chapter>
      <chapter osisID='Col.3'>
        <verse osisID='Col.3.1'>И така, ако сте били възкресени заедно с Христос, търсете това, което е горе, където Христос седи отдясно на Бога.</verse>
        <verse osisID='Col.3.2'>Мислете за горното, а не за земното;</verse>
        <verse osisID='Col.3.3'>защото умряхте и животът ви е скрит с Христос в Бога.</verse>
        <verse osisID='Col.3.4'>Когато Христос, нашият живот, се яви, тогава и вие ще се явите с Него в слава.</verse>
        <verse osisID='Col.3.5'>Затова умъртвете земното у вас: блудство, нечистота, страст, зли желания и сребролюбие, което е идолопоклонство,</verse>
        <verse osisID='Col.3.6'>заради които Божият гняв идва върху синовете на непокорството,</verse>
        <verse osisID='Col.3.7'>сред които и вие някога сте ходили, когато живеехте в тези неща.</verse>
        <verse osisID='Col.3.8'>Но сега отхвърлете и вие всичко това: гняв, ярост, злоба, хулене, срамно говорене с устата.</verse>
        <verse osisID='Col.3.9'>Не се лъжете един друг, понеже сте съблекли вече стария човек с делата му</verse>
        <verse osisID='Col.3.10'>и сте облекли новия, който се подновява в познаване по образа на Този, който го е създал,</verse>
        <verse osisID='Col.3.11'>където няма грък или юдеин, обрязан или необрязан, варварин, скит, роб или свободен, а Христос е всичко и във всичко.</verse>
        <verse osisID='Col.3.12'>И така, като Божии избрани, свети и възлюбени, облечете се с милосърдие, благост, смирение, кротост, дълготърпение,</verse>
        <verse osisID='Col.3.13'>като си претърпявате един на друг и един на друг си прощавате, ако някой има оплакване против някого; както и Господ е простил на вас, така прощавайте и вие.</verse>
        <verse osisID='Col.3.14'>А над всичко това облечете се в любовта, която свързва всичко в съвършенство.</verse>
        <verse osisID='Col.3.15'>И нека в сърцата ви царува Божият мир, за който и бяхте призовани в едно тяло; и бъдете благодарни.</verse>
        <verse osisID='Col.3.16'>Нека Христовото слово да се вселява във вас богато; с пълна мъдрост се учете и се увещавайте с псалми и химни, и духовни песни, като пеете на Господа с благодат в сърцата си.</verse>
        <verse osisID='Col.3.17'>И каквото и да вършите със слово или дело, вършете всичко в Името на Господ Иисус, като благодарите чрез Него на Бог и Отец.</verse>
        <verse osisID='Col.3.18'>Жени, подчинявайте се на мъжете си, както е подобаващо в Господа.</verse>
        <verse osisID='Col.3.19'>Мъже, любете жените си и не се огорчавайте срещу тях.</verse>
        <verse osisID='Col.3.20'>Деца, покорявайте се на родителите си във всичко, защото това е угодно на Господа.</verse>
        <verse osisID='Col.3.21'>Бащи, не дразнете децата си, за да не се обезсърчават.</verse>
        <verse osisID='Col.3.22'>Слуги, покорявайте се във всичко на господарите си по плът, като работите не за пред очи, като че угаждате на хора, а със сърдечна простота, боейки се от Господа.</verse>
        <verse osisID='Col.3.23'>Каквото и да вършите, работете от сърце, като за Господа, а не като за хора,</verse>
        <verse osisID='Col.3.24'>като знаете, че като отплата от Господа ще получите наследството, тъй като вие служите на Господ Христос.</verse>
        <verse osisID='Col.3.25'>А всеки, който върши неправда, ще получи обратно своята неправда, и то без никакво пристрастие.</verse>
      </chapter>
      <chapter osisID='Col.4'>
        <verse osisID='Col.4.1'>Господари, отдавайте на слугите си това, което е справедливо и им се полага, като знаете, че и вие имате Господар на небето.</verse>
        <verse osisID='Col.4.2'>Постоянствайте в молитва и бдете в нея с благодарение.</verse>
        <verse osisID='Col.4.3'>Молете се също и за нас – Бог да ни отвори врата за словото, за да говоря тайната на Христос, за която аз съм и в окови,</verse>
        <verse osisID='Col.4.4'>да я изявя така, както трябва да говоря.</verse>
        <verse osisID='Col.4.5'>Отнасяйте се мъдро с външните, като изкупувате благоприятното време.</verse>
        <verse osisID='Col.4.6'>Това, което говорите, да бъде винаги с благодат, подправено със сол, за да знаете как трябва да отговаряте на всекиго.</verse>
        <verse osisID='Col.4.7'>Що се отнася до мен, всичко ще ви каже Тихик, възлюбеният ми брат и верният служител и съработник в Господа,</verse>
        <verse osisID='Col.4.8'>когото изпратих до вас точно затова – за да узнаете моето състояние и той да утеши сърцата ви.</verse>
        <verse osisID='Col.4.9'>Изпратих с него и верния и възлюбен брат Онисим, който е от вас. Те ще ви кажат всичко за тук.</verse>
        <verse osisID='Col.4.10'>Поздравява ви Аристарх, който е затворен заедно с мен, и Марк, племенникът на Варнава, за когото получихте поръчката – ако дойде при вас, приемете го,</verse>
        <verse osisID='Col.4.11'>и Иисус, наречен Юст. Тези са единствените мои съработници за Божието царство от обрязаните, които са ми били утеха.</verse>
        <verse osisID='Col.4.12'>Поздравява ви Епафрас, служителят на Иисус Христос, който е от вас и който винаги се бори в молитва за вас, за да стоите съвършени и напълно уверени в цялата Божия воля.</verse>
        <verse osisID='Col.4.13'>Защото свидетелствам за него, че се труди много за вас и за тези, които са в Лаодикия и в Йерапол.</verse>
        <verse osisID='Col.4.14'>Поздравяват ви възлюбеният лекар Лука и Димас.</verse>
        <verse osisID='Col.4.15'>Поздравете братята, които са в Лаодикия, и Нимфан и събранието в неговия дом.</verse>
        <verse osisID='Col.4.16'>И като прочетете това писмо помежду си, наредете да се прочете и в лаодикийската църква и по същия начин да прочетете и вие това, което е от Лаодикия.</verse>
        <verse osisID='Col.4.17'>И кажете на Архип: Внимавай в службата, която си приел от Господа – да я изпълниш!</verse>
        <verse osisID='Col.4.18'>Поздрава пиша аз, Павел, със собствената си ръка. Помнете оковите ми. Благодатта да бъде с вас. (Амин.)</verse>
      </chapter>
    </div></osisText>
</osis>
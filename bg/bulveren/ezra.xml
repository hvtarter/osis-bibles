<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Ezra'>
      <chapter osisID='Ezra.1'>
        <verse osisID='Ezra.1.1'>В първата година на персийския цар Кир, за да се изпълни ГОСПОДНОТО слово от устата на Еремия, ГОСПОД подбуди духа на персийския цар Кир и той прогласи по цялото си царство, също и писмено, и каза:</verse>
        <verse osisID='Ezra.1.2'>Така казва персийският цар Кир: ГОСПОД, небесният Бог, ми е дал всичките царства на земята. И Той ми поръча да Му построя дом в Ерусалим, който е в Юда.</verse>
        <verse osisID='Ezra.1.3'>Който измежду вас е от целия Негов народ, неговият Бог да бъде с него, и нека се изкачи в Ерусалим, който е в Юда, и нека построи дома на ГОСПОДА, Израилевия Бог; Той е Бог, който е в Ерусалим.</verse>
        <verse osisID='Ezra.1.4'>На всеки, който е останал, на което и да било място, където живее като чужденец, нека му помогнат мъжете на онова място със сребро и със злато, с имот и с добитък, освен доброволните дарове за Божия дом в Ерусалим.</verse>
        <verse osisID='Ezra.1.5'>Тогава станаха главите на бащините домове на Юда и Вениамин и свещениците, и левитите, всички, на които Бог подбуди духа да се изкачат, за да построят ГОСПОДНИЯ дом в Ерусалим.</verse>
        <verse osisID='Ezra.1.6'>И всички, които бяха около тях, им помагаха със сребърни вещи, със злато, с имот, с добитък и със скъпоценности, освен всичко, което се даваше доброволно.</verse>
        <verse osisID='Ezra.1.7'>И цар Кир извади вещите на ГОСПОДНИЯ дом, които Навуходоносор беше отнесъл от Ерусалим и беше сложил в дома на бога си.</verse>
        <verse osisID='Ezra.1.8'>Персийският цар Кир ги извади чрез ръката на съкровищника Митридат и той ги изброи на юдовия княз Сасавасар.</verse>
        <verse osisID='Ezra.1.9'>И ето броят им: тридесет златни легена, хиляда сребърни легена, двадесет и девет ножа,</verse>
        <verse osisID='Ezra.1.10'>тридесет златни чаши, четиристотин и десет сребърни чаши от втори вид и хиляда други съда.</verse>
        <verse osisID='Ezra.1.11'>Всичките златни и сребърни съдове бяха пет хиляди и четиристотин. Всичко това занесе Сасавасар, когато пленниците бяха върнати от Вавилон в Ерусалим.</verse>
      </chapter>
      <chapter osisID='Ezra.2'>
        <verse osisID='Ezra.2.1'>А ето жителите на областта, които се изкачиха от плена на пленниците, от онези, които вавилонският цар Навуходоносор беше отвел в плен във Вавилон, и които се върнаха в Ерусалим и в Юда, всеки в града си,</verse>
        <verse osisID='Ezra.2.2'>които дойдоха със Зоровавел, Иисус, Неемия, Сарая, Реелия, Мардохей, Валасан, Масфар, Вагуй, Реум и Ваана. Броят на мъжете от израилевия народ беше:</verse>
        <verse osisID='Ezra.2.3'>синовете на Фарос: две хиляди сто седемдесет и двама души;</verse>
        <verse osisID='Ezra.2.4'>синовете на Сефатия: триста седемдесет и двама души;</verse>
        <verse osisID='Ezra.2.5'>синовете на Арах: седемстотин седемдесет и пет души;</verse>
        <verse osisID='Ezra.2.6'>синовете на Фаат-Моав, от синовете на Иисус и Йоав: две хиляди осемстотин и дванадесет души;</verse>
        <verse osisID='Ezra.2.7'>синовете на Елам: хиляда двеста петдесет и четири души;</verse>
        <verse osisID='Ezra.2.8'>синовете на Затуй: деветстотин четиридесет и пет души;</verse>
        <verse osisID='Ezra.2.9'>синовете на Закхей: седемстотин и шестдесет души;</verse>
        <verse osisID='Ezra.2.10'>синовете на Вануй: шестстотин четиридесет и двама души;</verse>
        <verse osisID='Ezra.2.11'>синовете на Вивай: шестстотин двадесет и трима души;</verse>
        <verse osisID='Ezra.2.12'>синовете на Азгад: хиляда двеста двадесет и двама души;</verse>
        <verse osisID='Ezra.2.13'>синовете на Адоникам: шестстотин шестдесет и шест души;</verse>
        <verse osisID='Ezra.2.14'>синовете на Вагуй: две хиляди петдесет и шест души;</verse>
        <verse osisID='Ezra.2.15'>синовете на Адин: четиристотин петдесет и четири души;</verse>
        <verse osisID='Ezra.2.16'>синовете на Атир от Езекия: деветдесет и осем души;</verse>
        <verse osisID='Ezra.2.17'>синовете на Висай: триста двадесет и трима души;</verse>
        <verse osisID='Ezra.2.18'>синовете на Йорай: сто и дванадесет души;</verse>
        <verse osisID='Ezra.2.19'>синовете на Асум: двеста двадесет и трима души;</verse>
        <verse osisID='Ezra.2.20'>синовете на Гивар: деветдесет и пет души;</verse>
        <verse osisID='Ezra.2.21'>синовете на Витлеем: сто и двадесет и трима души;</verse>
        <verse osisID='Ezra.2.22'>мъжете от Нетофат: петдесет и шест души;</verse>
        <verse osisID='Ezra.2.23'>мъжете от Анатот: сто двадесет и осем души;</verse>
        <verse osisID='Ezra.2.24'>синовете на Азмавет: четиридесет и двама души;</verse>
        <verse osisID='Ezra.2.25'>синовете на Кириат-Иарам, Хефира и Вирот: седемстотин четиридесет и трима души;</verse>
        <verse osisID='Ezra.2.26'>синовете на Рама и Гава: шестстотин двадесет и един души;</verse>
        <verse osisID='Ezra.2.27'>мъжете от Михмас: сто двадесет и двама души;</verse>
        <verse osisID='Ezra.2.28'>мъжете от Ветил и Гай: двеста двадесет и трима души;</verse>
        <verse osisID='Ezra.2.29'>синовете на Нево: петдесет и двама души;</verse>
        <verse osisID='Ezra.2.30'>синовете на Магвис: сто петдесет и шест души;</verse>
        <verse osisID='Ezra.2.31'>синовете на другия Елам: хиляда двеста петдесет и четири души;</verse>
        <verse osisID='Ezra.2.32'>синовете на Харим: триста и двадесет души;</verse>
        <verse osisID='Ezra.2.33'>синовете на Лод, Адид и Оно: седемстотин двадесет и пет души;</verse>
        <verse osisID='Ezra.2.34'>синовете на Ерихон: триста и четиридесет и пет души;</verse>
        <verse osisID='Ezra.2.35'>синовете на Сенаа: три хиляди шестстотин и тридесет души.</verse>
        <verse osisID='Ezra.2.36'>Свещениците: синовете на Едая, от дома на Иисус: деветстотин седемдесет и трима души;</verse>
        <verse osisID='Ezra.2.37'>синовете на Емир: хиляда петдесет и двама души;</verse>
        <verse osisID='Ezra.2.38'>синовете на Пасхор: хиляда двеста четиридесет и седем души;</verse>
        <verse osisID='Ezra.2.39'>синовете на Харим: хиляда и седемнадесет души.</verse>
        <verse osisID='Ezra.2.40'>Левитите: синовете на Иисус и Кадмиил, от синовете на Одавия: седемдесет и четири души.</verse>
        <verse osisID='Ezra.2.41'>Певците: синовете на Асаф: сто двадесет и осем души.</verse>
        <verse osisID='Ezra.2.42'>Синовете на вратарите: синовете на Селум, синовете на Атер, синовете на Талмон, синовете на Акув, синовете на Атитай, синовете на Совай: всичко сто тридесет и девет души.</verse>
        <verse osisID='Ezra.2.43'>Нетинимите: синовете на Сиха, синовете на Асуфа, синовете на Таваот,</verse>
        <verse osisID='Ezra.2.44'>синовете на Кирос, синовете на Сиа, синовете на Фадон,</verse>
        <verse osisID='Ezra.2.45'>синовете на Левана, синовете на Агава, синовете на Акув,</verse>
        <verse osisID='Ezra.2.46'>синовете на Агав, синовете на Салмай, синовете на Анан,</verse>
        <verse osisID='Ezra.2.47'>синовете на Гедил, синовете на Гаар, синовете на Реая,</verse>
        <verse osisID='Ezra.2.48'>синовете на Расин, синовете на Некода, синовете на Газам,</verse>
        <verse osisID='Ezra.2.49'>синовете на Оза, синовете на Фасей, синовете на Висай,</verse>
        <verse osisID='Ezra.2.50'>синовете на Асана, синовете на меунимците, синовете на нефусимците,</verse>
        <verse osisID='Ezra.2.51'>синовете на Ваквук, синовете на Акуфа, синовете на Арур,</verse>
        <verse osisID='Ezra.2.52'>синовете на Васалот, синовете на Меида, синовете на Арса,</verse>
        <verse osisID='Ezra.2.53'>синовете на Варкос, синовете на Сисара, синовете на Тама,</verse>
        <verse osisID='Ezra.2.54'>синовете на Несий, синовете на Атифа.</verse>
        <verse osisID='Ezra.2.55'>Синовете на слугите на Соломон: синовете на Сотай, синовете на Соферет, синовете на Феруда,</verse>
        <verse osisID='Ezra.2.56'>синовете на Яала, синовете на Даркон, синовете на Гедил,</verse>
        <verse osisID='Ezra.2.57'>синовете на Сефатия, синовете на Атил, синовете на Фохерет от Севаим, синовете на Амий.</verse>
        <verse osisID='Ezra.2.58'>Всичките нетиними и синовете на слугите на Соломон бяха триста деветдесет и двама души.</verse>
        <verse osisID='Ezra.2.59'>А ето тези, които се изкачиха от Тел-Мелах, Тел-Ариса, Херуф, Адан и Емир, но не можаха да покажат бащините си домове и произхода си, дали са от Израил:</verse>
        <verse osisID='Ezra.2.60'>синовете на Далая, синовете на Товия и синовете на Некода: шестстотин петдесет и двама души.</verse>
        <verse osisID='Ezra.2.61'>И от синовете на свещениците: синовете на Авая, синовете на Акос, синовете на Верзелай, който взе жена от дъщерите на галаадеца Верзелай и се нарече по тяхното име.</verse>
        <verse osisID='Ezra.2.62'>Тези търсиха записването си между записаните в родословието, но не се намери. И те бяха изключени от свещенството като нечисти.</verse>
        <verse osisID='Ezra.2.63'>И управителят им заповяда да не ядат от пресветите неща, докато не се издигне свещеник с Урим и Тумим.</verse>
        <verse osisID='Ezra.2.64'>Цялото събрание беше общо четиридесет и две хиляди триста и шестдесет души,</verse>
        <verse osisID='Ezra.2.65'>освен слугите им и слугините им, които бяха седем хиляди триста тридесет и седем. Имаха и двеста певци и певици.</verse>
        <verse osisID='Ezra.2.66'>Конете им бяха седемстотин тридесет и шест, мулетата им — двеста четиридесет и пет,</verse>
        <verse osisID='Ezra.2.67'>камилите им — четиристотин тридесет и пет, магаретата — шест хиляди седемстотин и двадесет.</verse>
        <verse osisID='Ezra.2.68'>И когато дойдоха при ГОСПОДНИЯ дом в Ерусалим, някои от главите на бащините домове принесоха доброволно за Божия дом, за да го възстановят на мястото му.</verse>
        <verse osisID='Ezra.2.69'>Според възможността си дадоха за съкровището за делото шестдесет и една хиляди драхми злато и пет хиляди мнаси сребро, и сто свещенически одежди.</verse>
        <verse osisID='Ezra.2.70'>И свещениците и левитите, и тези от народа, и певците, и вратарите, и нетинимите се заселиха в градовете си — целият Израил в градовете си.</verse>
      </chapter>
      <chapter osisID='Ezra.3'>
        <verse osisID='Ezra.3.1'>И когато настъпи седмият месец и израилевите синове бяха в градовете, народът се събра като един човек в Ерусалим.</verse>
        <verse osisID='Ezra.3.2'>И Иисус, синът на Йоседек, и братята му, свещениците, и Зоровавел, синът на Салатиил, и братята му станаха и построиха олтара на Израилевия Бог, за да принасят всеизгаряния на него, както е писано в закона на Божия човек Мойсей.</verse>
        <verse osisID='Ezra.3.3'>И издигнаха олтара на мястото му, понеже се страхуваха от народите на онези земи, и принасяха върху него всеизгаряния на ГОСПОДА, всеизгаряния сутрин и вечер.</verse>
        <verse osisID='Ezra.3.4'>И пазиха празника на колибите според правилото и принасяха ежедневните всеизгаряния на брой, както беше предписано, според определеното за всеки ден,</verse>
        <verse osisID='Ezra.3.5'>и след това и постоянното всеизгаряне, и на новолунията, и на всичките осветени ГОСПОДНИ празници, и жертвите на всекиго, който би принесъл доброволен принос на ГОСПОДА.</verse>
        <verse osisID='Ezra.3.6'>В първия ден на седмия месец започнаха да принасят всеизгаряния на ГОСПОДА; но основите на ГОСПОДНИЯ храм още не бяха положени.</verse>
        <verse osisID='Ezra.3.7'>И дадоха пари на каменоделците и на дърводелците, и ядене, пиене и масло на сидонците и тиряните, за да докарат кедрово дърво от Ливан в морето на Йопия според позволението, което им беше дал персийският цар Кир.</verse>
        <verse osisID='Ezra.3.8'>И във втория месец на втората година от завръщането им при Божия дом в Ерусалим Зоровавел, синът на Салатиил, и Иисус, синът на Йоседек, и останалите им братя, свещениците и левитите, и всички, които бяха дошли от плена в Ерусалим, започнаха да работят и поставиха левитите от двадесет годишна възраст и нагоре да надзирават делото по ГОСПОДНИЯ дом.</verse>
        <verse osisID='Ezra.3.9'>И Иисус, синовете му и братята му, Кадмиил и синовете му и синовете на Юда, пристъпиха като един човек, за да надзирават тези, които вършеха делото по Божия дом; също и синовете на Инадад, синовете им и братята им, левитите.</verse>
        <verse osisID='Ezra.3.10'>И когато зидарите положиха основите на ГОСПОДНИЯ храм, поставиха свещениците в одеждите им с тръби, и левитите, синовете на Асаф, с кимвали, за да славят ГОСПОДА според наредбата на израилевия цар Давид.</verse>
        <verse osisID='Ezra.3.11'>И запяха ответно, като славеха ГОСПОДА и Му благодаряха, защото е благ, защото милостта Му към Израил е вечна. И целият народ ликуваше гръмогласно и славеше ГОСПОДА, понеже основите на ГОСПОДНИЯ дом бяха положени.</verse>
        <verse osisID='Ezra.3.12'>Но мнозина от свещениците и левитите, и главите на бащините домове, старците, които бяха видели първия дом, плачеха със силен глас, докато се полагаха основите на този дом пред очите им. А мнозина издигнаха глас в радостно възклицание.</verse>
        <verse osisID='Ezra.3.13'>И народът не можеше да различи гласа на радостното възклицание от гласа на плача сред народа, защото народът ликуваше гръмогласно и ликуването се чуваше надалеч.</verse>
      </chapter>
      <chapter osisID='Ezra.4'>
        <verse osisID='Ezra.4.1'>И враговете на Юда и Вениамин чуха, че завърналите се от плена строяли храм на ГОСПОДА, Израилевия Бог,</verse>
        <verse osisID='Ezra.4.2'>и дойдоха при Зоровавел и при главите на бащините домове и им казаха: Нека да градим с вас, защото и ние търсим вашия Бог като вас и на Него жертваме от времето на асирийския цар Есарадон, който ни доведе тук.</verse>
        <verse osisID='Ezra.4.3'>Но Зоровавел и Иисус, и останалите глави на израилевите бащини домове им казаха: Не е за вас да строите с нас дома на нашия Бог. Ние сами ще строим на ГОСПОДА, Израилевия Бог, както ни заповяда персийският цар Кир.</verse>
        <verse osisID='Ezra.4.4'>Тогава народът на земята отслабваше ръцете на юдовия народ и им пречеше в строежа,</verse>
        <verse osisID='Ezra.4.5'>и наемаше съветници против тях, за да осуетят намерението им, през всичките дни на персийския цар Кир, чак до царуването на персийския цар Дарий.</verse>
        <verse osisID='Ezra.4.6'>И когато царуваше Асуир, в началото на царуването му, написаха обвинение против жителите на Юда и Ерусалим.</verse>
        <verse osisID='Ezra.4.7'>В дните на Артаксеркс Вислам, Митридат, Тавеил и другите им съслужители писаха до персийския цар Артаксеркс. Писмото беше написано на арамейски. Това е арамейският превод:</verse>
        <verse osisID='Ezra.4.8'>Управителят Реум и писарят Самса писаха писмо против Ерусалим до цар Артаксеркс, както следва:</verse>
        <verse osisID='Ezra.4.9'>Управителят Реум, писарят Самса и другите им съслужители, динците, афарсахците, тарфалците, афарсяните, архевците, вавилонците, сусанците, еламците,</verse>
        <verse osisID='Ezra.4.10'>и останалите народи, които великият и славният Асенафар доведе и засели в градовете на Самария и в другите градове отвъд реката; и така:</verse>
        <verse osisID='Ezra.4.11'>Ето препис от писмото, което пратиха на цар Артаксеркс: Слугите ти, мъжете, които са отвъд реката; и така:</verse>
        <verse osisID='Ezra.4.12'>Нека е известно на царя, че юдеите, които се изкачиха от теб, дойдоха при нас в Ерусалим и строят бунтовния и злия град, издигат стените и поправят основите.</verse>
        <verse osisID='Ezra.4.13'>Нека сега е известно на царя, че ако се построи този град и се издигнат стените, няма вече да плащат данък, мито, или пътен данък и това ще навреди на дохода на царете.</verse>
        <verse osisID='Ezra.4.14'>А понеже ние служим на двореца и е неприлично за нас да гледаме вредата, която ще се нанесе на царя, затова изпращаме да известим на царя,</verse>
        <verse osisID='Ezra.4.15'>за да се потърси в книгата на летописите на бащите ти. И ще намериш в книгата на летописите и ще узнаеш, че този град е бунтовен град, който е навреждал на царете и областите, и че още от старо време в него са се вдигали въстания. Затова този град е бил разрушен.</verse>
        <verse osisID='Ezra.4.16'>Известяваме на царя, че ако този град се построи отново и стените му се издигнат, поради това няма да имаш никакво притежание отсам реката.</verse>
        <verse osisID='Ezra.4.17'>И царят изпрати отговор на управителя Реум, на писаря Самса и на другите им съслужители, които живееха в Самария и в другите градове отвъд реката: Мир. И така:</verse>
        <verse osisID='Ezra.4.18'>Писмото, което ни изпратихте, се прочете ясно пред мен.</verse>
        <verse osisID='Ezra.4.19'>И издадох заповед и потърсиха и намериха, че този град още от старо време се е надигал против царете и че в него са ставали бунтове и въстания.</verse>
        <verse osisID='Ezra.4.20'>И е имало силни царе над Ерусалим, които са владеели над всичко отвъд реката, и са им се плащали данък, мито и пътен данък.</verse>
        <verse osisID='Ezra.4.21'>И така, заповядайте да се спрат онези мъже, за да не се строи отново този град, докато не бъде издадена заповед от мен.</verse>
        <verse osisID='Ezra.4.22'>И внимавайте да не бъдете небрежни в това! Защо да расте злото за вреда на царете?</verse>
        <verse osisID='Ezra.4.23'>А когато преписът от писмото на цар Артаксеркс се прочете пред Реум и писаря Самса и съслужителите им, те побързаха да отидат в Ерусалим при юдеите и ги спряха със сила и власт.</verse>
        <verse osisID='Ezra.4.24'>Тогава престана работата по Божия дом в Ерусалим и остана спряна до втората година от царуването на персийския цар Дарий.</verse>
      </chapter>
      <chapter osisID='Ezra.5'>
        <verse osisID='Ezra.5.1'>И пророците, пророк Агей и Захария, синът на Идо, пророкуваха на юдеите, които бяха в Юда и Ерусалим в Името на Израилевия Бог, който беше над тях.</verse>
        <verse osisID='Ezra.5.2'>Тогава Зоровавел, синът на Салатиил, и Иисус, синът на Йоседек, станаха и започнаха да строят Божия дом в Ерусалим, и с тях бяха Божиите пророци, които ги подкрепяха.</verse>
        <verse osisID='Ezra.5.3'>В онова време областният управител отсам реката Татанай и Сетар-Вознай, и съслужителите им дойдоха при тях и им казаха така: Кой ви заповяда да строите този дом и да издигате тази стена?</verse>
        <verse osisID='Ezra.5.4'>И ние им казахме кои бяха имената на мъжете, които градяха зданието.</verse>
        <verse osisID='Ezra.5.5'>Но върху старейшините на юдеите беше окото на техния Бог, така че не ги спряха, докато не се отнесе работата до Дарий и се даде писмен отговор за нея.</verse>
        <verse osisID='Ezra.5.6'>Ето препис от писмото, което областният управител отвъд реката Татанай, Сетар-Вознай и съслужителите му, персийските чиновници, които са отвъд реката, пратиха до цар Дарий.</verse>
        <verse osisID='Ezra.5.7'>Пратиха му писмо, в което беше писано така: На цар Дарий всяко благополучие!</verse>
        <verse osisID='Ezra.5.8'>Нека бъде известно на царя, че ходихме в юдейската област при дома на великия Бог, и той се строи с големи камъни, и в стените се поставят дървета; и това дело се върши усърдно и успява в ръцете им.</verse>
        <verse osisID='Ezra.5.9'>Тогава попитахме онези старейшини и им казахме така: Кой ви разреши да строите този дом и да издигате тези стени?</verse>
        <verse osisID='Ezra.5.10'>Попитахме ги също и за имената им, за да ти съобщим и да запишем имената на мъжете, които ги предвождат.</verse>
        <verse osisID='Ezra.5.11'>А те ни дадоха отговор и казаха: Ние сме слуги на Бога на небето и земята и строим наново дома, който е бил построен преди много години. Един велик израилев цар го беше построил и завършил.</verse>
        <verse osisID='Ezra.5.12'>Но понеже бащите ни разгневиха небесния Бог, Той ги предаде в ръката на вавилонския цар Навуходоносор, халдееца, който разруши този дом и отведе народа във Вавилон.</verse>
        <verse osisID='Ezra.5.13'>Но в първата година на вавилонския цар Кир, цар Кир издаде заповед да се построи наново този Божи дом.</verse>
        <verse osisID='Ezra.5.14'>И златните и сребърните вещи на Божия дом, които Навуходоносор беше взел от храма, който е в Ерусалим, и беше отнесъл във вавилонския храм, тях цар Кир извади от вавилонския храм и те бяха предадени на Сасавасар — така е името му — когото направи областен управител.</verse>
        <verse osisID='Ezra.5.15'>И му каза: Вземи тези вещи, иди, положи ги в храма, който е в Ерусалим, и нека се построи Божият дом на мястото му.</verse>
        <verse osisID='Ezra.5.16'>Тогава този Сасавасар дойде и положи основите на Божия дом, който е в Ерусалим. Оттогава досега домът се строи, но още не е довършен.</verse>
        <verse osisID='Ezra.5.17'>И така, ако е угодно на царя, нека се потърси в царската съкровищница там, във Вавилон, дали наистина е била издадена заповед от цар Кир да се построи този Божи дом в Ерусалим. И нека царят ни изпрати волята си за това.</verse>
      </chapter>
      <chapter osisID='Ezra.6'>
        <verse osisID='Ezra.6.1'>Тогава цар Дарий издаде заповед и претърсиха в помещенията на архивите, където се полагаха съкровищата във Вавилон.</verse>
        <verse osisID='Ezra.6.2'>И в Ахмета, в двореца, който е в областта Мидия, се намери един свитък, в който имаше такъв летопис:</verse>
        <verse osisID='Ezra.6.3'>В първата година на цар Кир цар Кир издаде заповед за Божия дом в Ерусалим: Този дом да се построи отново като място, където се принасят жертви. И да се положат здраво основите му, височината му да бъде шестдесет лакътя, ширината му — шестдесет лакътя,</verse>
        <verse osisID='Ezra.6.4'>с три реда големи камъни и един ред нови дървета. И разноските да се поемат от царския дом.</verse>
        <verse osisID='Ezra.6.5'>Също и златните и сребърните вещи на Божия дом, които Навуходоносор взе от храма, който беше в Ерусалим, и ги донесе във Вавилон, да се върнат и всички да се отнесат в храмА в Ерусалим, на мястото им, и да ги положиш в Божия дом.</verse>
        <verse osisID='Ezra.6.6'>И така, Татанай, областен управител отвъд реката, Сетар-Вознай, и съслужителите ви, персийските чиновници, които сте отвъд реката, отдалечете се от там.</verse>
        <verse osisID='Ezra.6.7'>Оставете работата по този Божи дом; нека областният управител на юдеите и старейшините на юдеите построят този Божи дом на мястото му.</verse>
        <verse osisID='Ezra.6.8'>И издавам заповед за това, което трябва да направите за тези старейшини на юдеите за построяването на този Божи дом: да се дават незабавно от царския имот, от данъка на областите отвъд реката, разноските на тези мъже, за да не бъдат възпрепятствани.</verse>
        <verse osisID='Ezra.6.9'>И от каквото се нуждаят, било телци, или овни, или агнета за всеизгарянията на небесния Бог, или жито, сол, вино и маслинено масло, да им се дават всеки ден непременно по искане на свещениците, които са в Ерусалим,</verse>
        <verse osisID='Ezra.6.10'>за да принасят благоуханни жертви на небесния Бог и да се молят за живота на царя и на синовете му.</verse>
        <verse osisID='Ezra.6.11'>И издавам заповед: на всекиго, който би престъпил тази заповед, да се изкърти греда от къщата му и да се изправи, и той да бъде прикован на нея, и къщата му да стане на бунище заради това.</verse>
        <verse osisID='Ezra.6.12'>И Бог, който е настанил Името Си там, да повали всеки цар и народ, които биха прострели ръка да престъпят тази заповед, за да се събори този Божи дом, който е в Ерусалим. Аз, Дарий, издадох заповедта. Да се изпълни точно!</verse>
        <verse osisID='Ezra.6.13'>Тогава областният управител отвъд реката Татанай, Сетар-Вознай и съслужителите им направиха точно според заповедта на цар Дарий.</verse>
        <verse osisID='Ezra.6.14'>И юдейските старейшини строяха и успяваха чрез пророкуването на пророк Агей и на Захария, сина на Идо. Те строиха и завършиха според заповедта на Израилевия Бог и според заповедта на Кир и Дарий, и Артаксеркс, царя на Персия.</verse>
        <verse osisID='Ezra.6.15'>И този дом се завърши на третия ден от месец Адар, в шестата година от царуването на цар Дарий.</verse>
        <verse osisID='Ezra.6.16'>И израилевите синове, свещениците и левитите, и останалите от върналите се от плена празнуваха с веселие посвещението на този Божи дом.</verse>
        <verse osisID='Ezra.6.17'>За посвещението на този Божи дом принесоха сто бика, двеста овена и четиристотин агнета, а в принос за грях за целия Израил — дванадесет козела, според броя на израилевите племена.</verse>
        <verse osisID='Ezra.6.18'>И поставиха свещениците в чиновете им и левитите в отредите им за Божията служба в Ерусалим според писаното в книгата на Мойсей.</verse>
        <verse osisID='Ezra.6.19'>И завърналите се от плена направиха Пасхата на четиринадесетия ден от първия месец,</verse>
        <verse osisID='Ezra.6.20'>защото свещениците и левитите се бяха очистили като един човек и всички бяха чисти. Те заклаха пасхата за всички завърнали се от плена и за братята си, свещениците, и за себе си.</verse>
        <verse osisID='Ezra.6.21'>И израилевите синове, които се бяха завърнали от плена, и всички, които се бяха отлъчили от нечистотата на народите на земята и се бяха присъединили към тях, за да търсят ГОСПОДА, Израилевия Бог, ядоха пасхата.</verse>
        <verse osisID='Ezra.6.22'>И пазиха празника на безквасните хлябове седем дни с веселие, защото ГОСПОД ги беше зарадвал, като беше обърнал към тях сърцето на асирийския цар, и той укрепи ръцете им в делото на дома на Бога, Израилевия Бог.</verse>
      </chapter>
      <chapter osisID='Ezra.7'>
        <verse osisID='Ezra.7.1'>И след тези събития, при царуването на персийския цар Артаксеркс, Ездра, синът на Сарая, син на Азария, син на Хелкия,</verse>
        <verse osisID='Ezra.7.2'>син на Селум, син на Садок, син на Ахитов,</verse>
        <verse osisID='Ezra.7.3'>син на Амария, син на Азария, син на Мераиот,</verse>
        <verse osisID='Ezra.7.4'>син на Зария, син на Озий, син на Вукий,</verse>
        <verse osisID='Ezra.7.5'>син на Ависуй, син на Финеес, син на Елеазар, син на главния свещеник Аарон —</verse>
        <verse osisID='Ezra.7.6'>този Ездра се изкачи от Вавилон. Той беше книжник, вещ в закона на Мойсей, който ГОСПОД, Израилевият Бог, беше дал. И царят му даде всичко, което поиска, понеже ръката на ГОСПОДА, неговия Бог, беше над него.</verse>
        <verse osisID='Ezra.7.7'>И някои от израилевите синове и от свещениците и левитите, и певците, и вратарите, и нетинимите се изкачиха в Ерусалим в седмата година на цар Артаксеркс.</verse>
        <verse osisID='Ezra.7.8'>Ездра стигна в Ерусалим в петия месец от седмата година на царя.</verse>
        <verse osisID='Ezra.7.9'>Защото на първия ден от първия месец той започна изкачването от Вавилон и на първия ден от петия месец стигна в Ерусалим, понеже добрата ръка на неговия Бог беше над него.</verse>
        <verse osisID='Ezra.7.10'>Защото Ездра беше насочил сърцето си да изучава закона на ГОСПОДА и да го върши, и да учи в Израил наредби и правила.</verse>
        <verse osisID='Ezra.7.11'>А ето препис от писмото, което цар Артаксеркс даде на свещеник Ездра, книжника, книжника вещ в думите на ГОСПОДНИТЕ заповеди и наредбите му за Израил:</verse>
        <verse osisID='Ezra.7.12'>Артаксеркс, цар на царете, до свещеник Ездра, книжника вещ в закона на небесния Бог: съвършен мир. И така:</verse>
        <verse osisID='Ezra.7.13'>Издавам заповед: всеки в царството ми, който е от израилевия народ и от свещениците и левитите, който би пожелал да отиде в Ерусалим, може да отиде с теб;</verse>
        <verse osisID='Ezra.7.14'>тъй като ти си изпратен от царя и от седемте му съветници да изследваш за Юда и Ерусалим според закона на твоя Бог, който е в ръката ти,</verse>
        <verse osisID='Ezra.7.15'>и да занесеш среброто и златото, което царят и съветниците му доброволно принасят на Израилевия Бог, чието обиталище е в Ерусалим,</verse>
        <verse osisID='Ezra.7.16'>както и цялото сребро и злато, което ще получиш от цялата вавилонска област, освен доброволните приноси на народа и на свещениците, които те принасят доброволно за дома на своя Бог, който е в Ерусалим.</verse>
        <verse osisID='Ezra.7.17'>Затова, купи съвестно с тези пари бикове, овни, агнета и хлебните им приноси, и възлиянията им, и ги принеси върху олтара на дома на вашия Бог, който е в Ерусалим.</verse>
        <verse osisID='Ezra.7.18'>И каквото ти се види добре, на теб и на братята ти, да направите с останалото сребро и злато, направете според волята на вашия Бог.</verse>
        <verse osisID='Ezra.7.19'>А съдовете, които са ти дадени за службата на дома на твоя Бог, предай ги пред ерусалимския Бог.</verse>
        <verse osisID='Ezra.7.20'>И каквото още е необходимо за дома на твоя Бог, което се наложи да изразходваш, изразходвай го от царската съкровищница.</verse>
        <verse osisID='Ezra.7.21'>И от мен, цар Артаксеркс, се издаде заповед до всичките ковчежници отвъд реката: всичко, което би поискал от вас свещеник Ездра, книжникът вещ в закона на небесния Бог, да се дава веднага,</verse>
        <verse osisID='Ezra.7.22'>до сто таланта сребро и до сто кора жито, и до сто вати вино, и до сто вати маслинено масло, и сол без записване.</verse>
        <verse osisID='Ezra.7.23'>Всичко, което е според заповедта на небесния Бог, да се прави старателно за дома на небесния Бог, за да не дойде гняв върху царството на царя и синовете му.</verse>
        <verse osisID='Ezra.7.24'>Също ви съобщаваме, че никой няма право да налага данък, мито или пътен данък на никого от свещениците и левитите, певците, вратарите, нетинимите и слугите на този Божи дом.</verse>
        <verse osisID='Ezra.7.25'>А ти, Ездра, според мъдростта на своя Бог, която имаш, постави съдии и управители, които да съдят целия народ отвъд реката, и те всички да са такива, които знаят законите на твоя Бог. И поучавайте всеки, който не ги знае.</verse>
        <verse osisID='Ezra.7.26'>А против всекиго, който не пази закона на твоя Бог и закона на царя, да се изпълнява незабавно присъдата, било то смърт, или заточение, или глоба от имота, или затвор.</verse>
        <verse osisID='Ezra.7.27'>Благословен да бъде ГОСПОД, Бог на бащите ни, който вложи такова нещо в сърцето на царя — да прослави дома на ГОСПОДА, който е в Ерусалим —</verse>
        <verse osisID='Ezra.7.28'>и ми даде милост пред царя и съветниците му, и пред всичките силни началници на царя! И аз се насърчих, понеже ръката на ГОСПОДА, моя Бог, беше над мен и събрах някои от главните мъже в Израил, за да се изкачат заедно с мен.</verse>
      </chapter>
      <chapter osisID='Ezra.8'>
        <verse osisID='Ezra.8.1'>А ето главите на бащините им домове и родословието на онези, които се изкачиха с мен от Вавилон при царуването на цар Артаксеркс:</verse>
        <verse osisID='Ezra.8.2'>От синовете на Финеес: Гирсон; от синовете на Итамар: Даниил; от синовете на Давид: Хатус;</verse>
        <verse osisID='Ezra.8.3'>от синовете на Сехания, от синовете на Фарос: Захария, и с него бяха записани от мъжки пол сто и петдесет души;</verse>
        <verse osisID='Ezra.8.4'>от синовете на Фаат-Моав: Елиоинай, синът на Зарая, и с него двеста от мъжки пол;</verse>
        <verse osisID='Ezra.8.5'>от синовете на Сехания: синът на Яазил и с него триста от мъжки пол;</verse>
        <verse osisID='Ezra.8.6'>и от синовете на Адин: Евед, синът на Йонатан, и с него петдесет от мъжки пол;</verse>
        <verse osisID='Ezra.8.7'>и от синовете на Елам: Исая, синът на Готолия, и с него седемдесет от мъжки пол;</verse>
        <verse osisID='Ezra.8.8'>и от синовете на Сефатия: Зевадия, синът на Михаил, и с него осемдесет от мъжки пол;</verse>
        <verse osisID='Ezra.8.9'>и от синовете на Йоав: Авдия, синът на Ехиил, и с него двеста и осемнадесет от мъжки пол;</verse>
        <verse osisID='Ezra.8.10'>и от синовете на Селомит: синът на Йосиф и с него сто и шестдесет мъже;</verse>
        <verse osisID='Ezra.8.11'>и от синовете на Вивай: Захария, синът на Вивай, и с него двадесет и осем от мъжки пол;</verse>
        <verse osisID='Ezra.8.12'>и от синовете на Азгад: Йоанан, синът на Акатан, и с него сто и десет от мъжки пол;</verse>
        <verse osisID='Ezra.8.13'>и от синовете на Адоникам, последните, и ето имената им: Елифалет, Еиил и Семая и с тях шестдесет от мъжки пол;</verse>
        <verse osisID='Ezra.8.14'>и от синовете на Вагуй: Утай и Завуд, и с тях седемдесет от мъжки пол.</verse>
        <verse osisID='Ezra.8.15'>И ги събрах при реката, която тече към Аава, и се разположихме там на стан три дни. И като прегледах народа и свещениците, не намерих нито един от потомците на Леви.</verse>
        <verse osisID='Ezra.8.16'>Тогава изпратих за Елиезер, Ариил, Семая и Елнатан, и Ярив, и Елнатан, и Натан, и Захария, и Месулам, главни мъже, и за Йоярив и Елнатан, учители,</verse>
        <verse osisID='Ezra.8.17'>и ги изпратих до Идо, главата на мястото Касифия. И им казах какви думи да говорят на Идо и на братята му, и на нетинимите в мястото Касифия, за да ни изпратят служители за дома на нашия Бог.</verse>
        <verse osisID='Ezra.8.18'>И понеже добрата ръка на нашия Бог беше над нас, те ни изпратиха един разумен човек от синовете на Маалий, син на Леви, син на Израил — Серевия и синовете му, и братята му, осемнадесет души;</verse>
        <verse osisID='Ezra.8.19'>и Асавия, и с него Исая от синовете на Мерарий и братята му, и синовете им, двадесет души;</verse>
        <verse osisID='Ezra.8.20'>и от нетинимите, които Давид и първенците бяха определили за прислуга на левитите, двеста и двадесет нетиними. Всички те бяха изредени по име.</verse>
        <verse osisID='Ezra.8.21'>И аз прогласих пост там, при реката Аава, за да се смирим пред нашия Бог и да измолим от Него изравнен път за себе си и за децата си, и за целия си имот —</verse>
        <verse osisID='Ezra.8.22'>защото ме беше срам да поискам от царя войска и конници, за да ни помагат против врагове по пътя, понеже бяхме говорили на царя и бяхме казали: Ръката на нашия Бог е за добро над всички, които Го търсят, а силата Му и гневът Му са против всички, които Го оставят.</verse>
        <verse osisID='Ezra.8.23'>И така, постихме и измолихме това от нашия Бог, и Той ни послуша.</verse>
        <verse osisID='Ezra.8.24'>И аз отделих дванадесет от началниците на свещениците: Серевия, Асавия и с тях десет от братята им,</verse>
        <verse osisID='Ezra.8.25'>и им претеглих среброто и златото, и вещите, които царят и съветниците му, и началниците му, и целият Израил, който се намираше там, бяха принесли като възвишаем принос за дома на нашия Бог.</verse>
        <verse osisID='Ezra.8.26'>И аз претеглих в ръката им шестстотин и петдесет таланта сребро и сто таланта сребърни вещи, сто таланта злато</verse>
        <verse osisID='Ezra.8.27'>и двадесет златни чаши, по хиляда драхми, и два съда от полиран до блясък бронз, скъпоценни като злато.</verse>
        <verse osisID='Ezra.8.28'>И им казах: Вие сте свети на ГОСПОДА и вещите са свети; и среброто и златото са доброволен принос на ГОСПОДА, Бога на бащите ви.</verse>
        <verse osisID='Ezra.8.29'>Бдете и ги пазете, докато ги претеглите пред началниците на свещениците и левитите и началниците на израилевите бащини домове в Ерусалим, в стаите на ГОСПОДНИЯ дом.</verse>
        <verse osisID='Ezra.8.30'>И свещениците и левитите приеха претегленото сребро и злато, и вещите, за да ги занесат в Ерусалим, в дома на нашия Бог.</verse>
        <verse osisID='Ezra.8.31'>И на дванадесетия ден от първия месец тръгнахме от реката Аава, за да отидем в Ерусалим; и ръката на нашия Бог беше над нас и Той ни избави от ръката на врага и от засади по пътя.</verse>
        <verse osisID='Ezra.8.32'>И стигнахме в Ерусалим и останахме там три дни.</verse>
        <verse osisID='Ezra.8.33'>А на четвъртия ден среброто и златото, и вещите бяха претеглени в дома на нашия Бог в ръката на Меримот, сина на свещеник Урия, с когото беше Елеазар, синът на Финеес, и с тях — левитите Йозавад, синът на Иисус, и Ноадия, синът на Венуй.</verse>
        <verse osisID='Ezra.8.34'>Всичко се предаде под брой и по тегло; и в същото време цялото тегло беше записано.</verse>
        <verse osisID='Ezra.8.35'>И дошлите от плена, завърналите се от плен, принесоха всеизгаряния на Израилевия Бог: дванадесет юнеца за целия Израил, деветдесет и шест овена, седемдесет и седем агнета и дванадесет козела в принос за грях — всичко във всеизгаряне на ГОСПОДА.</verse>
        <verse osisID='Ezra.8.36'>И предадоха заповедите на царя на царските сатрапи и на областните управители отсам реката; и те подкрепяха народа и Божия дом.</verse>
      </chapter>
      <chapter osisID='Ezra.9'>
        <verse osisID='Ezra.9.1'>И когато това беше свършено, началниците дойдоха при мен и казаха: Израилевият народ и свещениците, и левитите не са се отделили от народите на тези земи според техните мерзости — от ханаанците, хетейците, ферезейците, евусейците, амонците, моавците, египтяните и аморейците —</verse>
        <verse osisID='Ezra.9.2'>защото са вземали от дъщерите им за себе си и за синовете си и така светият род се е смесил с народите на тези земи; дори ръката на началниците и управителите е била първа в това престъпление.</verse>
        <verse osisID='Ezra.9.3'>И като чух това нещо, раздрах дрехата си и мантията си, скубах косата на главата си и брадата си, и седях като вцепенен.</verse>
        <verse osisID='Ezra.9.4'>Тогава се събраха при мен всички, които трепереха от думите на Израилевия Бог заради престъплението на отведените в плен; а аз седях като вцепенен до вечерната жертва.</verse>
        <verse osisID='Ezra.9.5'>А във времето на вечерната жертва станах от унижението си, като бях раздрал дрехата си и мантията си, и паднах на колене, и прострях ръцете си към ГОСПОДА, своя Бог, и казах:</verse>
        <verse osisID='Ezra.9.6'>Боже мой, срамувам се и се свеня да повдигна лицето си към Теб, Боже мой, защото беззаконията ни надвишиха главите ни и грехът ни порасна до небесата.</verse>
        <verse osisID='Ezra.9.7'>От дните на бащите си до днес ние сме били в голям грях; и поради беззаконията си ние, царете ни и свещениците ни бяхме предадени в ръката на царете на други земи, на меч, на плен, на разграбване и на опозоряване на лицата ни, както е днес.</verse>
        <verse osisID='Ezra.9.8'>И сега за един кратък миг ни се оказа милост от ГОСПОДА, нашия Бог, като Той ни остави остатък и ни закрепи в Своето свято място, за да просветли нашият Бог очите ни и да ни даде малко съживление в робството ни.</verse>
        <verse osisID='Ezra.9.9'>Защото сме роби, но и в робството ни нашият Бог не ни е оставил, а ни е оказал милост пред персийските царе, за да ни даде съживление, за да съградим дома на нашия Бог и да издигнем развалините му, и за да ни даде крепостна стена в Юда и в Ерусалим.</verse>
        <verse osisID='Ezra.9.10'>И сега, Боже наш, какво да кажем след това? Защото ние оставихме заповедите Ти,</verse>
        <verse osisID='Ezra.9.11'>които си ни дал чрез слугите Си, пророците, като си казал: Земята, в която влизате, за да я завладеете, е нечиста земя заради нечистотите на народите на земите и мерзостите, с които са я напълнили от край до край с нечистотата си.</verse>
        <verse osisID='Ezra.9.12'>И така, да не давате дъщерите си на синовете им и да не вземате техните дъщери за синовете си, и да не търсите мира им и благополучието им до века, за да се укрепите и да ядете благата на земята, и да я оставите в наследство на синовете си до века.</verse>
        <verse osisID='Ezra.9.13'>И след всичко, което дойде върху нас заради злите ни дела и заради големия ни грях — въпреки че Ти, Боже наш, си ни пощадил повече, отколкото заслужават беззаконията ни, и си ни дал такова избавление —</verse>
        <verse osisID='Ezra.9.14'>пак ли да нарушаваме Твоите заповеди и да се сродяваме с народите, предадени на тези мерзости? Няма ли да ни се разгневиш, докато се довършим и не остане никакъв остатък и никакво избавление?</verse>
        <verse osisID='Ezra.9.15'>ГОСПОДИ, Боже на Израил, Ти си праведен! Защото ние сме останалите избавени, както е днес. Ето, пред Теб сме с вината си, защото поради това никой не може да устои пред Теб.</verse>
      </chapter>
      <chapter osisID='Ezra.10'>
        <verse osisID='Ezra.10.1'>А докато Ездра се молеше и се изповядваше с плач, паднал пред Божия дом, около него се събра едно много голямо събрание от Израил, мъже, жени и деца, защото народът плачеше с голям плач.</verse>
        <verse osisID='Ezra.10.2'>Тогава Сехания, синът на Ехиил, от синовете на Елам, заговори и каза на Ездра: Ние извършихме престъпление против своя Бог и взехме за жени чужденки от народите на земята. Но сега все пак има надежда за Израил относно това.</verse>
        <verse osisID='Ezra.10.3'>И така, нека сега направим завет с нашия Бог да отпратим всички тези жени и родените от тях съгласно съвета на господаря ми и на онези, които треперят пред заповедта на нашия Бог. Нека се постъпи според закона.</verse>
        <verse osisID='Ezra.10.4'>Стани, защото това е твоя длъжност, и ние сме с теб. Бъди силен и действай!</verse>
        <verse osisID='Ezra.10.5'>Тогава Ездра стана и закле началниците на свещениците, на левитите и на целия Израил, че ще постъпят според това слово. И те се заклеха.</verse>
        <verse osisID='Ezra.10.6'>Тогава Ездра стана отпред Божия дом и отиде в стаята на Йоанан, сина на Елиасив; отиде там и не яде хляб, и не пи вода, защото тъжеше за престъплението на отведените в плен.</verse>
        <verse osisID='Ezra.10.7'>После прогласиха по Юда и Ерусалим между всичките върнали се от плена да се съберат в Ерусалим.</verse>
        <verse osisID='Ezra.10.8'>А на всекиго, който не би дошъл до три дни според решението на началниците и старейшините, целият имот да бъде обречен на проклятие и самият той да бъде отлъчен от събранието на отведените в плен.</verse>
        <verse osisID='Ezra.10.9'>Тогава всички мъже от Юда и Вениамин се събраха до три дни в Ерусалим. Беше деветият месец, на двадесетия ден от месеца. И целият народ седеше на площада на Божия дом и трепереше заради това нещо и от поройния дъжд.</verse>
        <verse osisID='Ezra.10.10'>Тогава свещеник Ездра стана и им каза: Вие сте извършили престъпление и сте довели у дома си жени чужденки, за да умножите вината на Израил.</verse>
        <verse osisID='Ezra.10.11'>И така, изповядайте се сега пред ГОСПОДА, Бога на бащите си, и изпълнете волята Му, и се отделете от народите на земята и от жените чужденки!</verse>
        <verse osisID='Ezra.10.12'>И цялото събрание отговори и каза със силен глас: Според думите ти, така сме длъжни да направим!</verse>
        <verse osisID='Ezra.10.13'>Но народът е многоброен и е времето на дъждовете, така че не може да се стои вън. При това работата не е за един ден, нито за два, защото мнозина сме съгрешили в това нещо.</verse>
        <verse osisID='Ezra.10.14'>Затова нека пристъпят нашите началници за цялото събрание и нека всички по нашите градове, които са довели у дома си жени чужденки, да идват в определени времена, и заедно с тях старейшините на всеки град и съдиите му, докато се отвърне от нас пламенният гняв на нашия Бог заради това нещо.</verse>
        <verse osisID='Ezra.10.15'>И само Йонатан, синът на Асаил, и Яазия, синът на Текуй, се възпротивиха и Месулам и левитът Саватай ги подкрепиха.</verse>
        <verse osisID='Ezra.10.16'>И завърналите се от плена постъпиха така. И свещеник Ездра и някои глави на бащини домове, според бащините им домове, всички по име, се отделиха и седнаха на първия ден от десетия месец да изследват работата.</verse>
        <verse osisID='Ezra.10.17'>И до първия ден от първия месец свършиха с всички мъже, които бяха довели у дома си жени чужденки.</verse>
        <verse osisID='Ezra.10.18'>И между синовете на свещениците също се намериха такива, които бяха довели у дома си жени чужденки: от синовете на Иисус, сина на Йоседек, и братята му: Маасия и Елиезер, и Ярив, и Годолия.</verse>
        <verse osisID='Ezra.10.19'>И те дадоха ръцете си в обещание, че ще изгонят жените си, и като престъпници принесоха за престъплението си овен от стадото.</verse>
        <verse osisID='Ezra.10.20'>И от синовете на Емир: Ананий и Зевадия;</verse>
        <verse osisID='Ezra.10.21'>и от синовете на Харим: Маасия и Илия, и Семая, и Ехиил, и Озия;</verse>
        <verse osisID='Ezra.10.22'>и от синовете на Пасхор: Елиоинай, Маасия, Исмаил, Натанаил, Йозавад и Еласа;</verse>
        <verse osisID='Ezra.10.23'>и от левитите: Йозавад и Семей, и Келая, който е Келита, Петая, Юда и Елиезер;</verse>
        <verse osisID='Ezra.10.24'>и от певците: Елиасив; и от вратарите: Селум и Телем, и Урий;</verse>
        <verse osisID='Ezra.10.25'>и от Израил: от синовете на Фарос: Рамия и Езия, и Мелхия, и Миамин, и Елеазар, и Мелхия, и Ваная;</verse>
        <verse osisID='Ezra.10.26'>и от синовете на Елам: Матания, Захария и Ехиил, и Авдий, и Еримот, и Илия;</verse>
        <verse osisID='Ezra.10.27'>и от синовете на Затуй: Елиоинай, Елиасив, Матания и Еримот, и Завад, и Азиза;</verse>
        <verse osisID='Ezra.10.28'>от синовете на Вивай: Йоанан, Анания, Завай и Атлай;</verse>
        <verse osisID='Ezra.10.29'>и от синовете на Ваний: Месулам, Малух и Адая, Ясув и Сеал, и Рамот;</verse>
        <verse osisID='Ezra.10.30'>и от синовете на Фаат-Моав: Адна и Хелал, Ваная, Маасия, Матания, Веселеил и Вануй, и Манасия;</verse>
        <verse osisID='Ezra.10.31'>и от синовете на Харим: Елиезер, Есия, Мелхия, Семая, Симеон,</verse>
        <verse osisID='Ezra.10.32'>Вениамин, Малух и Самария;</verse>
        <verse osisID='Ezra.10.33'>от синовете на Асум: Матенай, Матата, Завад, Елифалет, Еремай, Манасия и Семай;</verse>
        <verse osisID='Ezra.10.34'>от синовете на Ваний: Маадай, Амрам и Уил,</verse>
        <verse osisID='Ezra.10.35'>Ваная, Ведея, Хелуй,</verse>
        <verse osisID='Ezra.10.36'>Вания, Меримот, Елиасив,</verse>
        <verse osisID='Ezra.10.37'>Матания, Матенай, Яасо,</verse>
        <verse osisID='Ezra.10.38'>и Ваний, и Вануй, Семей</verse>
        <verse osisID='Ezra.10.39'>и Селемия, и Натан, и Адая,</verse>
        <verse osisID='Ezra.10.40'>Махнадевай, Сасай, Сарай,</verse>
        <verse osisID='Ezra.10.41'>Азареил и Селемия, Самария,</verse>
        <verse osisID='Ezra.10.42'>Селум, Амария и Йосиф;</verse>
        <verse osisID='Ezra.10.43'>от синовете на Нево: Еиил, Мататия, Завад, Зевина, Ядав и Йоил, и Ваная.</verse>
        <verse osisID='Ezra.10.44'>Всички тези бяха взели жени чужденки; и между тях имаше жени, които бяха родили деца.</verse>
      </chapter>
    </div></osisText>
</osis>
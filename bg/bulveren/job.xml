<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Job'>
      <chapter osisID='Job.1'>
        <verse osisID='Job.1.1'>Имаше в земята Уз един човек на име Йов, и този човек беше непорочен и правдив, боеше се от Бога и отбягваше злото.</verse>
        <verse osisID='Job.1.2'>И му се родиха седем сина и три дъщери.</verse>
        <verse osisID='Job.1.3'>И имотът му беше седем хиляди глави дребен добитък и три хиляди камили, и петстотин чифта говеда, и петстотин магарици, и голямо множество слуги; и този човек беше най-голям от всичките жители на изтока.</verse>
        <verse osisID='Job.1.4'>И синовете му ходЕха и правеха пиршества в дома на всеки един от тях на деня му; и пращаха и канеха трите си сестри, за да ядат и да пият с тях.</verse>
        <verse osisID='Job.1.5'>И когато свършваха дните на пиршеството, Йов изпращаше и ги освещаваше; и ставаше рано сутринта и принасяше всеизгаряния според броя на всички тях, защото Йов казваше: Може би синовете ми са съгрешили и са се разделили в сърцата си с Бога. Така правеше Йов винаги.</verse>
        <verse osisID='Job.1.6'>И един ден Божиите синове дойдоха да се представят пред ГОСПОДА, и между тях дойде и Сатана.</verse>
        <verse osisID='Job.1.7'>И ГОСПОД каза на Сатана: Откъде идваш? А Сатана отговори на ГОСПОДА и каза: От обикаляне нагоре-надолу по земята и от ходене насам-натам по нея.</verse>
        <verse osisID='Job.1.8'>И ГОСПОД каза на Сатана: Обърнал ли си внимание на слугата Ми Йов, че няма друг като него на земята — човек непорочен и правдив, който се бои от Бога и отбягва злото?</verse>
        <verse osisID='Job.1.9'>А Сатана отговори на ГОСПОДА и каза: Без причина ли се бои Йов от Бога?</verse>
        <verse osisID='Job.1.10'>Не си ли оградил и него, и дома му, и всичко, което има? Благословил си делото на ръцете му и имотът му се шири по земята.</verse>
        <verse osisID='Job.1.11'>Но простри сега ръката Си и се докосни до всичко, което има — дали няма да Те похули в лице!</verse>
        <verse osisID='Job.1.12'>Тогава ГОСПОД каза на Сатана: Ето, всичко, което има, е в твоята ръка; само към него не простирай ръка. И Сатана излезе от присъствието на ГОСПОДА.</verse>
        <verse osisID='Job.1.13'>И в деня, когато синовете му и дъщерите му ядяха и пиеха вино в къщата на най-възрастния си брат,</verse>
        <verse osisID='Job.1.14'>при Йов дойде пратеник и каза: Говедата оряха и магариците пасяха при тях,</verse>
        <verse osisID='Job.1.15'>когато савците ги нападнаха и ги откараха, избиха и слугите с острието на меча; и само аз избягах, за да ти съобщя.</verse>
        <verse osisID='Job.1.16'>Докато той още говореше, дойде и друг и каза: Божи огън падна от небето и изгори овцете и слугите, и ги погълна; и само аз избягах, за да ти съобщя.</verse>
        <verse osisID='Job.1.17'>Докато той още говореше, дойде и друг и каза: Халдейците образуваха три чети и нападнаха камилите и ги откараха, и избиха слугите с острието на меча; и само аз избягах, за да ти съобщя.</verse>
        <verse osisID='Job.1.18'>Докато той още говореше, дойде и друг и каза: Синовете и дъщерите ти ядяха и пиеха вино в къщата на най-възрастния си брат,</verse>
        <verse osisID='Job.1.19'>и внезапно дойде силен вятър от отвъд пустинята и удари четирите ъгъла на къщата, и тя падна върху младежите и те умряха; и само аз избягах, за да ти съобщя.</verse>
        <verse osisID='Job.1.20'>Тогава Йов стана и раздра дрехата си, и обръсна главата си, и падна на земята, и се поклони.</verse>
        <verse osisID='Job.1.21'>И каза: Гол излязох от утробата на майка си и гол ще се върна там. ГОСПОД даде, и ГОСПОД взе; да бъде благословено ГОСПОДНОТО Име.</verse>
        <verse osisID='Job.1.22'>Във всичко това Йов не съгреши, нито приписа на Бога нещо погрешно.</verse>
      </chapter>
      <chapter osisID='Job.2'>
        <verse osisID='Job.2.1'>И пак един ден Божиите синове дойдоха, за да се представят пред ГОСПОДА, и между тях дойде и Сатана, за да се представи пред ГОСПОДА.</verse>
        <verse osisID='Job.2.2'>И ГОСПОД каза на Сатана: Откъде идваш? А Сатана отговори на ГОСПОДА и каза: От обикаляне нагоре-надолу по земята и от ходене насам-натам по нея.</verse>
        <verse osisID='Job.2.3'>И ГОСПОД каза на Сатана: Обърнал ли си внимание на слугата Ми Йов, че няма друг като него на земята — човек непорочен и правдив, който се бои от Бога и отбягва злото? И още държи здраво непорочността си, въпреки че ти Ме подбуди против него, за да го погълна без причина.</verse>
        <verse osisID='Job.2.4'>А Сатана отговори на ГОСПОДА и каза: Кожа за кожа, да; всичко, което има човек, ще го даде за живота си.</verse>
        <verse osisID='Job.2.5'>Но простри сега ръката Си и се докосни до костите му и до плътта му — дали няма да Те похули в лице!</verse>
        <verse osisID='Job.2.6'>Тогава ГОСПОД каза на Сатана: Ето, той е в ръката ти; само пощади живота му.</verse>
        <verse osisID='Job.2.7'>И Сатана излезе от присъствието на ГОСПОДА и порази Йов с лоши язви от стъпалото на крака му до темето му.</verse>
        <verse osisID='Job.2.8'>И той си взе парче от глинен съд, за да се чеше с него, и седеше в пепелта.</verse>
        <verse osisID='Job.2.9'>Тогава жена му му каза: Още ли държиш здраво непорочността си? Похули Бога и умри!</verse>
        <verse osisID='Job.2.10'>А той й каза: Ти говориш, както говори една от безумните жени! Само доброто ли да приемаме от Бога, а злото да не приемаме? Във всичко това Йов не съгреши с устните си.</verse>
        <verse osisID='Job.2.11'>И тримата приятели на Йов чуха за цялото това нещастие, което го беше сполетяло, и дойдоха всеки от мястото си — теманецът Елифаз и шуахецът Валдад, и наамецът Софар — и се уговориха да дойдат заедно и да му съчувстват, и да го утешат.</verse>
        <verse osisID='Job.2.12'>И като повдигнаха очите си отдалеч и не го познаха, те издигнаха глас и заплакаха; и всеки раздра дрехата си и посипаха пръст на главите си към небето.</verse>
        <verse osisID='Job.2.13'>И седяха с него на земята седем дни и седем нощи; и никой не му проговори дума, защото виждаха, че болката му беше много голяма.</verse>
      </chapter>
      <chapter osisID='Job.3'>
        <verse osisID='Job.3.1'>След това Йов отвори устата си и прокле деня си.</verse>
        <verse osisID='Job.3.2'>И Йов заговори и каза:</verse>
        <verse osisID='Job.3.3'>Да погине денят, в който се родих, и нощта, в която се каза: Зачена се мъжко!</verse>
        <verse osisID='Job.3.4'>Мрак да бъде онзи ден; да не го зачита Бог отгоре и да не изгрее на него светлина!</verse>
        <verse osisID='Job.3.5'>Да го обладаят тъмнина и смъртна сянка, да го покрие облак, да го ужаси тъмата на деня!</verse>
        <verse osisID='Job.3.6'>Онази нощ — тъмнина да я обладава, да не се радва между дните на годината, да не влезе в числото на месеците!</verse>
        <verse osisID='Job.3.7'>Ето, безплодна да бъде онази нощ, да не влезе в нея ликуване!</verse>
        <verse osisID='Job.3.8'>Да я прокълнат онези, които кълнат деня, онези, които са изкусни да събудят Левиатан.</verse>
        <verse osisID='Job.3.9'>Да потъмнеят звездите на здрача й, да чака светлина и да я няма и да не види лъчите на зората;</verse>
        <verse osisID='Job.3.10'>защото не затвори вратата на майчината ми утроба и не скри страданието от очите ми.</verse>
        <verse osisID='Job.3.11'>Защо не умрях още от утробата и не издъхнах, щом излязох от корема?</verse>
        <verse osisID='Job.3.12'>Защо ме приеха коленете и защо — гърдите, за да суча?</verse>
        <verse osisID='Job.3.13'>Защото сега щях да лежа и да почивам, щях да спя, тогава щях покой да имам —</verse>
        <verse osisID='Job.3.14'>с царе и съветници земни, които съградиха си развалини,</verse>
        <verse osisID='Job.3.15'>или с князе, които имаха и злато, и къщите напълниха си със сребро.</verse>
        <verse osisID='Job.3.16'>Или като скрито мъртвородено не щеше да ме има, като децата, които не са видели светлина.</verse>
        <verse osisID='Job.3.17'>Там безбожните престават да вилнеят и уморените там си почиват.</verse>
        <verse osisID='Job.3.18'>Там пленените са на спокойствие и гласа на угнетителя не чуват.</verse>
        <verse osisID='Job.3.19'>Там са малък и голям; и слугата е свободен от своя господар.</verse>
        <verse osisID='Job.3.20'>Защо се дава светлина на страдащия и живот — на огорчените в душата,</verse>
        <verse osisID='Job.3.21'>които за смъртта копнеят, но я няма; от имане скрито повече я търсят,</verse>
        <verse osisID='Job.3.22'>и се радват до ликуване и веселят се, щом намерят гроба;</verse>
        <verse osisID='Job.3.23'>на човека, чийто път е скрит, и когото Бог е оградил, затворил?</verse>
        <verse osisID='Job.3.24'>Защото още преди хляба ми въздишката ми идва и стенанията ми като вода се леят.</verse>
        <verse osisID='Job.3.25'>Защото онова, от което се боях, ме връхлетя и онова, от което се ужасявах, ми се случи.</verse>
        <verse osisID='Job.3.26'>Нямам мир, нито почивка, нито покой, и дойде беда.</verse>
      </chapter>
      <chapter osisID='Job.4'>
        <verse osisID='Job.4.1'>Тогава теманецът Елифаз отговори и каза:</verse>
        <verse osisID='Job.4.2'>Ако се опитаме да ти кажем нещо, ще ти дотегне ли? Но кой може се сдържи да не говори?</verse>
        <verse osisID='Job.4.3'>Ето, ти си наставил мнозина и отслабнали ръце си укрепил.</verse>
        <verse osisID='Job.4.4'>Думите ти са изправили препъващия се и уморени колене си укрепил.</verse>
        <verse osisID='Job.4.5'>А сега това те връхлетя и ти дотяга; докосва се до теб и се смущаваш.</verse>
        <verse osisID='Job.4.6'>Не е ли твоят страх от Бога упованието ти и непорочността на пътищата ти — надеждата ти?</verse>
        <verse osisID='Job.4.7'>Спомни си сега — кой някога невинен е погинал и праведни къде изтребени били са?</verse>
        <verse osisID='Job.4.8'>Според както аз видял съм, които измама орат и страдание сеят, това и после жънат.</verse>
        <verse osisID='Job.4.9'>От Божия дъх те погиват и от полъха на ноздрите Му се довършват.</verse>
        <verse osisID='Job.4.10'>Реването на лъва и на ревящия гласът замлъкват и зъбите на лъвчетата се строшават.</verse>
        <verse osisID='Job.4.11'>Лъвът загива от липса на плячка и малките на лъвицата се разпръсват.</verse>
        <verse osisID='Job.4.12'>А до мен достигна скришно дума и ухото ми от нея шепот долови.</verse>
        <verse osisID='Job.4.13'>Сред мислите от нощните видения, когато дълбок сън хората напада,</verse>
        <verse osisID='Job.4.14'>ужас ме обзе и потреперих, и всичките ми кости се разтресоха.</verse>
        <verse osisID='Job.4.15'>Тогава дух премина пред лицето ми и космите на тялото ми се изправиха.</verse>
        <verse osisID='Job.4.16'>Застана — но аз изгледа му не познах — като образ пред очите ми, мълчание, и чувам глас:</verse>
        <verse osisID='Job.4.17'>Може ли смъртен човек да е по-праведен от Бога? Може ли човек да е по-чист от Създателя си?</verse>
        <verse osisID='Job.4.18'>Той на слугите Си не се доверява и ангелите Си в заблуда обвинява,</verse>
        <verse osisID='Job.4.19'>а колко повече онези, които живеят в къщи от кал, чиято основа е в пръстта, и които се смазват по-бързо от молеца!</verse>
        <verse osisID='Job.4.20'>От сутринта до вечерта се съсипват, без някой да забележи, погиват завинаги.</verse>
        <verse osisID='Job.4.21'>Щом се дръпнат въжетата на шатрите им, те умират; и то умират без мъдрост.</verse>
      </chapter>
      <chapter osisID='Job.5'>
        <verse osisID='Job.5.1'>Извикай сега — има ли кой да ти отговори? И към кого от светите ще се обърнеш?</verse>
        <verse osisID='Job.5.2'>Защото досадата убива безумния и завистта умъртвява простия.</verse>
        <verse osisID='Job.5.3'>Виждал съм безумния да се закоренява и жилището му веднага съм проклинал.</verse>
        <verse osisID='Job.5.4'>Далеч са синовете му от безопасност; стъпкват ги във портата и няма избавител.</verse>
        <verse osisID='Job.5.5'>Гладният изяжда жетвата им и през тръните я граби; грабител поглъща имота им.</verse>
        <verse osisID='Job.5.6'>Защото бедствието не идва от пръстта, нито печалта пониква от земята;</verse>
        <verse osisID='Job.5.7'>но човек се ражда за печал, както искрите нагоре хвърчат.</verse>
        <verse osisID='Job.5.8'>Но аз ще търся Бога и делото си на Бога ще възложа,</verse>
        <verse osisID='Job.5.9'>който върши велики, неизследими дела и безбройни чудеса.</verse>
        <verse osisID='Job.5.10'>Той дава дъжд по лицето на земята и вода изпраща по лицето на полята.</verse>
        <verse osisID='Job.5.11'>Възвишава смирените и издига в безопасност нажалените.</verse>
        <verse osisID='Job.5.12'>Осуетява замислите на коварните и ръцете им не изпълняват начинанието си.</verse>
        <verse osisID='Job.5.13'>Улавя мъдрите в лукавството им, на хитрите съветът се проваля.</verse>
        <verse osisID='Job.5.14'>Денем срещат тъмнина, по пладне ходят пипнешком, като че нощем.</verse>
        <verse osisID='Job.5.15'>Но Той спасява сиромаха от меча, от устата и от ръката на силния.</verse>
        <verse osisID='Job.5.16'>Така бедният има надежда и устата на беззаконието се затварят.</verse>
        <verse osisID='Job.5.17'>Ето, блажен човекът, когото Бог изобличава; затова не презирай наказанието от Всесилния.</verse>
        <verse osisID='Job.5.18'>Защото Той наранява и Той превързва; Той поразява и ръцете Му изцеляват.</verse>
        <verse osisID='Job.5.19'>В шест беди ще те избави, и в седем няма зло да те докосне.</verse>
        <verse osisID='Job.5.20'>В глад от смърт ще те откупи и във война — от силата на меча.</verse>
        <verse osisID='Job.5.21'>Ще бъдеш скрит от бича на езика и няма да се плашиш от насилие, когато дойде.</verse>
        <verse osisID='Job.5.22'>Ще се присмееш на насилието и глада, от земни зверове не ще се плашиш.</verse>
        <verse osisID='Job.5.23'>Защото ще бъдеш в съюз със камъните на полето и полските зверове ще бъдат в мир със теб.</verse>
        <verse osisID='Job.5.24'>И ще познаеш, че шатрата ти е в мир, ще прегледаш жилището си и нищо няма да ти липсва.</verse>
        <verse osisID='Job.5.25'>Ще познаеш също, че потомството ти ще е многобройно и потомците ти — като земната трева.</verse>
        <verse osisID='Job.5.26'>Ще отидеш в гроба си във пълна зрялост, както житните снопи се прибират на времето си.</verse>
        <verse osisID='Job.5.27'>Ето, това изследвахме, така е. Чуй и разбери за себе си.</verse>
      </chapter>
      <chapter osisID='Job.6'>
        <verse osisID='Job.6.1'>Тогава Йов отговори и каза:</verse>
        <verse osisID='Job.6.2'>О, да би се претеглила моята печал и да би се поставила с нея на везните и злочестината ми!</verse>
        <verse osisID='Job.6.3'>Защото тогава тя би била по-тежка от пясъка на моретата — затова думите ми са били необмислени.</verse>
        <verse osisID='Job.6.4'>Защото стрелите на Всемогъщия са вътре в мен и духът ми от отровата им пие; Божиите ужаси се опълчват против мен.</verse>
        <verse osisID='Job.6.5'>Дивото магаре реве ли при тревата; или говедото мучи ли при храната си?</verse>
        <verse osisID='Job.6.6'>Яде ли се безвкусното без сол и има ли вкус в белтъка на яйцето?</verse>
        <verse osisID='Job.6.7'>Душата ми отказваше да ги докосне, те ми станаха като безвкусното ми ястие.</verse>
        <verse osisID='Job.6.8'>О, да би ми се изпълнила молбата, да ми дадеше Бог копнежа ми!</verse>
        <verse osisID='Job.6.9'>Да благоволеше Бог да ме смаже, да отпуснеше ръката Си и да ме отсечеше!</verse>
        <verse osisID='Job.6.10'>Това щеше да ми бъде още утеха и щях да се радвам в безжалостна скръб, че не отрекох думите на Светия.</verse>
        <verse osisID='Job.6.11'>Каква е силата ми, че да издържа и какъв е краят ми, че да удължа живота си?</verse>
        <verse osisID='Job.6.12'>Силата ми сила каменна ли е и плътта ми бронз ли е?</verse>
        <verse osisID='Job.6.13'>Не изчезна ли в мен помощта ми и не се ли отдалечи от мен избавлението?</verse>
        <verse osisID='Job.6.14'>На наскърбения трябва съжаление от приятеля му, иначе ще остави страха от Всемогъщия.</verse>
        <verse osisID='Job.6.15'>Братята ми постъпиха измамно като поток, като пороите на потоците, които отминават,</verse>
        <verse osisID='Job.6.16'>които са мътни от леда и в които се крие снегът.</verse>
        <verse osisID='Job.6.17'>Когато се стопли, пресъхват, когато е горещо, изчезват от мястото си.</verse>
        <verse osisID='Job.6.18'>Кервани се отклоняват от пътя им, отиват в пустошта и загиват.</verse>
        <verse osisID='Job.6.19'>Теманските кервани гледаха, савските пътници се надяваха на тях.</verse>
        <verse osisID='Job.6.20'>Опозориха се в надеждата си, дойдоха там и се посрамиха.</verse>
        <verse osisID='Job.6.21'>Сега и вие станахте никакви — видяхте ужас и се уплашихте.</verse>
        <verse osisID='Job.6.22'>Казах ли аз: Донесете ми! — или: Дайте ми дар от имота си! —</verse>
        <verse osisID='Job.6.23'>или: Избавете ме от ръката на притеснителя! — или: Изкупете ме от ръката на насилниците?</verse>
        <verse osisID='Job.6.24'>Поучете ме, и аз ще млъкна; покажете ми в какво съм се заблудил.</verse>
        <verse osisID='Job.6.25'>Колко са здрави правите думи, но какво изобличава вашето изобличение?</verse>
        <verse osisID='Job.6.26'>Смятате ли да изобличите думи? Говоренето на отчаяния е на вятъра!</verse>
        <verse osisID='Job.6.27'>Вие бихте хвърлили жребий за сирачето и бихте се пазарили за приятеля си.</verse>
        <verse osisID='Job.6.28'>А сега, благоволете да ме погледнете, защото аз няма да ви лъжа в лицето.</verse>
        <verse osisID='Job.6.29'>Обърнете сега; нека няма неправда! Да! Обърнете се — правдата ми все още стои!</verse>
        <verse osisID='Job.6.30'>Има ли неправда на езика ми? Не може ли небцето ми да различи лошото?</verse>
      </chapter>
      <chapter osisID='Job.7'>
        <verse osisID='Job.7.1'>Животът на човека на земята не е ли воюване, и дните му не са ли като дните на наемник?</verse>
        <verse osisID='Job.7.2'>Както слуга, който жадува за сянката, и както наемник, който очаква заплатата си,</verse>
        <verse osisID='Job.7.3'>така и на мен се паднаха месеци на суета и ми се определиха нощи на страдание.</verse>
        <verse osisID='Job.7.4'>Когато си лягам, казвам: Кога ще стана и нощта ще отмине? И ми омръзна да се обръщам до зори.</verse>
        <verse osisID='Job.7.5'>Плътта ми е покрита с червеи и буци пръст, кожата ми се пука и гноясва.</verse>
        <verse osisID='Job.7.6'>Дните ми са по-бързи от совалка на тъкач и чезнат без надежда.</verse>
        <verse osisID='Job.7.7'>Помни, че животът ми е дъх! Окото ми няма вече да види добро.</verse>
        <verse osisID='Job.7.8'>Окото на онзи, който ме гледа, няма да ме види вече; очите ти са върху мен, а мен ме няма.</verse>
        <verse osisID='Job.7.9'>Както облакът се разсейва и изчезва, така и слизащият в Шеол няма да се изкачи обратно.</verse>
        <verse osisID='Job.7.10'>Няма вече да се върне у дома си и мястото му няма вече да го познае.</verse>
        <verse osisID='Job.7.11'>Затова и аз няма да въздържа устата си; ще говоря в притеснението на духа си, ще се оплаквам в горестта на душата си.</verse>
        <verse osisID='Job.7.12'>Море ли съм аз, или морско чудовище, че поставяш над мен стража?</verse>
        <verse osisID='Job.7.13'>Когато кажа: Леглото ми ще ме утеши, постелката ми ще облекчи оплакването ми. —</verse>
        <verse osisID='Job.7.14'>тогава ме плашиш със сънища и с видения ме ужасяваш,</verse>
        <verse osisID='Job.7.15'>така че душата ми предпочита удушване и смърт, вместо тези мои кости.</verse>
        <verse osisID='Job.7.16'>Дотегна ми; не искам да живея вечно. Остави ме, защото дните ми са суета.</verse>
        <verse osisID='Job.7.17'>Какво е човек, че го възвеличаваш и насочваш сърцето си към него,</verse>
        <verse osisID='Job.7.18'>и го посещаваш всяка заран, и го изпитваш всеки миг?</verse>
        <verse osisID='Job.7.19'>Докога няма да отместиш погледа Си от мен и няма да ме оставиш, колкото да преглътна слюнката си?</verse>
        <verse osisID='Job.7.20'>Ако съм съгрешил, какво съм ти направил, Наблюдателю на хората? Защо си ме поставил за Свой прицел, така че станах бреме за самия себе си?</verse>
        <verse osisID='Job.7.21'>И защо не прощаваш престъплението ми и не отнемаш беззаконието ми? Защото сега ще легна в пръстта и ще ме потърсиш, но няма да ме има.</verse>
      </chapter>
      <chapter osisID='Job.8'>
        <verse osisID='Job.8.1'>Тогава шуахецът Валдад отговори и каза:</verse>
        <verse osisID='Job.8.2'>Докога ще говориш така и думите на устата ти ще бъдат силен вятър?</verse>
        <verse osisID='Job.8.3'>Ще изкриви ли Бог съда? Всемогъщият ще изкриви ли правдата?</verse>
        <verse osisID='Job.8.4'>Ако синовете ти са съгрешили против Него, Той ги е отхвърлил заради престъплението им.</verse>
        <verse osisID='Job.8.5'>Ако ти би потърсил усърдно Бога и би помолил Всемогъщия за милост,</verse>
        <verse osisID='Job.8.6'>ако би бил чист и праведен, Той непременно би се събудил сега заради теб и би дал благоденствие на праведното ти жилище.</verse>
        <verse osisID='Job.8.7'>И да е било началото ти малко, краят ти ще се увеличи много.</verse>
        <verse osisID='Job.8.8'>Защото, разпитай, моля те, предишния род и размисли върху откритото от бащите им;</verse>
        <verse osisID='Job.8.9'>понеже ние сме едва от вчера и не знаем нищо, защото земните ни дни са като сянка.</verse>
        <verse osisID='Job.8.10'>Те няма ли да те научат, да ти кажат, да отронят думи от сърцето си?</verse>
        <verse osisID='Job.8.11'>Никне ли шавар без блато? Расне ли тръстика без вода?</verse>
        <verse osisID='Job.8.12'>Докато е още зелена и неокосена, изсъхва преди всяка друга трева.</verse>
        <verse osisID='Job.8.13'>Така са пътищата на всички, които забравят Бога; и надеждата на лицемера ще погине,</verse>
        <verse osisID='Job.8.14'>увереността му ще се отсече и упованието му е паяжина.</verse>
        <verse osisID='Job.8.15'>Той се опира на къщата си, но тя не устоява; хваща се здраво за нея, но тя не издържа.</verse>
        <verse osisID='Job.8.16'>Сочен е на слънцето и клоните му се простират над градината му.</verse>
        <verse osisID='Job.8.17'>Корените му обвиват скалната грамада и той гледа каменната къща.</verse>
        <verse osisID='Job.8.18'>Ако го изтръгне Бог от мястото му, то ще се отрече от него, казвайки: Не съм те виждал.</verse>
        <verse osisID='Job.8.19'>Ето, това е радостта на пътя му! А от пръстта изникват други.</verse>
        <verse osisID='Job.8.20'>Ето, Бог няма да отхвърли непорочния, нито ще подаде ръка на злодеите.</verse>
        <verse osisID='Job.8.21'>Докато напълни устата ти със смях и устните ти със ликуване,</verse>
        <verse osisID='Job.8.22'>онези, които те мразят, ще се облекат със срам и шатрата на безбожните няма да бъде вече!</verse>
      </chapter>
      <chapter osisID='Job.9'>
        <verse osisID='Job.9.1'>Тогава Йов отговори и каза:</verse>
        <verse osisID='Job.9.2'>Наистина, зная, че това е така, но как може смъртен човек да се оправдае пред Бога?</verse>
        <verse osisID='Job.9.3'>Ако поиска да спори с Него, няма да може да Му отговори едно на хиляда.</verse>
        <verse osisID='Job.9.4'>Той е мъдър по сърце и мощен по сила — кой се е закоравил против Него и е останал невредим?</verse>
        <verse osisID='Job.9.5'>Той премества планините, без да разберат, преобръща ги в гнева Си.</verse>
        <verse osisID='Job.9.6'>Той поклаща земята от мястото й и стълбовете й треперят.</verse>
        <verse osisID='Job.9.7'>Той заповядва на слънцето и то не изгрява и запечатва звездите.</verse>
        <verse osisID='Job.9.8'>Той сам простира небесата и стъпва по височините на морето.</verse>
        <verse osisID='Job.9.9'>Той прави Мечката, Орион и Плеядите, и стаите на юга.</verse>
        <verse osisID='Job.9.10'>Той върши велики неизследими неща и безбройни чудеса.</verse>
        <verse osisID='Job.9.11'>Ето, минава край мен и не Го виждам; преминава и не Го усещам.</verse>
        <verse osisID='Job.9.12'>Ако грабне, кой ще Му попречи? Кой ще Му каже: Какво правиш?</verse>
        <verse osisID='Job.9.13'>Бог няма да отвърне Своя гняв; горделивите помощници под Него се повалят.</verse>
        <verse osisID='Job.9.14'>Как тогава мога аз да Му отговоря и да избера думите си към Него?</verse>
        <verse osisID='Job.9.15'>Защото дори да бях праведен, не бих могъл да Му отговоря, а бих попросил милост от своя Съдия.</verse>
        <verse osisID='Job.9.16'>Ако извиках, и Той ми отговореше, нямаше да повярвам, че слуша гласа ми —</verse>
        <verse osisID='Job.9.17'>Той, който ме смазва с вихрушка и умножава раните ми без причина,</verse>
        <verse osisID='Job.9.18'>не ме оставя дъх да си поема, насища ме с горчивина.</verse>
        <verse osisID='Job.9.19'>Ако е до сила, ето, Той е силният! А ако е до съд, Той казва: Кой може да Ме призове?</verse>
        <verse osisID='Job.9.20'>Дори и праведен да бях, устата ми би ме осъдила; дори да бях невинен, тя би показала, че съм покварен.</verse>
        <verse osisID='Job.9.21'>Ако бях непорочен, не бих познал себе си, презрял бих живота си.</verse>
        <verse osisID='Job.9.22'>Все едно е! Затова аз казвам: Той погубва и непорочния, и безбожния.</verse>
        <verse osisID='Job.9.23'>Ако бичът убива внезапно, Той се смее на изпитанието на невинните.</verse>
        <verse osisID='Job.9.24'>Земята е предадена в ръката на безбожните; Той покрива лицата на нейните съдии. Ако не е Той, тогава кой?</verse>
        <verse osisID='Job.9.25'>А мойте дни по-бързи са от бързоходец; бягат, без добро да видят.</verse>
        <verse osisID='Job.9.26'>Преминават като леки кораби, като орел, който се спуска върху плячката си.</verse>
        <verse osisID='Job.9.27'>Ако кажа: Ще забравя оплакването си, ще оставя тъжното си лице и ще се развеселя! —</verse>
        <verse osisID='Job.9.28'>страх ме е от всичките ми болки; знам, че няма да ме считаш за невинен.</verse>
        <verse osisID='Job.9.29'>Беззаконен съм — защо тогава да се трудя напразно?</verse>
        <verse osisID='Job.9.30'>Ако се измия със снежна вода и очистя ръцете си със сапун,</verse>
        <verse osisID='Job.9.31'>Ти пак ще ме хвърлиш в ямата и собствените ми дрехи ще се гнусят от мен.</verse>
        <verse osisID='Job.9.32'>Защото не е човек като мен, за да Му отговоря, за да отидем заедно на съд.</verse>
        <verse osisID='Job.9.33'>Няма посредник между нас, който да сложи ръката си върху двама ни.</verse>
        <verse osisID='Job.9.34'>Нека оттегли от мен жезъла Си и да не ме плаши Неговият ужас!</verse>
        <verse osisID='Job.9.35'>Тогава ще говоря и няма да се страхувам от Него; но сега не е така с мен.</verse>
      </chapter>
      <chapter osisID='Job.10'>
        <verse osisID='Job.10.1'>Душата ми е отегчена от живота ми; ще дам воля на оплакването си в себе си, ще говоря в горестта на душата си.</verse>
        <verse osisID='Job.10.2'>Ще кажа на Бога: Не ме осъждай! Покажи ми защо се съдиш с мен!</verse>
        <verse osisID='Job.10.3'>Добре ли е за Теб да потискаш, да отхвърляш делото на ръцете Си и да озаряваш съвета на безбожните?</verse>
        <verse osisID='Job.10.4'>Плътски очи ли имаш, или гледаш, както гледа човек?</verse>
        <verse osisID='Job.10.5'>Дните Ти като дните на смъртен човек ли са, или годините Ти — като дни на мъж,</verse>
        <verse osisID='Job.10.6'>за да търсиш беззаконието ми и да издирваш греха ми?</verse>
        <verse osisID='Job.10.7'>Знаеш, че не съм виновен, и пак няма кой да избавя от ръката Ти.</verse>
        <verse osisID='Job.10.8'>Ръцете Ти ме образуваха и създадоха всичките ми части изцяло — и ще ме погълнеш ли?</verse>
        <verse osisID='Job.10.9'>Спомни си, моля Те, че ме оформи като глина — и ще ме върнеш ли в пръстта?</verse>
        <verse osisID='Job.10.10'>Не си ли ме излял като мляко и не си ли ме съсирил като сирене?</verse>
        <verse osisID='Job.10.11'>С кожа и плът си ме облякъл и с кости и жили си ме оплел.</verse>
        <verse osisID='Job.10.12'>Живот и милост си ми дал и Твоята закрила е опазила духа ми.</verse>
        <verse osisID='Job.10.13'>Но това си криел в сърцето Си — зная, че това е било у Теб:</verse>
        <verse osisID='Job.10.14'>ако съгреша, тогава Ти ме наблюдаваш и няма да ме считаш за невинен.</verse>
        <verse osisID='Job.10.15'>Ако бях виновен, горко ми; и ако съм праведен, не мога да вдигна главата си. Наситен с позор — виж скръбта ми,</verse>
        <verse osisID='Job.10.16'>защото расте! Ти ме гониш като лъв и отново се показваш чуден към мен.</verse>
        <verse osisID='Job.10.17'>Подновяваш свидетелите Си против мен и увеличаваш гнева Си към мен; една след друга пращаш войски против мен.</verse>
        <verse osisID='Job.10.18'>Защо тогава ме извади от утробата? Да бях умрял, без око да ме е видяло!</verse>
        <verse osisID='Job.10.19'>Бих бил, като че не съм бил; бих бил отнесен от утробата към гроба.</verse>
        <verse osisID='Job.10.20'>Дните ми не са ли малко? Престани! Остави ме малко да отдъхна,</verse>
        <verse osisID='Job.10.21'>преди да ида там — и няма да се върна — в земя на мрак и сянка на смъртта;</verse>
        <verse osisID='Job.10.22'>в земя на мрак като тъма, на смъртна сянка, без ред, където светлината е като тъма.</verse>
      </chapter>
      <chapter osisID='Job.11'>
        <verse osisID='Job.11.1'>Тогава нааматецът Софар отговори и каза:</verse>
        <verse osisID='Job.11.2'>Да не се ли отговори на множеството думи и да се оправдае ли бъбрив човек?</verse>
        <verse osisID='Job.11.3'>Твоите празнословия ще запушат ли хорските уста? Да се присмиваш, и никой ли да не те посрами?</verse>
        <verse osisID='Job.11.4'>Защото ти си казал: Говоренето ми е право и аз съм чист в очите Ти.</verse>
        <verse osisID='Job.11.5'>Но да би заговорил Бог и да би отворил устните Си против теб,</verse>
        <verse osisID='Job.11.6'>да би ти изявил тайните на мъдростта, защото те двойно са благоразумие! Знай тогава, че Бог ти забравя много от вината ти.</verse>
        <verse osisID='Job.11.7'>Можеш ли да издириш Божиите дълбини? Можеш ли да стигнеш границите на Всесилния?</verse>
        <verse osisID='Job.11.8'>Високи като небето са — какво можеш да направиш? По-дълбоки от Шеол са — какво можеш да познаеш?</verse>
        <verse osisID='Job.11.9'>Мярката им е по-дълга от земята и по-широка от морето.</verse>
        <verse osisID='Job.11.10'>Ако Той премине или затвори, или събере, кой би могъл да Го възпре?</verse>
        <verse osisID='Job.11.11'>Защото Той познава лъжливите хора, вижда и безбожието. Няма ли да му обърне внимание?</verse>
        <verse osisID='Job.11.12'>Може ли празноглав човек да стане мъдър и диво магаренце да се роди като човек?</verse>
        <verse osisID='Job.11.13'>Ако насочиш сърцето си и простреш ръцете си към Него,</verse>
        <verse osisID='Job.11.14'>ако има грях в ръката ти, отдалечи го и не оставяй злото да живее в шатрите ти.</verse>
        <verse osisID='Job.11.15'>Тогава наистина ще издигнеш лицето си без петно, ще бъдеш непоколебим и няма да се боиш;</verse>
        <verse osisID='Job.11.16'>защото ще забравиш страданието си; ще си го спомняш като изтекли води.</verse>
        <verse osisID='Job.11.17'>И животът ти ще бъде по-светъл от пладне; и мрачен ако е, като зора ще стане.</verse>
        <verse osisID='Job.11.18'>И ще бъдеш сигурен, защото има надежда. Да, ще се огледаш наоколо и ще почиваш в безопасност.</verse>
        <verse osisID='Job.11.19'>И ще легнеш и никой няма да те плаши; и мнозина ще търсят твоето благоволение.</verse>
        <verse osisID='Job.11.20'>А очите на безбожните ще изтлеят и няма да има убежище за тях, и надеждата им е издъхването на душата им.</verse>
      </chapter>
      <chapter osisID='Job.12'>
        <verse osisID='Job.12.1'>Тогава Йов отговори и каза:</verse>
        <verse osisID='Job.12.2'>Наистина, само вие сте хора и с вас ще умре мъдростта!</verse>
        <verse osisID='Job.12.3'>Но и аз имам разум, както и вие, не съм по-долен от вас. И такива работи кой не ги знае?</verse>
        <verse osisID='Job.12.4'>Станах за посмешище на ближния си, човекът, който призоваваше Бога, и Той му отговаряше, праведният, непорочният е за посмешище.</verse>
        <verse osisID='Job.12.5'>Бедствието е презряно в мислите на онзи, който е в безопасност; то е готово за онези, чийто крак се подхлъзва.</verse>
        <verse osisID='Job.12.6'>Шатрите на разбойниците благоденстват и тези, които предизвикват Бога, са в безопасност, в ръцете на които Бог дава изобилие.</verse>
        <verse osisID='Job.12.7'>Но попитай сега животните и те ще те научат; и небесните птици и те ще ти кажат;</verse>
        <verse osisID='Job.12.8'>или говори на земята и тя ще те научи; и морските риби и те ще ти разкажат.</verse>
        <verse osisID='Job.12.9'>Кой от всички тях не разбира, че ръката на ГОСПОДА е сторила това,</verse>
        <verse osisID='Job.12.10'>в чиято ръка е душата на всичко живо и дишането на всяка човешка плът?</verse>
        <verse osisID='Job.12.11'>Ухото не изпитва ли думите, както небцето вкусва храната си?</verse>
        <verse osisID='Job.12.12'>Мъдростта е у старците и разумът е в дългия живот.</verse>
        <verse osisID='Job.12.13'>У Него са мъдрост и сила, Той има съвет и разум.</verse>
        <verse osisID='Job.12.14'>Ето, Той събаря и не се съгражда вече; затваря над човека и не се отваря.</verse>
        <verse osisID='Job.12.15'>Ето, Той задържа водите и те пресъхват; изпраща ги и те разоряват земята.</verse>
        <verse osisID='Job.12.16'>В Него са сила и мъдрост, измаменият и измамникът са Негови.</verse>
        <verse osisID='Job.12.17'>Откарва съветници ограбени и прави съдии на глупци.</verse>
        <verse osisID='Job.12.18'>Разхлабва връзките на царете и опасва с пояс слабините им.</verse>
        <verse osisID='Job.12.19'>Откарва свещеници ограбени, поваля силни.</verse>
        <verse osisID='Job.12.20'>Той взема думата на ползващите се с доверие, преценката на старите отнема.</verse>
        <verse osisID='Job.12.21'>Излива презрение върху благородните и пояса на силните разхлабва.</verse>
        <verse osisID='Job.12.22'>Открива дълбоките неща от тъмнината и изважда на светлина смъртната сянка.</verse>
        <verse osisID='Job.12.23'>Възвеличава народите и ги погубва, разширява народите и ги отвежда.</verse>
        <verse osisID='Job.12.24'>Отнема разума на началниците на земните народи и ги прави да се скитат в пустош без път.</verse>
        <verse osisID='Job.12.25'>Те се лутат в мрака без светлина и Той ги прави да залитат като пияни хора.</verse>
      </chapter>
      <chapter osisID='Job.13'>
        <verse osisID='Job.13.1'>Ето, окото ми е видяло всичко това, ухото ми е чуло и го е разбрало.</verse>
        <verse osisID='Job.13.2'>Което вие знаете, го знам и аз; не съм от вас по-долу.</verse>
        <verse osisID='Job.13.3'>Но аз ще говоря на Всемогъщия и желая да разисквам с Бога.</verse>
        <verse osisID='Job.13.4'>А вие сте съчинители на лъжи, всички сте безполезни лекари!</verse>
        <verse osisID='Job.13.5'>О, да бихте млъкнали съвсем, това би било мъдростта ви!</verse>
        <verse osisID='Job.13.6'>Слушайте сега разискването ми и чуйте оправданието на устните ми.</verse>
        <verse osisID='Job.13.7'>Ще говорите ли неправедно за Бога и ще говорите ли измамно за Него?</verse>
        <verse osisID='Job.13.8'>За Него ли ще бъдете пристрастни? За Бога ли ще спорите?</verse>
        <verse osisID='Job.13.9'>Ще бъде ли добре да ви изпита Той? Ще Го измамите ли, както се мами човек?</verse>
        <verse osisID='Job.13.10'>Той непременно ще ви изобличи, ако тайно показвате пристрастие.</verse>
        <verse osisID='Job.13.11'>Величието Му няма ли да ви уплаши и ужасът от Него няма ли да ви нападне?</verse>
        <verse osisID='Job.13.12'>Паметните ви думи са поговорки от пепел, защитите ви са защити от кал.</verse>
        <verse osisID='Job.13.13'>Млъкнете, оставете ме, и ще говоря — и нека дойде върху мен, каквото ще.</verse>
        <verse osisID='Job.13.14'>Защо да взема плътта си в зъбите си и живота си да сложа във ръката си?</verse>
        <verse osisID='Job.13.15'>И да ме убие, пак на Него се надявам, но пътищата си ще защитя пред Него.</verse>
        <verse osisID='Job.13.16'>И това също ще ми бъде спасение, защото лицемерен не може да дойде пред Него.</verse>
        <verse osisID='Job.13.17'>Чуйте, чуйте словото ми и заявлението ми нека бъде в ушите ви.</verse>
        <verse osisID='Job.13.18'>Ето сега, приготвил съм делото си; зная, че ще бъда оправдан.</verse>
        <verse osisID='Job.13.19'>Кой е онзи, който ще се съди с мен? Защото, ако сега млъкна, ще издъхна.</verse>
        <verse osisID='Job.13.20'>Само две неща не ми прави — тогава няма да се крия от лицето Ти:</verse>
        <verse osisID='Job.13.21'>оттегли ръката Си от мен и нека ужасът Ти не ме плаши.</verse>
        <verse osisID='Job.13.22'>Тогава повикай и аз ще отговоря; или аз ще говоря, а Ти ми отговори.</verse>
        <verse osisID='Job.13.23'>Колко са моите беззакония и грехове? Изяви престъплението и греха ми.</verse>
        <verse osisID='Job.13.24'>Защо криеш лицето Си и ме считаш за Свой враг?</verse>
        <verse osisID='Job.13.25'>Ще плашиш ли отвеян лист и ще преследваш суха плява?</verse>
        <verse osisID='Job.13.26'>Защото пишеш против мене горести, даваш ми да наследя на младостта си беззаконията.</verse>
        <verse osisID='Job.13.27'>Слагаш краката ми в клада и наблюдаваш всичките мои пътеки; отбелязваш стъпалата на краката ми,</verse>
        <verse osisID='Job.13.28'>докато изтлява като гнила вещ, като дреха, изядена от молец.</verse>
      </chapter>
      <chapter osisID='Job.14'>
        <verse osisID='Job.14.1'>Човекът, роден от жена, е краткотраен и пълен със смущение.</verse>
        <verse osisID='Job.14.2'>Пониква като цвете и се покосява; бяга като сянка и не устоява.</verse>
        <verse osisID='Job.14.3'>И върху такъв ли отваряш очите Си и ме довеждаш на съд със Себе Си?</verse>
        <verse osisID='Job.14.4'>Кой може да извади чисто от нечисто? Никой!</verse>
        <verse osisID='Job.14.5'>Тъй като дните му определени са, числото на месеците му при Теб е, поставил си му граници, които той не може да премине —</verse>
        <verse osisID='Job.14.6'>отвърни от него поглед, за да си почине, докато завърши деня си като наемник.</verse>
        <verse osisID='Job.14.7'>Защото за дървото има надежда — ако се отсече, отново ще поникне, издънките му няма да престанат.</verse>
        <verse osisID='Job.14.8'>И коренът му ако остарее във земята и пънът му ако умре в пръстта,</verse>
        <verse osisID='Job.14.9'>от дъха на водата пак ще покара и ще пусне клончета като новопосадено.</verse>
        <verse osisID='Job.14.10'>Но човек умира и прехожда; човек издъхва, и къде е?</verse>
        <verse osisID='Job.14.11'>Както водата изчезва от морето и реката пресъхва и се изсушава,</verse>
        <verse osisID='Job.14.12'>така човек ляга и не става. Докато небесата не престанат, те няма да се събудят и няма да станат от съня си.</verse>
        <verse osisID='Job.14.13'>О, да би ме скрил в Шеол, да би ме укрил, докато се отвърне гневът Ти, да би ми определил срок и тогава да би си спомнил за мен!</verse>
        <verse osisID='Job.14.14'>Ако човек умре, ще оживее ли? През всичките дни на воюването си ще чакам, докато дойде смяната ми.</verse>
        <verse osisID='Job.14.15'>Ти ще извикаш и аз ще Ти отговоря; ще пожелаеш делото на ръцете Си.</verse>
        <verse osisID='Job.14.16'>Защото сега броиш стъпките ми. Не бдиш ли над греха ми?</verse>
        <verse osisID='Job.14.17'>Престъплението ми е запечатано в торба и Ти пришиваш върху беззаконието ми.</verse>
        <verse osisID='Job.14.18'>Но планината падайки се разрушава и скалата от мястото си се помества;</verse>
        <verse osisID='Job.14.19'>води изтриват камъните, пороите им отмиват пръстта на земята; и Ти унищожаваш надеждата на човека.</verse>
        <verse osisID='Job.14.20'>Ти му надвиваш завинаги и той преминава; променяш лицето му и го отпращаш.</verse>
        <verse osisID='Job.14.21'>Синовете му достигат до почит, но той не знае; унижават се, но той не разбира за тях.</verse>
        <verse osisID='Job.14.22'>Само тялото му в него ще боли и душата му във него ще скърби.</verse>
      </chapter>
      <chapter osisID='Job.15'>
        <verse osisID='Job.15.1'>Тогава теманецът Елифаз отговори и каза:</verse>
        <verse osisID='Job.15.2'>Мъдър човек отговаря ли с вятърничаво знание и пълни ли корема си с източния вятър?</verse>
        <verse osisID='Job.15.3'>Спори ли със приказки, които не помагат, или с речи, от които няма полза?</verse>
        <verse osisID='Job.15.4'>Наистина ти унищожаваш страха от Бога и възпираш молитвата със размишление пред Бога,</verse>
        <verse osisID='Job.15.5'>защото вината ти поучава устата ти и ти избираш езика на коварните.</verse>
        <verse osisID='Job.15.6'>Устата ти те осъжда, а не аз; да, устните ти против теб свидетелстват.</verse>
        <verse osisID='Job.15.7'>Ти ли си първият роден човек? Или си създаден преди хълмовете?</verse>
        <verse osisID='Job.15.8'>Чул ли си Божия таен съвет? Или в себе си заключваш мъдростта?</verse>
        <verse osisID='Job.15.9'>Какво знаеш ти, което ние да не знаем? Какво разбираш ти, което в нас го няма?</verse>
        <verse osisID='Job.15.10'>Между нас са както белокосите, така и старците, по-богати на дни от баща ти.</verse>
        <verse osisID='Job.15.11'>Божиите утешения и меките към тебе думи малко ли са ти?</verse>
        <verse osisID='Job.15.12'>Какво те блазни сърцето ти и защо святкат очите ти,</verse>
        <verse osisID='Job.15.13'>за да обръщаш духа си против Бога и да изпускаш такива думи от устата си?</verse>
        <verse osisID='Job.15.14'>Какво е човек, че да е чист, и роденият от жена, че да е праведен?</verse>
        <verse osisID='Job.15.15'>Ето, Той не се доверява на светите Си и небесата не са чисти в очите Му —</verse>
        <verse osisID='Job.15.16'>колко по-малко гнусният и непотребният човек, който пие неправда като вода!</verse>
        <verse osisID='Job.15.17'>Аз ще ти кажа, послушай ме; каквото съм видял, ще ти разкажа,</verse>
        <verse osisID='Job.15.18'>което мъдрите оповестиха и не скриха още от бащите си;</verse>
        <verse osisID='Job.15.19'>на тях единствено бе дадена земята и чужденец не мина между тях.</verse>
        <verse osisID='Job.15.20'>Безбожният се мъчи през всичките си дни, години преброени се пазят за насилника.</verse>
        <verse osisID='Job.15.21'>Глас на ужаси звучи в ушите му и в мир унищожителят го връхлетява.</verse>
        <verse osisID='Job.15.22'>Не вярва, че от мрака ще се върне; за меча е определен.</verse>
        <verse osisID='Job.15.23'>За хляб се скита — но къде е? Знае, че денят на мрак за него е готов.</verse>
        <verse osisID='Job.15.24'>Теснота и страх го ужасяват, и като цар, готов за бой, го побеждават,</verse>
        <verse osisID='Job.15.25'>понеже против Бога той ръката си простира и срещу Всемогъщия се сили;</verse>
        <verse osisID='Job.15.26'>спуска се с корав врат против Него, с дебелите гърбици на щита си;</verse>
        <verse osisID='Job.15.27'>понеже с тлъстината си покри лицето си, на слабините си натрупа лой;</verse>
        <verse osisID='Job.15.28'>и в запустели градове живее, в необитаеми къщи, готови за събаряне.</verse>
        <verse osisID='Job.15.29'>Той няма да забогатее, нито имотът му ще устои, и изобилието му няма да се разпростре по земята.</verse>
        <verse osisID='Job.15.30'>Няма да избяга от тъмнината, пламъкът ще изсуши издънките му и той ще премине от дъха на устата Му.</verse>
        <verse osisID='Job.15.31'>Нека не се доверява на суета, измамен, защото суета ще бъде и отплатата му.</verse>
        <verse osisID='Job.15.32'>Денят му още не е дошъл и вече се е изпълнил; и клонът му не ще раззеленее.</verse>
        <verse osisID='Job.15.33'>Като лозата ще изрони неузрялото си грозде и като маслината цвета си ще захвърли;</verse>
        <verse osisID='Job.15.34'>защото събранието на лицемерите е безплодно и огън ще погълне шатрите на подкупничеството.</verse>
        <verse osisID='Job.15.35'>Те зачеват зло и раждат грях, и сърцето им подготвя измама.</verse>
      </chapter>
      <chapter osisID='Job.16'>
        <verse osisID='Job.16.1'>Тогава Йов отговори и каза:</verse>
        <verse osisID='Job.16.2'>Много такива съм слушал; окаяни утешители сте всички вие!</verse>
        <verse osisID='Job.16.3'>Имат ли край вятърничавите думи? Или какво те подбужда да отговаряш?</verse>
        <verse osisID='Job.16.4'>Аз също можех да говоря като вас, да бе душата ви на мястото на моята душа. Можех думи против вас да трупам и глава да клатя срещу вас.</verse>
        <verse osisID='Job.16.5'>Аз бих ви укрепил с устата си и утехата на устните ми би донесла облекчение.</verse>
        <verse osisID='Job.16.6'>Ако говоря, болката ми не олеква, ако мълча, какво ме облекчава?</verse>
        <verse osisID='Job.16.7'>Но Той сега ме изтощи. Ти цялото ми домочадие опустоши.</verse>
        <verse osisID='Job.16.8'>Сграбчил си ме и това е за свидетелство; мършавостта ми се изправя против мен и свидетелства в лицето ми.</verse>
        <verse osisID='Job.16.9'>Гневът Му ме разкъсва и преследва, със зъби скърца против мен, като противник остри против мен очите си.</verse>
        <verse osisID='Job.16.10'>Отварят против мен устата си, по бузата ме удрят със презрение и против мен събират се.</verse>
        <verse osisID='Job.16.11'>Бог ме предава на неправедния, в ръцете на безбожните ме хвърля.</verse>
        <verse osisID='Job.16.12'>Бях в покой — Той ме разтърси, за врата ме хвана и разби ме, за Свой прицел ме постави.</verse>
        <verse osisID='Job.16.13'>Стрелците Му ме обикалят — пронизва без пощада бъбреците ми, излива жлъчката ми на земята.</verse>
        <verse osisID='Job.16.14'>Разцепва ме със пролом върху пролом, връх мен се спуска като великан.</verse>
        <verse osisID='Job.16.15'>Върху кожата си вретище уших и рога си в пръстта окалях.</verse>
        <verse osisID='Job.16.16'>Лицето ми от плач подпухна и смъртна сянка е върху клепачите ми,</verse>
        <verse osisID='Job.16.17'>макар в ръцете ми насилие да няма и да е чиста моята молитва.</verse>
        <verse osisID='Job.16.18'>О, земьо, не покривай ти кръвта ми и нека няма място за вика ми!</verse>
        <verse osisID='Job.16.19'>Ето, и сега свидетелят ми е в небето и този, що свидетелства за мен — във висините.</verse>
        <verse osisID='Job.16.20'>Приятелите ми ми се присмиват. Окото ми рони сълзи към Бога,</verse>
        <verse osisID='Job.16.21'>за да защити правото на човек пред Бога и на човешки син — пред ближния му.</verse>
        <verse osisID='Job.16.22'>Защото преброените години отминават и аз ще отида на път, от който няма да се върна.</verse>
      </chapter>
      <chapter osisID='Job.17'>
        <verse osisID='Job.17.1'>Духът ми съкрушен е, гаснат дните ми, за мене вече гробища остават.</verse>
        <verse osisID='Job.17.2'>Присмиватели около мен не са ли, не почива ли окото ми на техните обиди?</verse>
        <verse osisID='Job.17.3'>Определи ми сега поръчител пред Себе Си; кой друг би ми подал ръка?</verse>
        <verse osisID='Job.17.4'>Защото си скрил сърцето им от разум — затова и няма да ги възвисиш.</verse>
        <verse osisID='Job.17.5'>Който приятели предава на грабеж, очите на децата му ще чезнат.</verse>
        <verse osisID='Job.17.6'>Той ме е поставил за поговорка на хората и аз станах за заплюване в лицето.</verse>
        <verse osisID='Job.17.7'>Окото ми се помрачи от скръб и всичките ми части станаха като сянка.</verse>
        <verse osisID='Job.17.8'>Правдивите ще се ужасят на това и невинният ще се възмущава против лицемера.</verse>
        <verse osisID='Job.17.9'>А праведният ще се държи за пътя си и който е с чисти ръце, ще става все по-силен.</verse>
        <verse osisID='Job.17.10'>Но вие всички, върнете се и елате; и един мъдър няма да намеря между вас.</verse>
        <verse osisID='Job.17.11'>Дните ми преминаха; пресякоха се намеренията ми, желанията на сърцето ми.</verse>
        <verse osisID='Job.17.12'>Нощта направиха на ден и светлината близо е при мрака.</verse>
        <verse osisID='Job.17.13'>Ако чакам, жилището ми Шеол е, леглото си постлах във мрака.</verse>
        <verse osisID='Job.17.14'>Към гроба викам: Ти си ми баща! — към червея: Ти — майка ми, сестра ми!</verse>
        <verse osisID='Job.17.15'>Къде тогава е надеждата ми? Надеждата ми кой ще види?</verse>
        <verse osisID='Job.17.16'>Тя ще слезе в самотата на Шеол, когато заедно в пръстта покой намерим.</verse>
      </chapter>
      <chapter osisID='Job.18'>
        <verse osisID='Job.18.1'>Тогава шуахецът Валдад отговори и каза:</verse>
        <verse osisID='Job.18.2'>Кога ще свършите думите? Първо разберете, и после ще говорим.</verse>
        <verse osisID='Job.18.3'>Защо сме считани за скотове, за глупци в очите ви?</verse>
        <verse osisID='Job.18.4'>Ти, който се разкъсваш сам в гнева си, да се напусне ли заради теб земята, да се помести ли скала от мястото си?</verse>
        <verse osisID='Job.18.5'>Наистина светликът на безбожния угасва, не свети пламъкът на огъня му.</verse>
        <verse osisID='Job.18.6'>Светлината в шатрата му мрак е, светилникът му, що над него е, угасва.</verse>
        <verse osisID='Job.18.7'>Стъпките на силата му се стесняват и собственият му замисъл го поваля.</verse>
        <verse osisID='Job.18.8'>Собствените му крака във мрежа го отвеждат и ходи върху примки.</verse>
        <verse osisID='Job.18.9'>Примка го улавя за петата, капан над него се затваря.</verse>
        <verse osisID='Job.18.10'>Въжето му е скрито във земята, капанът му — в пътеката.</verse>
        <verse osisID='Job.18.11'>Отвсякъде го стряскат ужаси, тормозят го на всяка стъпка.</verse>
        <verse osisID='Job.18.12'>Силата му от глад ще погине и погибел е готова до реброто му.</verse>
        <verse osisID='Job.18.13'>Части от кожата му поглъща, частите му поглъща първородният на смъртта.</verse>
        <verse osisID='Job.18.14'>Той е изкоренен от шатрата си — неговото упование — и пред царя на ужасите го откарват.</verse>
        <verse osisID='Job.18.15'>Който не е негов, ще обитава в шатрата му, върху жилището му ще се разпръсне сяра.</verse>
        <verse osisID='Job.18.16'>Корените му изсъхват долу, клоните му се отсичат горе.</verse>
        <verse osisID='Job.18.17'>Споменът за него изчезва от земята и в улиците няма име.</verse>
        <verse osisID='Job.18.18'>Закарват го от светлината в тъмнина и го изгонват от света.</verse>
        <verse osisID='Job.18.19'>Няма нито син, нито потомство сред народа си, нито в жилищата му е някой оцелял.</verse>
        <verse osisID='Job.18.20'>Родените после ще се удивляват на деня му, както се ужасяваха родените преди това.</verse>
        <verse osisID='Job.18.21'>Наистина такива са жилищата на беззаконния, и това е мястото на онзи, който не познава Бога.</verse>
      </chapter>
      <chapter osisID='Job.19'>
        <verse osisID='Job.19.1'>Тогава Йов отговори и каза:</verse>
        <verse osisID='Job.19.2'>Докога ще измъчвате душата ми и с думи ще ме съкрушавате?</verse>
        <verse osisID='Job.19.3'>Вече десет пъти стана да ме укорявате, не се срамувате да ме обиждате.</verse>
        <verse osisID='Job.19.4'>И ако наистина съм съгрешил, грешката ми с мен остава.</verse>
        <verse osisID='Job.19.5'>Ако наистина ще се големеете против мен и ще хвърляте против мен позора ми,</verse>
        <verse osisID='Job.19.6'>знайте тогава, че Бог е изкривил правото ми и с мрежата Си ме е заобиколил.</verse>
        <verse osisID='Job.19.7'>Ето, аз викам: Неправда! — но няма кой да ме чуе; крещя за помощ, но няма правосъдие.</verse>
        <verse osisID='Job.19.8'>Той е преградил пътя ми, така че не мога да мина, и е сложил тъмнина в пътеките ми.</verse>
        <verse osisID='Job.19.9'>Съблякъл ме е от славата ми и е отнел венеца от главата ми.</verse>
        <verse osisID='Job.19.10'>Отвсякъде ме съкрушава и аз преминавам; и е изкоренил надеждата ми като дърво.</verse>
        <verse osisID='Job.19.11'>Разпалил е и яростта Си против мен, счита ме като един от враговете Си.</verse>
        <verse osisID='Job.19.12'>Полковете Му настъпват заедно и построяват пътя си срещу мен, разполагат се на стан около шатрата ми.</verse>
        <verse osisID='Job.19.13'>Отдалечил е от мен братята ми и познатите ми напълно се отчуждиха от мен.</verse>
        <verse osisID='Job.19.14'>Роднините ми ме оставиха и близките ми ме забравиха.</verse>
        <verse osisID='Job.19.15'>Домашните ми и слугините ми ме считат за чужд, в очите им съм чужденец.</verse>
        <verse osisID='Job.19.16'>Викам слугата си, но той не отговаря, моля го с устата си.</verse>
        <verse osisID='Job.19.17'>Дъхът ми е противен на жена ми и молбите ми — на децата на майчината ми утроба.</verse>
        <verse osisID='Job.19.18'>Дори и малките деца ме презират, ставам и те говорят против мен.</verse>
        <verse osisID='Job.19.19'>Всичките ми близки се отвращават от мен и онези, които обичам, се обърнаха против мен.</verse>
        <verse osisID='Job.19.20'>Костите ми залепват за кожата ми и плътта ми, отървах се само с кожата на зъбите си.</verse>
        <verse osisID='Job.19.21'>Съжалете ме, съжалете ме, вие, приятели мои, защото Божията ръка до мен се допря!</verse>
        <verse osisID='Job.19.22'>Защо ме преследвате като Бог и не се насищате с плътта ми?</verse>
        <verse osisID='Job.19.23'>О, да се напишеха думите ми! Да се запишеха в книга!</verse>
        <verse osisID='Job.19.24'>Да бяха издълбани на скала навеки с желязна писалка и олово!</verse>
        <verse osisID='Job.19.25'>Защото зная, че е жив Изкупителят ми, и че в последното време ще застане на земята.</verse>
        <verse osisID='Job.19.26'>И след като изтлее кожата ми, пак от плътта си ще видя Бога,</verse>
        <verse osisID='Job.19.27'>когото сам аз ще видя и моите очите ще гледат, но не като чужденец. Вътрешностите ми вътре в мен топят се.</verse>
        <verse osisID='Job.19.28'>Като казвате: Как ще го гоним? — и че коренът на това се намира в мен —</verse>
        <verse osisID='Job.19.29'>тогава бойте се от меча, защото гневът носи наказанието на меча, за да познаете, че има съд.</verse>
      </chapter>
      <chapter osisID='Job.20'>
        <verse osisID='Job.20.1'>Тогава нааматецът Софар отговори и каза:</verse>
        <verse osisID='Job.20.2'>Затова мислите ми ме карат да отговоря и затова бързам.</verse>
        <verse osisID='Job.20.3'>Чух изобличение за мой позор и духът на разума ми отговаря.</verse>
        <verse osisID='Job.20.4'>Не знаеш ли това от древността, откак човек е сложен на земята,</verse>
        <verse osisID='Job.20.5'>че тържеството на безбожните е краткотрайно и радостта на лицемера — мигновена?</verse>
        <verse osisID='Job.20.6'>Макар и величието му да се извиси до небето и главата му да стигне до облаците,</verse>
        <verse osisID='Job.20.7'>като изпражненията си ще се изрине навеки; които са го виждали, ще кажат: Къде е?</verse>
        <verse osisID='Job.20.8'>Като сън ще отлети и няма да се намери, като нощно видение ще бъде пропъден.</verse>
        <verse osisID='Job.20.9'>Око го е видяло, но няма да го види вече; и мястото му няма да го види вече.</verse>
        <verse osisID='Job.20.10'>Децата му ще търсят благоволението на бедните и ръцете му ще върнат богатството му.</verse>
        <verse osisID='Job.20.11'>Костите му са пълни с младежката му сила, но тя ще лежи с него в пръстта.</verse>
        <verse osisID='Job.20.12'>Макар и злото да е сладко в устата му и да го крие под езика си,</verse>
        <verse osisID='Job.20.13'>да го жали, да не го оставя и да го задържа под небцето си,</verse>
        <verse osisID='Job.20.14'>пак храната му променя се в стомаха му, змийска жлъчка става вътре в него.</verse>
        <verse osisID='Job.20.15'>Богатство е погълнал, но отново го повръща; Бог го изтръгва от корема му.</verse>
        <verse osisID='Job.20.16'>Змийска отрова ще суче, език на пепелянка ще го умъртви.</verse>
        <verse osisID='Job.20.17'>Няма да види потоците, реките, течащи с мед и масло.</verse>
        <verse osisID='Job.20.18'>Ще върне това, за което се е трудил, и няма да го погълне; какъвто имотът, такова и връщането; и той няма да им се радва.</verse>
        <verse osisID='Job.20.19'>Защото е угнетил и е оставил сиромасите, заграбил е къща, не я е построил.</verse>
        <verse osisID='Job.20.20'>Наистина той не знае спокойствие в себе си, няма да опази нищо, което желае.</verse>
        <verse osisID='Job.20.21'>Нищо не избягва от лакомията му, затова благоденствието му няма да е трайно.</verse>
        <verse osisID='Job.20.22'>В пълнотата на изобилието си ще изпадне в беда, ръката на всеки страдалец ще дойде върху него.</verse>
        <verse osisID='Job.20.23'>Когато напълва търбуха си, Бог ще изпрати върху него яростта на гнева Си и ще го изсипе върху него, докато яде.</verse>
        <verse osisID='Job.20.24'>Щом бяга от желязното оръжие, ще го прониже бронзов лък.</verse>
        <verse osisID='Job.20.25'>Стрелата се изтегля, от тялото излиза, блестящият й връх — от жлъчката му, и ужаси го нападат.</verse>
        <verse osisID='Job.20.26'>За съкровищата му се пази пълна тъмнина, нераздухван огън ще го пояде; зло ще сполети и оцелелия във шатрата му.</verse>
        <verse osisID='Job.20.27'>Небесата ще открият беззаконието му и земята ще се надигне против него.</verse>
        <verse osisID='Job.20.28'>Печалбата на дома му ще изчезне, ще изтече в деня на Неговия гняв.</verse>
        <verse osisID='Job.20.29'>Това е от Бога делът на безбожния, отреденото му от Бога наследство.</verse>
      </chapter>
      <chapter osisID='Job.21'>
        <verse osisID='Job.21.1'>Тогава Йов отговори и каза:</verse>
        <verse osisID='Job.21.2'>Слушайте внимателно речта ми и нека това бъде утехата от вас.</verse>
        <verse osisID='Job.21.3'>Потърпете ме, и ще говоря; а след като съм говорил, се присмивай.</verse>
        <verse osisID='Job.21.4'>На човек ли се оплаквам? И защо да не се притесни духът ми?</verse>
        <verse osisID='Job.21.5'>Обърнете се към мен и онемейте, и сложете ръка на уста!</verse>
        <verse osisID='Job.21.6'>Дори и когато си спомня, се ужасявам и трепет обзема плътта ми.</verse>
        <verse osisID='Job.21.7'>Защо безбожните живеят, остаряват, стават много силни?</verse>
        <verse osisID='Job.21.8'>Потомството им се утвърждава заедно с тях пред лицето им, издънките им — пред очите им.</verse>
        <verse osisID='Job.21.9'>Домовете им са в безопасност от страх и Божията тояга не е върху тях.</verse>
        <verse osisID='Job.21.10'>Говедата им се плодят, без да пропускат; кравата им се тели, без да помята.</verse>
        <verse osisID='Job.21.11'>Пускат момчетата си като стадо и децата им скачат наоколо.</verse>
        <verse osisID='Job.21.12'>Издигат глас със тъпанче и арфа и се радват при звука на флейта.</verse>
        <verse osisID='Job.21.13'>Прекарват дните си в благополучие и в миг потъват във Шеол.</verse>
        <verse osisID='Job.21.14'>И въпреки това казват на Бога: Махни се от нас, защото не желаем познанието на пътищата Ти!</verse>
        <verse osisID='Job.21.15'>Какво е Всемогъщият, че да Му служим? И какво ни ползва да Го призоваваме?</verse>
        <verse osisID='Job.21.16'>Ето, благополучието им не е в ръката им. Далеч да е от мен съветът на безбожните!</verse>
        <verse osisID='Job.21.17'>Колко често угасва светилото на безбожните и бедствието им връхлита върху тях, и Бог им разпределя примки в гнева Си,</verse>
        <verse osisID='Job.21.18'>и те са като слама пред вятъра и като плява, която бурята отнася?</verse>
        <verse osisID='Job.21.19'>Дали Бог пази наказанието за греха му за децата му? По-добре да отплати на него, за да разбере!</verse>
        <verse osisID='Job.21.20'>Собствените му очи да видят гибелта му и от яростта на Всемогъщия да пие!</verse>
        <verse osisID='Job.21.21'>Защото, каква радост има от дома си след себе си, когато броят на месеците му се пресече насред?</verse>
        <verse osisID='Job.21.22'>Ще научи ли някой Бога на знание, когато Той е, който съди високопоставените?</verse>
        <verse osisID='Job.21.23'>Един умира в цялата си сила, напълно спокоен и сигурен;</verse>
        <verse osisID='Job.21.24'>ребрата му са пълни с тлъстина и мозъкът на костите му свеж е.</verse>
        <verse osisID='Job.21.25'>А друг умира с горестна душа и никога не е ял с радост.</verse>
        <verse osisID='Job.21.26'>Заедно лежат в пръстта и червеи покриват ги еднакво.</verse>
        <verse osisID='Job.21.27'>Ето, зная мислите ви и плановете ви за моето съсипване.</verse>
        <verse osisID='Job.21.28'>Защото вие казвате: Къде е къщата на първенеца? Къде е шатрата и жилището на безбожните?</verse>
        <verse osisID='Job.21.29'>Не сте ли попитали пътуващите по пътя? И не познавате ли техните белези?</verse>
        <verse osisID='Job.21.30'>Защото безбожните се пазят за ден на гибел и в деня на ярост ще бъдат отведени.</verse>
        <verse osisID='Job.21.31'>Кой ще изяви пътя му в лицето му? И кой ще му отплати, каквото е извършил?</verse>
        <verse osisID='Job.21.32'>Но и той ще бъде отведен в гроба и в гроба ще остане.</verse>
        <verse osisID='Job.21.33'>Буците на долината ще му бъдат сладки и всеки човек ще отиде след него, както безброй други преди него са отишли.</verse>
        <verse osisID='Job.21.34'>Как тогава ще ме утешавате с празни думи, когато в отговорите ви остава лъжовност?</verse>
      </chapter>
      <chapter osisID='Job.22'>
        <verse osisID='Job.22.1'>Тогава теманецът Елифаз отговори и каза:</verse>
        <verse osisID='Job.22.2'>Може ли човек да бъде полезен на Бога? Ако е разумен, може да бъде полезен на себе си.</verse>
        <verse osisID='Job.22.3'>Наслада ли е за Всемогъщия, ако ти си праведен, или полза, ако правиш непорочни пътищата си?</verse>
        <verse osisID='Job.22.4'>Заради страха ти от Него ли те изобличава Той и влиза в съд с теб?</verse>
        <verse osisID='Job.22.5'>Не е ли злото ти голямо и беззаконията ти — без край?</verse>
        <verse osisID='Job.22.6'>Защото си взел залог от брат си без причина и лишил си голите от облеклото им.</verse>
        <verse osisID='Job.22.7'>Не си напоил с вода жадния и си отказал хляб на гладния.</verse>
        <verse osisID='Job.22.8'>И силният, той притежаваше земята и почитаният обитаваше във нея.</verse>
        <verse osisID='Job.22.9'>Вдовици си отпратил празни, силата на сирачетата е била сломена.</verse>
        <verse osisID='Job.22.10'>Затова отвсякъде те обикалят примки и внезапен страх те ужасява,</verse>
        <verse osisID='Job.22.11'>или тъмнина — не виждаш — и изобилие от вода те покрива.</verse>
        <verse osisID='Job.22.12'>Бог не е ли във небесни висини? Виж най-високите звезди — колко са извисени!</verse>
        <verse osisID='Job.22.13'>А ти говориш: Как ще знае Бог? Може ли да съди Той през мрака?</verse>
        <verse osisID='Job.22.14'>Облаците Го покриват и не вижда, и ходи по свода небесен.</verse>
        <verse osisID='Job.22.15'>Ще се държиш ли за древния път, по който са тъпкали грешните,</verse>
        <verse osisID='Job.22.16'>които се отсякоха без време, и чиито основи пороят помете?</verse>
        <verse osisID='Job.22.17'>Те казаха на Бога: Махни се от нас! И какво ще им направи Всемогъщият?</verse>
        <verse osisID='Job.22.18'>А Той беше напълнил домовете им с блага. Но далеч да е от мен съветът на безбожните!</verse>
        <verse osisID='Job.22.19'>Праведните гледат и се радват; невинният им се присмива, казва:</verse>
        <verse osisID='Job.22.20'>Ето как изтребиха се враговете ни, и остатъка им огън ще погълне!</verse>
        <verse osisID='Job.22.21'>Сега, сприятели се с Него, в мир бъди — така добро ще дойде върху теб.</verse>
        <verse osisID='Job.22.22'>Наставлението от устата Му ти приеми и думите Му присърце вземи.</verse>
        <verse osisID='Job.22.23'>Ако се върнеш към Всесилния, отново ще се утвърдиш. Махни далеч от шатрата си беззаконието;</verse>
        <verse osisID='Job.22.24'>и златото си във пръстта сложи, и офирското злато — под речните камъни.</verse>
        <verse osisID='Job.22.25'>Тогава Всемогъщият за теб ще бъде злато и изобилие сребро,</verse>
        <verse osisID='Job.22.26'>защото тогава ще се наслаждаваш във Всесилния, лицето си към Бога ще издигаш.</verse>
        <verse osisID='Job.22.27'>Ще Му се помолиш и Той ще те послуша, и ти ще изпълниш обещанията си.</verse>
        <verse osisID='Job.22.28'>Каквото решение вземеш, ще стане и светлина ще сияе над пътищата ти.</verse>
        <verse osisID='Job.22.29'>Когато някой падне, ти ще кажеш: Има въздигане! И Той ще спаси онзи, който е с наведени очи.</verse>
        <verse osisID='Job.22.30'>Ще спаси дори и онзи, който не е невинен; с чистотата на твоите ръце ще се спаси.</verse>
      </chapter>
      <chapter osisID='Job.23'>
        <verse osisID='Job.23.1'>Тогава Йов отговори и каза:</verse>
        <verse osisID='Job.23.2'>Дори и днес оплакването ми е горчиво и въздишането си да спра не мога.</verse>
        <verse osisID='Job.23.3'>О, да бих знаел къде да Го намеря! Да бих могъл да ида до престола Му!</verse>
        <verse osisID='Job.23.4'>Пред Него делото си бих изложил, устата си със доказателства напълнил,</verse>
        <verse osisID='Job.23.5'>узнал бих думите, които би ми отговорил, и бих разбрал каквото би ми казал.</verse>
        <verse osisID='Job.23.6'>Дали Той би се борил с мен с голямата Си сила? Не, на мен Той би внимавал.</verse>
        <verse osisID='Job.23.7'>Тогава праведникът би разисквал с Него и аз бих се избавил завинаги от Съдията си.</verse>
        <verse osisID='Job.23.8'>Ето, отивам напред, но Него Го няма; и назад, но не Го забелязвам;</verse>
        <verse osisID='Job.23.9'>наляво, където работи, не мога да Го видя; надясно се крие и не Го съглеждам.</verse>
        <verse osisID='Job.23.10'>Той обаче знае пътя ми; изпитал ме е, ще изляза като злато.</verse>
        <verse osisID='Job.23.11'>Кракът ми се е държал здраво за Неговите стъпки и пътя Му съм пазил, не съм се отклонил.</verse>
        <verse osisID='Job.23.12'>От заповедта на устните Му не съм се отделил; словата на устата Му съм пазил повече от намерението си.</verse>
        <verse osisID='Job.23.13'>Но Той е с едно намерение и кой може да Го обърне? Каквото желае душата Му, това прави.</verse>
        <verse osisID='Job.23.14'>Той завършва това, което ми е определено; и много такива неща има у Него.</verse>
        <verse osisID='Job.23.15'>Затова аз се ужасявам от лицето Му; размишлявам и се страхувам от Него.</verse>
        <verse osisID='Job.23.16'>Да, Бог е отслабил сърцето ми и Всемогъщият ме ужаси,</verse>
        <verse osisID='Job.23.17'>тъй като не бях отсечен преди тъмнината и не скри от лицето ми мрака.</verse>
      </chapter>
      <chapter osisID='Job.24'>
        <verse osisID='Job.24.1'>Понеже времената не са скрити от Всемогъщия, защо онези, които Го познават, не виждат дните Му?</verse>
        <verse osisID='Job.24.2'>Едни преместват граници, грабят стадо и го пасат.</verse>
        <verse osisID='Job.24.3'>Откарват магарето на сирачетата, вземат в залог говедото на вдовицата.</verse>
        <verse osisID='Job.24.4'>Изтласкват бедните от пътя, сиромасите на земята заедно се крият.</verse>
        <verse osisID='Job.24.5'>Ето, като диви магарета в пустинята те излизат по работата си, подраняват за грабеж; пустинята им дава хляб и за децата им.</verse>
        <verse osisID='Job.24.6'>Жънат фуража си в полето и събират пабиръка от лозето на безбожния.</verse>
        <verse osisID='Job.24.7'>Прекарват нощта голи, без дрехи, и нямат завивка в студа.</verse>
        <verse osisID='Job.24.8'>Планински дъждове ги мокрят, прегръщат скалата, понеже нямат подслон.</verse>
        <verse osisID='Job.24.9'>Други грабват сирачето от майчината гръд и вземат залог от сиромаха.</verse>
        <verse osisID='Job.24.10'>Карат голия да си отиде без дреха и които носят сноповете, остават гладни.</verse>
        <verse osisID='Job.24.11'>Изстискват масло в оградите им и тъпчат линовете им, но пак са жадни.</verse>
        <verse osisID='Job.24.12'>Хора стенат из града и душите на ранените викат, но Бог не им счита безумие.</verse>
        <verse osisID='Job.24.13'>Тези са противниците на светлината, не познават пътищата й и не стоят в пътеките й.</verse>
        <verse osisID='Job.24.14'>Убиецът става преди светлината, убива сиромаха и бедния, а нощем е като крадец.</verse>
        <verse osisID='Job.24.15'>И окото на прелюбодееца чака здрача и казва: Око няма да ме види! — и слага покривало на лицето си.</verse>
        <verse osisID='Job.24.16'>В тъмнината се разбиват къщи; а през деня те се затварят, не познават светлината.</verse>
        <verse osisID='Job.24.17'>Защото зората за всички тях е смъртна сянка, защото познават ужасите на смъртната сянка.</verse>
        <verse osisID='Job.24.18'>Лек е по лицето на водите, прокълнат на земята е делът им, не се обръща повече към пътя за лозята.</verse>
        <verse osisID='Job.24.19'>Както сушата и жегата поглъщат снежните води, така и Шеол — съгрешилите.</verse>
        <verse osisID='Job.24.20'>Утробата ще го забрави, червеят се храни сладко с него. Няма вече да се помни и неправдата ще се строши като дърво.</verse>
        <verse osisID='Job.24.21'>Онеправдава неплодната, която не ражда, и не прави добро на вдовицата.</verse>
        <verse osisID='Job.24.22'>Влачи силните със силата Си; става, и никой не е сигурен за живота си.</verse>
        <verse osisID='Job.24.23'>Той им дава безопасност, и те се успокояват, но очите Му са върху пътищата им.</verse>
        <verse osisID='Job.24.24'>Възвисяват се за малко, и ги няма; снижават се, и като всички си отиват; отсичат се като глави на класове.</verse>
        <verse osisID='Job.24.25'>Сега, ако не е така, кой ще докаже, че лъжец съм, и кой речта ми ще унищожи?</verse>
      </chapter>
      <chapter osisID='Job.25'>
        <verse osisID='Job.25.1'>Тогава шуахецът Валдад отговори и каза:</verse>
        <verse osisID='Job.25.2'>Власт и страх са с Него; Той установява мир във висините Си.</verse>
        <verse osisID='Job.25.3'>Имат ли брой войнствата Му? И над кого не се издига светлината Му?</verse>
        <verse osisID='Job.25.4'>И как може човек да бъде праведен пред Бога? Как може роденият от жена да е чист?</verse>
        <verse osisID='Job.25.5'>Ето дори луната не свети и звездите не са чисти в очите Му —</verse>
        <verse osisID='Job.25.6'>колко по-малко човек, който е червей, и човешкият син, който е червейче!</verse>
      </chapter>
      <chapter osisID='Job.26'>
        <verse osisID='Job.26.1'>А Йов отговори и каза:</verse>
        <verse osisID='Job.26.2'>Как си помогнал ти на слабия, как си спасил безсилната ръка!</verse>
        <verse osisID='Job.26.3'>Как си съветвал онзи, който няма мъдрост, и показал изобилно разум свършен!</verse>
        <verse osisID='Job.26.4'>На кого си дума известил? И чий дух е от теб излязъл?</verse>
        <verse osisID='Job.26.5'>Пред Бога треперят сенките под водите и обитателите им.</verse>
        <verse osisID='Job.26.6'>Шеол е гол пред Него и няма покривало Авадон.</verse>
        <verse osisID='Job.26.7'>Той простира севера над празнотата, окача земята на нищо.</verse>
        <verse osisID='Job.26.8'>Връзва водите в облаците Си, но пак облакът под тях не се съдира.</verse>
        <verse osisID='Job.26.9'>Покрива лицето на престола Си, като разпростира облака Си над него.</verse>
        <verse osisID='Job.26.10'>Поставил е граница върху кръга на повърхността на водите, при края на светлината и мрака.</verse>
        <verse osisID='Job.26.11'>Небесните стълбове треперят и се ужасяват при Неговата заплаха.</verse>
        <verse osisID='Job.26.12'>Той вълнува морето със силата Си и с разума Си разби Рахав.</verse>
        <verse osisID='Job.26.13'>Чрез дъха Му заблестяват небесата, ръката Му пробожда бягащия змей.</verse>
        <verse osisID='Job.26.14'>Ето, това са само краищата на Неговите пътища, и колко слаб шепот чуваме от Него! А гърма на силата Му кой ще разбере?</verse>
      </chapter>
      <chapter osisID='Job.27'>
        <verse osisID='Job.27.1'>Тогава Йов продължи беседата си и каза:</verse>
        <verse osisID='Job.27.2'>Жив е Бог, който е отнел правото ми, и Всемогъщият, който е огорчил душата ми —</verse>
        <verse osisID='Job.27.3'>докато дишането ми е в мен и Божият дъх — в ноздрите ми,</verse>
        <verse osisID='Job.27.4'>устните ми не ще говорят неправда и езикът ми не ще произнесе измама!</verse>
        <verse osisID='Job.27.5'>Далеч от мен да кажа, че сте прави! Докато умра, от себе си не ще отхвърля непорочността си.</verse>
        <verse osisID='Job.27.6'>Държа здраво правдата си и няма да я пусна. Сърцето ми няма да ме упрекне, докато съм жив.</verse>
        <verse osisID='Job.27.7'>Врагът ми нека бъде като безбожния и който се надига против мен — като беззаконния.</verse>
        <verse osisID='Job.27.8'>Защото каква е надеждата на лицемера, ако Бог отсече и изиска душата му?</verse>
        <verse osisID='Job.27.9'>Бог ще чуе ли вика му, щом го сполети беда?</verse>
        <verse osisID='Job.27.10'>Той ще се наслаждава ли във Всемогъщия? Ще призовава ли Бога по всяко време?</verse>
        <verse osisID='Job.27.11'>Аз ще ви наставя за Божията сила, няма да скрия това, което е у Всемогъщия.</verse>
        <verse osisID='Job.27.12'>Ето, всички вие сте видели — защо тогава бъбрите такива суети?</verse>
        <verse osisID='Job.27.13'>Това е от Бога делът на безбожния и наследството, което насилниците получават от Всемогъщия.</verse>
        <verse osisID='Job.27.14'>Ако синовете му се умножават, за меча са и издънките му няма да се наситят с хляб.</verse>
        <verse osisID='Job.27.15'>Останалите от него смъртта ще свали в гроба и вдовиците му няма да ги оплачат.</verse>
        <verse osisID='Job.27.16'>Макар да трупа сребро като пръст и да приготвя дрехи като кал,</verse>
        <verse osisID='Job.27.17'>приготвя ги, но праведният ще ги носи и невинни ще си разделят среброто.</verse>
        <verse osisID='Job.27.18'>Построява къщата си като молец или като колиба, направена от пазач.</verse>
        <verse osisID='Job.27.19'>Богатият ляга и няма да се прибере; отваря очите си и го няма.</verse>
        <verse osisID='Job.27.20'>Ужаси го обземат като води, вихрушка го отвлича през нощта.</verse>
        <verse osisID='Job.27.21'>Източният вятър го отнася и той си отива, изтръгва го от мястото му.</verse>
        <verse osisID='Job.27.22'>Хвърля камъни срещу него без пощада, той бяга отчаяно от ръката Му.</verse>
        <verse osisID='Job.27.23'>Ще пляскат с ръце след него и ще му подсвирнат от мястото му.</verse>
      </chapter>
      <chapter osisID='Job.28'>
        <verse osisID='Job.28.1'>Наистина има рудници за сребро и място за пречистване на злато.</verse>
        <verse osisID='Job.28.2'>От земята се взема желязо и от камък мед се топи.</verse>
        <verse osisID='Job.28.3'>Човек е сложил край на тъмнината и издирва скалите докрай в мрака и смъртната сянка.</verse>
        <verse osisID='Job.28.4'>Отваря шахта далеч от човешко жилище, в места, забравени от човешки крак, висят и се люлеят, от хората далеч.</verse>
        <verse osisID='Job.28.5'>Земята — от нея идва хлябът, а се разравя като огън.</verse>
        <verse osisID='Job.28.6'>Скалите й са източника на сапфири и в нея има златен прах —</verse>
        <verse osisID='Job.28.7'>път, който хищна птица не познава, нито око на сокол е видяло;</verse>
        <verse osisID='Job.28.8'>гордите зверове не са стъпвали по него, нито лъвът е минавал над него.</verse>
        <verse osisID='Job.28.9'>На кремъка слага ръка, преобръща планините из основи.</verse>
        <verse osisID='Job.28.10'>Разсича проломи в скалите, всякакви скъпоценности гледа окото му.</verse>
        <verse osisID='Job.28.11'>Заприщва водните жили да не сълзят и изважда скритото на светлина.</verse>
        <verse osisID='Job.28.12'>Но мъдростта къде се добива? И къде е мястото на разума?</verse>
        <verse osisID='Job.28.13'>Човекът не познава стойността й и тя не се намира в земята на живите.</verse>
        <verse osisID='Job.28.14'>Бездната казва: Не е в мен. И морето казва: Не е при мен.</verse>
        <verse osisID='Job.28.15'>Не може да се даде за нея пречистено злато, ни сребро да се претегли като нейна цена.</verse>
        <verse osisID='Job.28.16'>Не може се оцени с офирско злато, със скъпоценен оникс и сапфир.</verse>
        <verse osisID='Job.28.17'>Злато или кристал не могат с нея да се мерят, нито да се размени с произведения от чисто злато.</verse>
        <verse osisID='Job.28.18'>Корали и кристали няма даже да се споменат, защото стойността на мъдростта е повече от скъпоценни камъни.</verse>
        <verse osisID='Job.28.19'>Етиопският топаз не може с нея да се мери, нито може да се оцени тя с чисто злато.</verse>
        <verse osisID='Job.28.20'>Откъде тогава идва мъдростта? И къде е мястото на разума?</verse>
        <verse osisID='Job.28.21'>Тя е укрита от очите на всички живи и е скрита от небесните птици.</verse>
        <verse osisID='Job.28.22'>Авадон и смъртта казват: С ушите си сме чули слух за нея.</verse>
        <verse osisID='Job.28.23'>Бог разбира пътя й, Той мястото й знае.</verse>
        <verse osisID='Job.28.24'>Понеже Той гледа до краищата на земята и вижда под цялото небе.</verse>
        <verse osisID='Job.28.25'>Щом определи тегло на ветровете и претегли с мярка водите,</verse>
        <verse osisID='Job.28.26'>когато направи закон за дъжда и пътека за светкавицата на гърма,</verse>
        <verse osisID='Job.28.27'>тогава Той я видя и я обяви; установи я и също я изследва.</verse>
        <verse osisID='Job.28.28'>И каза на човека: Ето, страхът от Господа, това е мъдрост, отдалечаване от зло е разум.</verse>
      </chapter>
      <chapter osisID='Job.29'>
        <verse osisID='Job.29.1'>И Йов още продължи беседата си и каза:</verse>
        <verse osisID='Job.29.2'>О, да бях като в миналите месеци, като в дните, когато Бог ме пазеше,</verse>
        <verse osisID='Job.29.3'>когато светилникът Му светеше на главата ми и с Неговата светлина през мрака ходех;</verse>
        <verse osisID='Job.29.4'>както бях във зрелостта си, и Божият доверен съвет над шатрата ми беше;</verse>
        <verse osisID='Job.29.5'>когато Всемогъщият бе още с мен и момчетата ми — покрай мен;</verse>
        <verse osisID='Job.29.6'>когато стъпките ми се къпеха в каймак и скалата до мен изливаше реки маслинено масло!</verse>
        <verse osisID='Job.29.7'>Когато излизах при портата на града, заемах мястото си на площада,</verse>
        <verse osisID='Job.29.8'>младежите ме виждаха и се криеха и старци ставаха, стояха прави;</verse>
        <verse osisID='Job.29.9'>първенците преставаха да говорят и слагаха ръка на устата си;</verse>
        <verse osisID='Job.29.10'>гласът на благородните замлъкваше и езикът им залепваше за небцето им,</verse>
        <verse osisID='Job.29.11'>защото, когато ухо чуеше, ме облажаваше и когато око видеше, за мен засвидетелстваше;</verse>
        <verse osisID='Job.29.12'>защото аз избавях сиромаха, който викаше, и сирачето, което нямаше помощник.</verse>
        <verse osisID='Job.29.13'>Благословението на загиващия идваше над мен, сърцето на вдовицата аз правех да ликува.</verse>
        <verse osisID='Job.29.14'>Обличах правдата и тя ми беше дреха, правосъдието ми — за мантия и за тюрбан.</verse>
        <verse osisID='Job.29.15'>Аз бях очи на слепия, крака на куция.</verse>
        <verse osisID='Job.29.16'>Бях баща на бедните, изследвах делото на непознатия.</verse>
        <verse osisID='Job.29.17'>Челюстта на беззаконния трошах, изваждах жертвата от зъбите му.</verse>
        <verse osisID='Job.29.18'>Тогава казвах: Ще умра в гнездото си и дните си ще умножа като пясъка,</verse>
        <verse osisID='Job.29.19'>коренът ми разпрострян е към водите и росата в клона ми нощува,</verse>
        <verse osisID='Job.29.20'>славата ми в мен се подновява и лъкът ми се укрепва във ръката ми.</verse>
        <verse osisID='Job.29.21'>Те ме слушаха и чакаха, мълчаливо слушаха съвета ми.</verse>
        <verse osisID='Job.29.22'>След моята дума не говореха повече и речта ми капеше на тях като роса.</verse>
        <verse osisID='Job.29.23'>Чакаха ме като дъжд и отваряха устата си като за пролетния дъжд.</verse>
        <verse osisID='Job.29.24'>Аз им се усмихвах, щом не вярваха, и светлината на лицето ми не можеха да помрачат.</verse>
        <verse osisID='Job.29.25'>Избирах за тях пътя и седях като глава, и живеех като цар сред войската, като такъв, който утешава жалеещи.</verse>
      </chapter>
      <chapter osisID='Job.30'>
        <verse osisID='Job.30.1'>Но сега ми се подсмиват по-младите на дни от мен, чиито бащи аз бих отхвърлил на стадото си с кучетата да поставя.</verse>
        <verse osisID='Job.30.2'>Наистина, за какво ми е силата на ръцете им, в които зрелостта загива?</verse>
        <verse osisID='Job.30.3'>Те са измършавели от недоимък и глад и гризат корените на безводната земя, отпреди във пустош и опустошение,</verse>
        <verse osisID='Job.30.4'>между храстите те късат слез и корени на хвойна им е хлябът.</verse>
        <verse osisID='Job.30.5'>Те бяха изгонени от обществото и викаха по тях като крадец.</verse>
        <verse osisID='Job.30.6'>Живееха в ужасни долини, в дупки на земята и скалите.</verse>
        <verse osisID='Job.30.7'>Ревяха между храстите и се събираха под тръни.</verse>
        <verse osisID='Job.30.8'>Синове на безумни и синове на безименни, те бяха изгонени с бич от земята.</verse>
        <verse osisID='Job.30.9'>А сега аз им станах подигравателна песен, да, станах им за приказка.</verse>
        <verse osisID='Job.30.10'>Те се отвращават от мен, държат се далеч от мен, не се свенят да плюят на лицето ми.</verse>
        <verse osisID='Job.30.11'>Понеже Бог развързал е въжетата на шатрата и ме е унижил, и те са се разюздали пред мен.</verse>
        <verse osisID='Job.30.12'>Отдясно ми надигат се изчадия, краката ми изблъскват и гибелните си пътеки против мен прокарват.</verse>
        <verse osisID='Job.30.13'>Разбиват пътя ми, злощастието ми увеличават без помощник.</verse>
        <verse osisID='Job.30.14'>Идват като през широк пролом, опустошително връхлитат.</verse>
        <verse osisID='Job.30.15'>Ужаси насочват се към мен, достойнството ми гонят като вятър и благополучието ми премина като облак.</verse>
        <verse osisID='Job.30.16'>И сега душата ми излива се във мен, постигнаха ме скръбни дни.</verse>
        <verse osisID='Job.30.17'>Нощта пронизва костите ми в мен и болки ме разяждат, не престават.</verse>
        <verse osisID='Job.30.18'>С голяма сила дрехата ми се изменя, стяга ме като яката на хитона ми.</verse>
        <verse osisID='Job.30.19'>В калта ме е захвърлил и аз съм станал като прах и пепел.</verse>
        <verse osisID='Job.30.20'>Викам към Теб, но не ми отговаряш, стоя, и ме забелязваш.</verse>
        <verse osisID='Job.30.21'>Превърнал си се във жесток към мен, със силната Си ръка ме преследваш.</verse>
        <verse osisID='Job.30.22'>Издигаш ме да яздя вятъра, в гърма на бурята ме разпиляваш —</verse>
        <verse osisID='Job.30.23'>защото зная, че ще ме докараш до смъртта и до дома, определен за всички живи.</verse>
        <verse osisID='Job.30.24'>Но в падането си човек не простира ли ръка и в бедствието си не вика ли?</verse>
        <verse osisID='Job.30.25'>Аз не плаках ли за онзи, който беше в тежки дни, и душата ми не се ли наскърби за сиромаха?</verse>
        <verse osisID='Job.30.26'>Добро очаквах — зло дойде; и чаках светлина, но дойде мрак.</verse>
        <verse osisID='Job.30.27'>Врят вътрешностите ми, не почиват; постигнаха ме скръбни дни.</verse>
        <verse osisID='Job.30.28'>Вървя скърбящ, без слънце; в събранието ставам, викам.</verse>
        <verse osisID='Job.30.29'>На чакалите аз станах брат и на камилоптиците — другар.</verse>
        <verse osisID='Job.30.30'>Кожата ми почерня на мен и костите ми изгарят от огън.</verse>
        <verse osisID='Job.30.31'>Арфата ми стана на ридание и флейтата ми — глас на оплаквачи.</verse>
      </chapter>
      <chapter osisID='Job.31'>
        <verse osisID='Job.31.1'>С очите си завет направих, как бих погледнал на девица?</verse>
        <verse osisID='Job.31.2'>Какъв би бил делът от Бога горе, наследството от Всемогъщия от висините?</verse>
        <verse osisID='Job.31.3'>Не е ли разорение за беззаконния и пропаст за онез, що вършат грях?</verse>
        <verse osisID='Job.31.4'>Не вижда ли Той пътищата ми и не брои ли всичките ми стъпки?</verse>
        <verse osisID='Job.31.5'>Ако съм ходил със лъжа и е кракът ми бързал след измама,</verse>
        <verse osisID='Job.31.6'>нека на справедливи везни ме претегли, и ще познае Бог непорочността ми.</verse>
        <verse osisID='Job.31.7'>Ако стъпката ми се е отклонила от пътя или сърцето ми е последвало очите ми, или ако се е залепило петно на ръцете ми,</verse>
        <verse osisID='Job.31.8'>тогава нека сея аз, а друг яде, издънките ми нека се изкоренят.</verse>
        <verse osisID='Job.31.9'>Ако се е прелъстило сърцето ми от жена и аз съм причаквал при вратата на съседа си,</verse>
        <verse osisID='Job.31.10'>тогава моята жена за друг да мели и други да се навеждат над нея —</verse>
        <verse osisID='Job.31.11'>защото това е мръсно дело и беззаконие за съдиите;</verse>
        <verse osisID='Job.31.12'>защото това е огън, що до Авадон пояжда — изкоренил би всичките ми плодове.</verse>
        <verse osisID='Job.31.13'>Ако на слугата и слугинята си правото презрял съм, когато спорели са с мен,</verse>
        <verse osisID='Job.31.14'>какво бих правил, когато се надигне Бог? Какво бих отговорил Му, когато ме изследва?</verse>
        <verse osisID='Job.31.15'>Той, който образува мен в утробата, не образува ли и него? И не Един и Същ ли в корема ни извая?</verse>
        <verse osisID='Job.31.16'>Ако съм отказал желанието на бедните и съм направил да угаснат очите на вдовицата,</verse>
        <verse osisID='Job.31.17'>или съм изял сам залъка си, без сирачето от него да е яло —</verse>
        <verse osisID='Job.31.18'>но още от младостта ми то порасна при мене като при баща, а нея наставлявах от утробата на майка си —</verse>
        <verse osisID='Job.31.19'>ако съм видял някой да загива от липса на дрехи или сиромах да няма завивка,</verse>
        <verse osisID='Job.31.20'>ако слабините му не са ме благославяли, и ако той не се е стоплял с руното на агнетата ми,</verse>
        <verse osisID='Job.31.21'>ако съм вдигнал аз ръка срещу сирачето, като съм виждал, че имам помощ в портата;</verse>
        <verse osisID='Job.31.22'>то нека падне ръката ми от рамото, ръката ми над лакътя да се пречупи!</verse>
        <verse osisID='Job.31.23'>Защото гибелта от Бога е за мене ужас и пред величието Му да издържа не мога.</verse>
        <verse osisID='Job.31.24'>Ако съм положил надеждата си в злато и на чистото злато съм казал: Упование мое! —</verse>
        <verse osisID='Job.31.25'>ако съм се радвал, че богатството ми е голямо, и че ръката ми е придобила много,</verse>
        <verse osisID='Job.31.26'>ако съм гледал слънцето, когато свети, или луната, ходеща във блясък,</verse>
        <verse osisID='Job.31.27'>и сърцето ми се е увлякло тайно и устата ми е целувала ръката ми;</verse>
        <verse osisID='Job.31.28'>това също би бил грях за съд, защото бих се отрекъл от всевишния Бог.</verse>
        <verse osisID='Job.31.29'>Ако съм се радвал на бедата на онзи, който ме мрази, и ми е ставало драго, когато зло го сполети —</verse>
        <verse osisID='Job.31.30'>дори не съм допуснал устата ми да съгреши, като поискам живота му в клетва —</verse>
        <verse osisID='Job.31.31'>ако хората от шатрата ми не са казали: Кой ще намери някой, който да не е бил заситен от месото му? —</verse>
        <verse osisID='Job.31.32'>чужденецът не нощуваше навън, отварях вратите си на пътника —</verse>
        <verse osisID='Job.31.33'>ако съм покривал престъпленията си като Адам, като съм скривал в пазвата си беззаконието си,</verse>
        <verse osisID='Job.31.34'>понеже съм се страхувал от голямото множество и презрението на родовете ме е ужасявало, така че съм замълчавал и не съм излизал от вратата —</verse>
        <verse osisID='Job.31.35'>о, да бих имал някой, който да ме чуе! Ето, подписът ми!О, да би ми отговорил Всемогъщият! Къде е обвинението, което обвинителят ми е написал?</verse>
        <verse osisID='Job.31.36'>Ето, на рамото си бих го носил, бих си го завързал за венец,</verse>
        <verse osisID='Job.31.37'>бих му казал броя на стъпките си, бих се приближил до него като княз.</verse>
        <verse osisID='Job.31.38'>Ако нивата ми вика против мен и браздите й заедно плачат,</verse>
        <verse osisID='Job.31.39'>ако съм изял плода й без заплата или съм извадил душата на стопаните й;</verse>
        <verse osisID='Job.31.40'>тогава нека да израснат тръни вместо жито и плевел вместо ечемик! И думите на Йов се свършиха.</verse>
      </chapter>
      <chapter osisID='Job.32'>
        <verse osisID='Job.32.1'>Тогава тези трима мъже престанаха да отговарят на Йов, защото той беше праведен в собствените си очи.</verse>
        <verse osisID='Job.32.2'>Тогава пламна гневът на вузеца Елиу, сина на Варахиил, от рода на Рам. Гневът му пламна против Йов, защото оправдаваше себе си повече от Бога.</verse>
        <verse osisID='Job.32.3'>Гневът му пламна и против тримата му приятели, защото, без да намерят отговор, бяха осъдили Йов.</verse>
        <verse osisID='Job.32.4'>А Елиу беше чакал Йов да говори, защото те бяха по-стари от него на дни.</verse>
        <verse osisID='Job.32.5'>И когато Елиу видя, че в устата на тримата мъже нямаше отговор, гневът му пламна.</verse>
        <verse osisID='Job.32.6'>И вузецът Елиу, синът на Варахиил, заговори и каза: Аз съм млад на дни, а вие сте стари, затова се посвених — не смеех да явя, каквото зная.</verse>
        <verse osisID='Job.32.7'>Аз казах: Нека дните да говорят и многото години на мъдрост да учат.</verse>
        <verse osisID='Job.32.8'>Но в човека има дух и дъхът на Всемогъщия му дава разум.</verse>
        <verse osisID='Job.32.9'>Не винаги големите са мъдри и старите разбират правосъдие.</verse>
        <verse osisID='Job.32.10'>Затова казвам: Слушайте ме, и аз ще изявя, каквото зная.</verse>
        <verse osisID='Job.32.11'>Ето, аз чаках да говорите вие, слушах разсъжденията ви, докато търсехте думи.</verse>
        <verse osisID='Job.32.12'>Слушах ви много внимателно, и ето, никой от вас не обори Йов, нито отговори на думите му.</verse>
        <verse osisID='Job.32.13'>Само да не кажете: Намерихме мъдрост! Бог ще го изобличи, а не човек.</verse>
        <verse osisID='Job.32.14'>Но той към мен не е отправил думи и аз няма да му отговоря с вашите речи.</verse>
        <verse osisID='Job.32.15'>Те са смаяни и не отговарят вече, убягнаха им думите.</verse>
        <verse osisID='Job.32.16'>А аз да чакам ли, понеже не говорят, понеже спряха и не отговарят вече?</verse>
        <verse osisID='Job.32.17'>И аз, от своя страна, ще отговоря; и аз ще изявя, каквото зная,</verse>
        <verse osisID='Job.32.18'>защото съм изпълнен с думи, духът ми вътре в мен ме принуждава.</verse>
        <verse osisID='Job.32.19'>Ето, вътрешността ми е като неотворено вино, ще се пръсне като нови мехове.</verse>
        <verse osisID='Job.32.20'>Ще проговоря, за да си отдъхна, ще отворя устните си и ще отговоря.</verse>
        <verse osisID='Job.32.21'>Само да не бъда към никого пристрастен и човек да не лаская —</verse>
        <verse osisID='Job.32.22'>защото не зная да лаская, иначе Създателят ми скоро би ме махнал.</verse>
      </chapter>
      <chapter osisID='Job.33'>
        <verse osisID='Job.33.1'>Затова Йове, чуй словото ми и изслушай всичките ми думи.</verse>
        <verse osisID='Job.33.2'>Ето, сега отварям устата си, езикът ми говори на небцето ми.</verse>
        <verse osisID='Job.33.3'>Думите ми идват от правотата на сърцето ми и устните ми ясно ще говорят знание.</verse>
        <verse osisID='Job.33.4'>Духът на Бога ме е сътворил, дъхът на Всемогъщия живот ми дава.</verse>
        <verse osisID='Job.33.5'>Ако можеш ти, отговори ми, приготви се и пред мене застани.</verse>
        <verse osisID='Job.33.6'>Наистина, аз съм твой говорител пред Бога, и аз също съм откъснат от калта.</verse>
        <verse osisID='Job.33.7'>Ето, страх от мене няма да те ужасява, нито ръката ми ще тежи върху теб.</verse>
        <verse osisID='Job.33.8'>Ти наистина говори пред ушите ми, гласа на думите ти чух:</verse>
        <verse osisID='Job.33.9'>Чист съм и без престъпление, невинен съм, в мен няма беззаконие.</verse>
        <verse osisID='Job.33.10'>Ето, Той поводи намира против мен, счита ме за враг Свой,</verse>
        <verse osisID='Job.33.11'>слага краката ми в клада, всичките ми пътеки наблюдава.</verse>
        <verse osisID='Job.33.12'>Ето, в това ти не си прав — отговарям ти — защото Бог е по-възвишен от човека.</verse>
        <verse osisID='Job.33.13'>Защо спориш с Него, че не дава отчет за ни едно от делата си?</verse>
        <verse osisID='Job.33.14'>Наистина Бог говори веднъж или два пъти, но човекът не внимава:</verse>
        <verse osisID='Job.33.15'>в сън, в нощно видение, когато дълбок сън хората напада, когато дремят на леглата си,</verse>
        <verse osisID='Job.33.16'>тогава Той отваря на хората ушите и запечатва в тях поука,</verse>
        <verse osisID='Job.33.17'>за да отвърне човека от делата му, да изтръгне от човека гордостта,</verse>
        <verse osisID='Job.33.18'>да предпази от рова душата му и животът му от меч да не загине.</verse>
        <verse osisID='Job.33.19'>Бива наказван и с болки в леглото си, и с непрекъснато страдание в костите си,</verse>
        <verse osisID='Job.33.20'>и животът му от хляб се отвращава, а душата му — от вкусно ястие.</verse>
        <verse osisID='Job.33.21'>Плътта му чезне и не е за гледане, незабележимите му кости се подават.</verse>
        <verse osisID='Job.33.22'>И душата му до гроба приближава и при палачите — животът му.</verse>
        <verse osisID='Job.33.23'>Ако има пратеник за него, посредник, един между хиляда, да извести на човека задължението му,</verse>
        <verse osisID='Job.33.24'>тогаз ще се смили над него и ще каже: Избави го, да не слезе в рова, намерих откуп.</verse>
        <verse osisID='Job.33.25'>Плътта му ще е свежа като на младеж, в дните на младежката си сила ще се върне.</verse>
        <verse osisID='Job.33.26'>Ще се моли на Бога и Той ще бъде добромислен към него, ще гледа лицето Му с радост, защото Бог ще възвърне на човека правдата Си.</verse>
        <verse osisID='Job.33.27'>Тогава той ще пее пред хората и ще казва: Съгреших и изкривих правото, но той не ми отплати.</verse>
        <verse osisID='Job.33.28'>Той избави душата ми да не слезе във рова и животът ми ще види светлината!</verse>
        <verse osisID='Job.33.29'>Ето, Бог върши всичко това два или три пъти с човека,</verse>
        <verse osisID='Job.33.30'>за да отвърне душата му от рова, да бъде просветлен със светлината на живота.</verse>
        <verse osisID='Job.33.31'>Внимавай, Йове, слушай ме, мълчи, и ще говоря.</verse>
        <verse osisID='Job.33.32'>Отговори ми, ако имаш думи; говори, защото аз желая да те оправдая.</verse>
        <verse osisID='Job.33.33'>Но ако не, то ти ме слушай; мълчи, и аз ще те поуча в мъдрост.</verse>
      </chapter>
      <chapter osisID='Job.34'>
        <verse osisID='Job.34.1'>Тогава Елиу продължи и каза:</verse>
        <verse osisID='Job.34.2'>Чуйте думите ми, вие, мъдри, слушайте ме, вие, знаещи,</verse>
        <verse osisID='Job.34.3'>защото ухото изпитва думи, както небцето вкусва храна.</verse>
        <verse osisID='Job.34.4'>Нека правото си изберем, нека знаем помежду си доброто.</verse>
        <verse osisID='Job.34.5'>Защото Йов каза: Аз съм праведен, но правото ми Бог отне.</verse>
        <verse osisID='Job.34.6'>Против правото си съм считан за лъжец. Раната ми е неизлечима, без да имам престъпление.</verse>
        <verse osisID='Job.34.7'>Кой човек е като Йов, който пие презрение като вода,</verse>
        <verse osisID='Job.34.8'>който дружи с онези, които вършат грях, и ходи с безбожни мъже?</verse>
        <verse osisID='Job.34.9'>Защото той каза: Нищо не ползва човека да е благоугоден на Бога.</verse>
        <verse osisID='Job.34.10'>Затова слушайте ме, вие, разумни мъже! Далеч да бъде зло от Бога и беззаконие от Всемогъщия!</verse>
        <verse osisID='Job.34.11'>Защото Той въздава на човека според делото му и прави всеки да намери според пътя си.</verse>
        <verse osisID='Job.34.12'>Наистина Бог няма да извърши беззаконие, нито Всемогъщият ще изкриви съда.</verse>
        <verse osisID='Job.34.13'>Кой земята Му е поверил и наредил е цялата вселена?</verse>
        <verse osisID='Job.34.14'>Ако Той обърне сърцето Си само към Себе Си и в Себе Си оттегли Своя Дух и Своето дихание,</verse>
        <verse osisID='Job.34.15'>всички създания заедно ще издъхнат и човекът ще се върне във пръстта.</verse>
        <verse osisID='Job.34.16'>Но ако разбираш, чуй това, гласа на думите ми слушай:</verse>
        <verse osisID='Job.34.17'>Ще властва ли онзи, който мрази съда? И ще изкараш ли виновен Праведния и Могъщия,</verse>
        <verse osisID='Job.34.18'>който казва на цар: Негоден си. — и на княз: Беззаконник. —</verse>
        <verse osisID='Job.34.19'>който пристрастие към първенци не показва, нито зачита богатия повече от бедния, понеже всички те са дело на ръцете Му!</verse>
        <verse osisID='Job.34.20'>В един миг умират, посред нощ, народ се развълнува и те преминават, и мощните се вземат, не с ръка.</verse>
        <verse osisID='Job.34.21'>Защото Неговите очи са върху пътищата на човека и Той вижда всичките му стъпки.</verse>
        <verse osisID='Job.34.22'>Няма тъмнина и няма смъртна сянка, където да се скрият онези, които вършат грях.</verse>
        <verse osisID='Job.34.23'>Понеже Той няма нужда да подлага на изпитание човека, за да отиде той на съд пред Бога.</verse>
        <verse osisID='Job.34.24'>Той строшава силни без изследване, на тяхно място слага други,</verse>
        <verse osisID='Job.34.25'>защото Той делата им познава и ги събаря нощем, и се стриват.</verse>
        <verse osisID='Job.34.26'>Поразява ги като безбожните, на видно място,</verse>
        <verse osisID='Job.34.27'>понеже се отклониха от Него и не зачетоха ни един от пътищата Му,</verse>
        <verse osisID='Job.34.28'>и направиха да стигне викът на бедните до Него и Той да чуе вика на наскърбените.</verse>
        <verse osisID='Job.34.29'>Ако Той успокоява, кой може да смути? И ако крие лицето Си, кой може да Го види — било то за народ или за сам човек —</verse>
        <verse osisID='Job.34.30'>за да не царува лицемер и да не става примка за народа.</verse>
        <verse osisID='Job.34.31'>Казал ли е някой на Бога: Понесох наказание, и вече няма да греша;</verse>
        <verse osisID='Job.34.32'>научи ме на това, което аз не виждам; ако съм извършил беззаконие, няма да го върша вече?</verse>
        <verse osisID='Job.34.33'>Трябва ли Той да отплаща според твоето мнение, защото ти отхвърляш отплатата Му — защото трябва ти да избереш, не аз — затова говори, каквото знаеш.</verse>
        <verse osisID='Job.34.34'>Разумни мъже ще ми кажат и мъдър човек, който ме чува:</verse>
        <verse osisID='Job.34.35'>Йов не говори със знание и думите му са лишени от разум.</verse>
        <verse osisID='Job.34.36'>Желая Йов да бъде изпитан докрай, защото отговаря като грешните хора.</verse>
        <verse osisID='Job.34.37'>Защото към греха си той прибавя бунт, пляска с ръце между нас и умножава думите си против Бога.</verse>
      </chapter>
      <chapter osisID='Job.35'>
        <verse osisID='Job.35.1'>Тогава Елиу продължи и каза:</verse>
        <verse osisID='Job.35.2'>Смяташ ли това за право? Ти казваш: Моята правда е по-голяма от Божията.</verse>
        <verse osisID='Job.35.3'>Защото ти питаш какво ще те ползва: Какво ще спечеля, че не съм съгрешил?</verse>
        <verse osisID='Job.35.4'>Аз ще ти отговоря, и на приятелите ти с теб:</verse>
        <verse osisID='Job.35.5'>Погледни към небето и виж, гледай облаците — колко по-високи са от теб!</verse>
        <verse osisID='Job.35.6'>Ако съгрешаваш, какво вършиш против Него? Ако престъпленията ти се умножават, какво на Него правиш?</verse>
        <verse osisID='Job.35.7'>Ако си праведен, какво Му даваш? Или какво получава Той от твоята ръка?</verse>
        <verse osisID='Job.35.8'>Безбожието ти засяга само човек като теб и правдата ти — само човешки син.</verse>
        <verse osisID='Job.35.9'>Поради множеството угнетения викат страдащите, викат за помощ поради ръката на могъщите.</verse>
        <verse osisID='Job.35.10'>Но никой не казва: Къде е Бог, моят Създател, който дава песни в нощта,</verse>
        <verse osisID='Job.35.11'>който ни учи повече от зверовете земни и ни прави по-мъдри от птиците небесни?</verse>
        <verse osisID='Job.35.12'>Там те викат, но Той не отговаря заради гордостта на злите.</verse>
        <verse osisID='Job.35.13'>Наистина Бог няма да послуша празнословие и Всемогъщият няма да го зачете.</verse>
        <verse osisID='Job.35.14'>Въпреки че казваш, че не можеш да Го видиш, пак правосъдието е пред Него, и на Него се уповавай.</verse>
        <verse osisID='Job.35.15'>И сега, понеже не е наказал в гнева Си, не знае ли Той за надменността?</verse>
        <verse osisID='Job.35.16'>Затова Йов отваря устата си напразно и трупа думи без знание.</verse>
      </chapter>
      <chapter osisID='Job.36'>
        <verse osisID='Job.36.1'>Тогава Елиу продължи и каза:</verse>
        <verse osisID='Job.36.2'>Потърпи ме малко и аз ще ти разкажа, че има още думи за Бога.</verse>
        <verse osisID='Job.36.3'>Ще донеса знанието си отдалеч и ще отдам правда на Създателя си.</verse>
        <verse osisID='Job.36.4'>Защото думите ми наистина не са лъжа, един съвършен в знание е при теб.</verse>
        <verse osisID='Job.36.5'>Ето, Бог е мощен, но не презира никого, мощен е в сила на мъдрост.</verse>
        <verse osisID='Job.36.6'>Той не пази живота на безбожния, а въздава правосъдие на сиромасите.</verse>
        <verse osisID='Job.36.7'>Не оттегля очите Си от праведните, а ги слага да седят с царе на престола завинаги и те са възвисени.</verse>
        <verse osisID='Job.36.8'>И ако са вързани с вериги, хванати с въжетата на скръб,</verse>
        <verse osisID='Job.36.9'>тогава Той им изявява делата им и престъпленията им — че са се възгордели.</verse>
        <verse osisID='Job.36.10'>Отваря и ухото им за наставление и заповядва да се върнат от греха.</verse>
        <verse osisID='Job.36.11'>Ако те послушат и Му служат, ще свършат дните си в благополучие, годините си в удоволствия.</verse>
        <verse osisID='Job.36.12'>Но ако не послушат, от меч ще загинат, ще умрат без знание.</verse>
        <verse osisID='Job.36.13'>А лицемерните по сърце натрупват гняв и не викат за помощ, когато Той ги връзва.</verse>
        <verse osisID='Job.36.14'>Душата им умира в младост и животът им — сред посветените блудници.</verse>
        <verse osisID='Job.36.15'>Той избавя скръбния в скръбта му и в бедствие ушите им отваря.</verse>
        <verse osisID='Job.36.16'>Така и тебе би извел от притеснение в широко място, дето няма теснота; и предлаганото на трапезата ти би било пълно с тлъстина.</verse>
        <verse osisID='Job.36.17'>Но ти си изпълнен със съда на безбожните, съд и правосъдие ще те постигнат.</verse>
        <verse osisID='Job.36.18'>Понеже има ярост, внимавай да не те подмами да се подиграеш!</verse>
        <verse osisID='Job.36.19'>Богатствата ти и всички усилия на мощта ти ще те опазят ли от бедствието?</verse>
        <verse osisID='Job.36.20'>Не копней за нощта, когато хората се отсичат на мястото си.</verse>
        <verse osisID='Job.36.21'>Внимавай! Не се обръщай към беззаконието, защото пред скръбта това си предпочел.</verse>
        <verse osisID='Job.36.22'>Ето, Бог е възвишен в мощта Си, кой поучава като Него?</verse>
        <verse osisID='Job.36.23'>Кой Му е предписал пътя Му и кой ще каже: Вършиш беззаконие?</verse>
        <verse osisID='Job.36.24'>Помни да възвеличаваш Неговото дело, което хората възпяват.</verse>
        <verse osisID='Job.36.25'>Всеки човек го вижда, смъртният го гледа отдалеч.</verse>
        <verse osisID='Job.36.26'>Ето, Бог е велик, и ние не Го познаваме; и броят на годините Му е неизследим.</verse>
        <verse osisID='Job.36.27'>Защото Той привлича водните капки, които валят като дъжд от мъглата Му,</verse>
        <verse osisID='Job.36.28'>които облаците изпускат и изливат върху многото хора.</verse>
        <verse osisID='Job.36.29'>Може ли някой да разбере разпростирането на облаците и гърмежите на скинията Му?</verse>
        <verse osisID='Job.36.30'>Ето, Той разпръсва около Себе Си светлината Си и покрива морските дъна,</verse>
        <verse osisID='Job.36.31'>защото чрез тях съди народите, дава храна в изобилие.</verse>
        <verse osisID='Job.36.32'>Въоръжава ръцете Си със светкавицата и й заповядва къде да удари.</verse>
        <verse osisID='Job.36.33'>Шумът й известява за това, а също и добитъкът — за надигащата се буря.</verse>
      </chapter>
      <chapter osisID='Job.37'>
        <verse osisID='Job.37.1'>И поради това сърцето ми трепери, от мястото си се помества.</verse>
        <verse osisID='Job.37.2'>Слушайте внимателно гърма на гласа Му и тътена, който излиза от устата Му.</verse>
        <verse osisID='Job.37.3'>Той го изпраща под цялото небе и светкавицата Си — до краищата на земята.</verse>
        <verse osisID='Job.37.4'>След нея бучи глас, Той гърми с величествения Си глас и не възпира светкавиците, когато се чуе гласът Му.</verse>
        <verse osisID='Job.37.5'>Бог гърми чудно с гласа Си, върши велики дела, които ние не схващаме.</verse>
        <verse osisID='Job.37.6'>Защото казва на снега: Вали на земята! — и на проливния дъжд и на дъждовните порои.</verse>
        <verse osisID='Job.37.7'>Слага печат на ръката на всеки човек, така че всички хора да познаят делото Му.</verse>
        <verse osisID='Job.37.8'>Тогава зверовете отиват в бърлогите си и в леговищата си остават.</verse>
        <verse osisID='Job.37.9'>От стаите на юг вихрушка иде, от северните ветрове — студът.</verse>
        <verse osisID='Job.37.10'>Чрез Божия дъх става лед и широтата на водите се затваря.</verse>
        <verse osisID='Job.37.11'>Той насища с влага облака и разпръсва светлите Си облаци,</verse>
        <verse osisID='Job.37.12'>и те се носят наоколо под наставлението Му, за да правят всичко, което им заповядва, по лицето на земния свят.</verse>
        <verse osisID='Job.37.13'>Докарва ги било за наказание, или за земята Си, или за милост.</verse>
        <verse osisID='Job.37.14'>Слушай това, Йове, застани и размисли за Божиите чудеса.</verse>
        <verse osisID='Job.37.15'>Знаеш ли как Бог им заповядва и прави да свети светкавицата на облака Му?</verse>
        <verse osisID='Job.37.16'>Разбираш ли равновесието на облаците, чудните дела на Съвършения във знание?</verse>
        <verse osisID='Job.37.17'>Как биват дрехите ти топли, когато успокоява земята от юг?</verse>
        <verse osisID='Job.37.18'>Разпрострял ли си с Него небесната твърд, здрава като излято огледало?</verse>
        <verse osisID='Job.37.19'>Научи ни какво да Му кажем, не можем думите да наредим от тъмнина.</verse>
        <verse osisID='Job.37.20'>Ще му се извести ли, ако аз говоря? Ако продума човек, непременно ще бъде погълнат.</verse>
        <verse osisID='Job.37.21'>Дори и сега не виждат хората поради облаците светлината ярка, но минава вятърът и ги изчиства.</verse>
        <verse osisID='Job.37.22'>От север идва златно сияние; страшно величие има у Бога.</verse>
        <verse osisID='Job.37.23'>Всесилния — не можем да Го проумеем — Превъзходния във сила и във съд; и в правосъдието изобилно Той не угнетява.</verse>
        <verse osisID='Job.37.24'>Затова хората Му се боят; и Той не гледа на никого от мъдрите по сърце.</verse>
      </chapter>
      <chapter osisID='Job.38'>
        <verse osisID='Job.38.1'>Тогава ГОСПОД отговори на Йов от бурята и каза:</verse>
        <verse osisID='Job.38.2'>Кой е този, който помрачава съвета Ми с думи без знание?</verse>
        <verse osisID='Job.38.3'>Препаши сега кръста си като мъж. Аз ще те питам, а ти Ме поучавай!</verse>
        <verse osisID='Job.38.4'>Къде беше ти, когато полагах основите на земята? Изяви, ако имаш разум!</verse>
        <verse osisID='Job.38.5'>Кой определи мерките й? Кажи, ако знаеш! Или кой опъна мерителна връв върху нея?</verse>
        <verse osisID='Job.38.6'>На какво се закрепиха основите й? Или кой положи крайъгълния й камък,</verse>
        <verse osisID='Job.38.7'>когато звездите на зората пееха заедно и всичките Божи синове възклицаваха от радост?</verse>
        <verse osisID='Job.38.8'>А кой затвори морето с врати, когато избликна и излезе от утробата;</verse>
        <verse osisID='Job.38.9'>когато го облякох с облак и го пових с мъгла;</verse>
        <verse osisID='Job.38.10'>когато му определих Моята граница и поставих лостове и порти;</verse>
        <verse osisID='Job.38.11'>когато казах: Дотук ще идваш, и по-нататък — не, дотук ще спира гордостта на вълните ти?</verse>
        <verse osisID='Job.38.12'>В дните си заповядал ли си на утрото и показал ли си на зората мястото й,</verse>
        <verse osisID='Job.38.13'>за да обхване краищата на земята и да се отърсят от нея безбожните?</verse>
        <verse osisID='Job.38.14'>Тя се променя като глина под печат и всички неща по земята стоят като в дреха.</verse>
        <verse osisID='Job.38.15'>А светлината на безбожните се отнема от тях и издигнатата ръка се строшава.</verse>
        <verse osisID='Job.38.16'>Проникнал ли си до изворите на морето? Или ходил ли си да изследваш бездната?</verse>
        <verse osisID='Job.38.17'>Открили ли са ти се портите на смъртта и видял ли си портите на смъртната сянка?</verse>
        <verse osisID='Job.38.18'>Познал ли си широчината на земята? Кажи, ако знаеш всичко това!</verse>
        <verse osisID='Job.38.19'>Кой е пътят към обиталището на светлината? И на тъмнината — къде е мястото й,</verse>
        <verse osisID='Job.38.20'>за да я заведеш в предела й, да познаваш пътеките до дома й?</verse>
        <verse osisID='Job.38.21'>Ти знаеш, защото тогава си роден и е голям броят на дните ти!</verse>
        <verse osisID='Job.38.22'>Влизал ли си в съкровищниците на снега, или виждал ли си съкровищниците на градушката,</verse>
        <verse osisID='Job.38.23'>които съм запазил за времето на скръб, за деня на бой и война?</verse>
        <verse osisID='Job.38.24'>Кой е пътят, по който се разделя светлината и източният вятър се разпръсва по земята?</verse>
        <verse osisID='Job.38.25'>Кой отваря потоци за дъждовния порой или път за светкавицата,</verse>
        <verse osisID='Job.38.26'>за да навали над безлюдна земя, над пустиня, където няма човек,</verse>
        <verse osisID='Job.38.27'>за да насити пустата и запустяла земя и да направи да поникне нежна трева?</verse>
        <verse osisID='Job.38.28'>Дъждът има ли баща? Или кой е родил капките на росата?</verse>
        <verse osisID='Job.38.29'>От чия утроба излиза ледът и кой ражда сланата небесна?</verse>
        <verse osisID='Job.38.30'>Водите се втвърдяват като камък и повърхността на бездната замръзва.</verse>
        <verse osisID='Job.38.31'>Можеш ли да вържеш връзките на Плеядите или да развържеш въжетата на Орион?</verse>
        <verse osisID='Job.38.32'>Можеш ли да изведеш съзвездията на времето им или да водиш Мечката със малките й?</verse>
        <verse osisID='Job.38.33'>Познаваш ли законите на небесата? Можеш ли да наредиш господството им над земята?</verse>
        <verse osisID='Job.38.34'>Можеш ли да издигнеш гласа си до облаците, така че да те покрие изобилие от вода?</verse>
        <verse osisID='Job.38.35'>Можеш ли да изпратиш светкавици, така че да отидат и да ти кажат: Ето ни?</verse>
        <verse osisID='Job.38.36'>Кой е сложил мъдрост вътре във човека и кой е дал на сърцето му разум?</verse>
        <verse osisID='Job.38.37'>Кой преброява облаците с мъдрост и излива небесните мехове,</verse>
        <verse osisID='Job.38.38'>за да се слегне пръстта, да се втвърди и буците да се слепят ведно?</verse>
        <verse osisID='Job.38.39'>Ще уловиш ли лов за лъвицата и ще заситиш ли глада на малките лъвчета,</verse>
        <verse osisID='Job.38.40'>когато се свиват в бърлогите си и лежат в леговищата си да дебнат?</verse>
        <verse osisID='Job.38.41'>Кой приготвя за враната храната й, когато малките й викат към Бога и се скитат без храна?</verse>
      </chapter>
      <chapter osisID='Job.39'>
        <verse osisID='Job.39.1'>Знаеш ли времето, когато раждат дивите кози по канарите? Забелязваш ли кога раждат кошутите?</verse>
        <verse osisID='Job.39.2'>Броиш ли колко месеца изпълват и знаеш ли времето на раждането им?</verse>
        <verse osisID='Job.39.3'>Навеждат се, раждат малките си, от болките си се освобождават.</verse>
        <verse osisID='Job.39.4'>Малките им заякват, растат в полето, излизат и не се връщат при тях.</verse>
        <verse osisID='Job.39.5'>Кой е пуснал на свобода дивото магаре и е развързал връзките на дивия осел,</verse>
        <verse osisID='Job.39.6'>за когото съм направил пустинята за дом и солената земя за негово жилище?</verse>
        <verse osisID='Job.39.7'>То се присмива на градския шум, не чува виковете на водача.</verse>
        <verse osisID='Job.39.8'>Планините, които обикаля, са негово пасбище и търси всякаква зеленина.</verse>
        <verse osisID='Job.39.9'>Ще иска ли да ти работи дивото говедо, или ще пренощува ли в яслите ти?</verse>
        <verse osisID='Job.39.10'>Ще впрегнеш ли дивото говедо с въжета на браздата и ще браносва ли то долините след теб?</verse>
        <verse osisID='Job.39.11'>Ще му се довериш ли, защото силата му е голяма, и ще повериш ли труда си на него?</verse>
        <verse osisID='Job.39.12'>Ще разчиташ ли на него да ти прибере реколтата, да я събере в хармана ти?</verse>
        <verse osisID='Job.39.13'>Весело пляскат крилата на камилоптицата — те крила и пера на щъркел ли са?</verse>
        <verse osisID='Job.39.14'>Защото тя оставя яйцата си на земята и ги топли в пръстта,</verse>
        <verse osisID='Job.39.15'>и забравя, че крак може да ги смаже, или че див звяр може да ги стъпче.</verse>
        <verse osisID='Job.39.16'>С малките си се държи жестоко, като че не са нейни; труди се напразно и не я е грижа,</verse>
        <verse osisID='Job.39.17'>понеже Бог я е лишил от мъдрост, не й е разум отредил.</verse>
        <verse osisID='Job.39.18'>Във времето, когато се изправи, тя се присмива на коня и на ездача му.</verse>
        <verse osisID='Job.39.19'>Ти ли си дал сила на коня и облякъл шията му с грива?</verse>
        <verse osisID='Job.39.20'>Ти ли го караш да скача като скакалец? Неговото великолепно пръхтене е ужасно.</verse>
        <verse osisID='Job.39.21'>Рови с крак в долината и ликува в силата си; излиза срещу оръжията;</verse>
        <verse osisID='Job.39.22'>присмива се на страха и не се бои, нито се обръща назад от меча;</verse>
        <verse osisID='Job.39.23'>тулът дрънчи срещу него, острие на копие и ятаган.</verse>
        <verse osisID='Job.39.24'>С буйство и ярост той препуска по земята и не спира при гласа на тръбата.</verse>
        <verse osisID='Job.39.25'>Щом засвири тръбата, той казва: О-хо! — и отдалеч подушва боя, гръмовния зов на военачалниците и бойния вик.</verse>
        <verse osisID='Job.39.26'>Чрез твоя разум ли лети нагоре ястребът, простирайки крилете си на юг?</verse>
        <verse osisID='Job.39.27'>При твоята заповед ли се издига орелът и прави гнездото си нависоко?</verse>
        <verse osisID='Job.39.28'>Той живее на канарите, обитава на скалисти зъбери и непристъпни места.</verse>
        <verse osisID='Job.39.29'>Оттам съзира плячката, очите му я виждат отдалеч.</verse>
        <verse osisID='Job.39.30'>Малките му също смучат кръв, и където има убити, там е той.</verse>
      </chapter>
      <chapter osisID='Job.40'>
        <verse osisID='Job.40.1'>Тогава ГОСПОД отговори на Йов и каза:</verse>
        <verse osisID='Job.40.2'>Укорителят ще спори ли със Всемогъщия? Който порицава Бога, нека отговори на това!</verse>
        <verse osisID='Job.40.3'>Тогава Йов отговори на ГОСПОДА и каза:</verse>
        <verse osisID='Job.40.4'>Ето, нищожен съм — що мога да Ти отговоря? Слагам ръката си на устата си.</verse>
        <verse osisID='Job.40.5'>Веднъж говорих, и да отговарям няма; и два пъти, но няма да прибавя.</verse>
        <verse osisID='Job.40.6'>Тогава ГОСПОД отговори на Йов от бурята и каза:</verse>
        <verse osisID='Job.40.7'>Препаши сега кръста си като мъж! Аз ще те питам, а ти ме поучавай!</verse>
        <verse osisID='Job.40.8'>Ще отмениш ли даже Моя съд — ще осъдиш Мен, за да се оправдаеш?</verse>
        <verse osisID='Job.40.9'>Или имаш ръка като Бога и можеш с глас да гърмиш като Него?</verse>
        <verse osisID='Job.40.10'>Украси се сега с превъзходство и величие, облечи се с чест и достойнство.</verse>
        <verse osisID='Job.40.11'>Излей пороя на гнева си, виж всеки горделив и го смири.</verse>
        <verse osisID='Job.40.12'>Виж всеки горделив и го сниши, стъпчи безбожните на мястото им.</verse>
        <verse osisID='Job.40.13'>Скрий ги заедно в пръстта, затвори лицата им на скрито място.</verse>
        <verse osisID='Job.40.14'>Тогава и Аз ще те похваля, че твоята десница може да те спаси.</verse>
        <verse osisID='Job.40.15'>Погледни сега веемота който съм направил заедно с теб. Яде трева като вол.</verse>
        <verse osisID='Job.40.16'>Ето, в слабините му е силата му и мощта му — в мускулите на корема му.</verse>
        <verse osisID='Job.40.17'>Накланя опашката си като кедър, жилите на бедрата му са оплетени здраво.</verse>
        <verse osisID='Job.40.18'>Костите му са като бронзови цеви, ребрата му са като железни лостове.</verse>
        <verse osisID='Job.40.19'>Той е първият плод на Божиите пътища; който го е направил, той може да доближи до него меча си.</verse>
        <verse osisID='Job.40.20'>Наистина планините му носят храна и там играят всички полски зверове.</verse>
        <verse osisID='Job.40.21'>Под сенчести дървета ляга, в скривалището на тръстики и блата.</verse>
        <verse osisID='Job.40.22'>Сенчести дървета със сянката си го покриват, върбите при потока го заобикалят.</verse>
        <verse osisID='Job.40.23'>Ако се разлее река, той не бърза да бяга, не го е грижа, ако и Йордан да се устреми в устата му.</verse>
        <verse osisID='Job.40.24'>Може ли някой да го хване, докато гледа, да прободе носа му с примка?</verse>
      </chapter>
      <chapter osisID='Job.41'>
        <verse osisID='Job.41.1'>Можеш ли да изтеглиш с въдица левиатан, или да притиснеш езика му с въже?</verse>
        <verse osisID='Job.41.2'>Можеш ли сложиш оглавник на носа му, да пробиеш челюстта му с кука?</verse>
        <verse osisID='Job.41.3'>Ще отправи ли към тебе множество молби, ще ти говори ли със нежни думи?</verse>
        <verse osisID='Job.41.4'>Ще направи ли с теб договор да го вземеш за слуга до века?</verse>
        <verse osisID='Job.41.5'>Ще си играеш ли с него като с птица, или ще го вържеш за забава на момичетата си?</verse>
        <verse osisID='Job.41.6'>Съдружниците ти ще се пазарят ли за него? Ще го разделят ли между търговците?</verse>
        <verse osisID='Job.41.7'>Можеш ли да изпълниш кожата му със стрели или главата му с рибарски копия?</verse>
        <verse osisID='Job.41.8'>Сложи ръката си на него; спомни си боя, и не го повтаряй!</verse>
        <verse osisID='Job.41.9'>Ето, надеждата за него се осуети; не пада ли човек само от вида му?</verse>
        <verse osisID='Job.41.10'>Никой не дръзва да го раздразни. Тогава кой би застанал пред Мен?</verse>
        <verse osisID='Job.41.11'>Кой Ми е дал най-напред, че да му се отплатя? Всичко под цялото небе е Мое.</verse>
        <verse osisID='Job.41.12'>Няма да мълча за частите му, нито за могъщата му сила, нито за хубавото му устройство.</verse>
        <verse osisID='Job.41.13'>Кой външната му дреха ще свали? Кой в двойните му челюсти ще влезе?</verse>
        <verse osisID='Job.41.14'>Кой ще отвори вратите на лицето му? Около зъбите му има ужас.</verse>
        <verse osisID='Job.41.15'>Наредените му люспи са неговата гордост, прилепени като запечатани;</verse>
        <verse osisID='Job.41.16'>едната до другата е толкоз близо, че въздух между тях не влиза.</verse>
        <verse osisID='Job.41.17'>Една за друга свързани са; държат се заедно и не се разделят.</verse>
        <verse osisID='Job.41.18'>Кихането му излъчва светлина, очите му са като лъчите на утрото.</verse>
        <verse osisID='Job.41.19'>От устата му излизат факли, изскачат огнени искри.</verse>
        <verse osisID='Job.41.20'>От ноздрите му дим струи, като от врящо гърне и котел.</verse>
        <verse osisID='Job.41.21'>Дъхът му въглища запалва и от устата му излиза пламък.</verse>
        <verse osisID='Job.41.22'>В шията му обитава сила и ужас танцува пред него.</verse>
        <verse osisID='Job.41.23'>Слоевете на плътта му са слепени, твърди са на него и не се поклащат.</verse>
        <verse osisID='Job.41.24'>Сърцето му е твърдо като камък, твърдо като долен воденичен камък.</verse>
        <verse osisID='Job.41.25'>От надигането му могъщите се ужасяват, стъписват се от страх.</verse>
        <verse osisID='Job.41.26'>Мечът на този, който излиза насреща му, не устоява, нито копие, нито стрела, нито броня.</verse>
        <verse osisID='Job.41.27'>Той счита желязото за слама, и бронза — за гнило дърво.</verse>
        <verse osisID='Job.41.28'>Стрелата не може да го обърне във бяг, камъните на прашката стават на слама за него.</verse>
        <verse osisID='Job.41.29'>Стрелите се считат за слама и той се смее на дрънченето на копието.</verse>
        <verse osisID='Job.41.30'>Долните му части са като остри кремъчни отломъци; разпростира следи като от диканя по тинята.</verse>
        <verse osisID='Job.41.31'>Прави бездната да ври като котел, прави морето като съд за масло.</verse>
        <verse osisID='Job.41.32'>Дирята след него свети, човек би помислил, че дълбочините са като сиви коси побелели.</verse>
        <verse osisID='Job.41.33'>На земята няма никой като него, направен да няма страх.</verse>
        <verse osisID='Job.41.34'>Той гледа всяко високо нещо; цар е над всички синове на гордостта.</verse>
      </chapter>
      <chapter osisID='Job.42'>
        <verse osisID='Job.42.1'>Тогава Йов отговори на ГОСПОДА и каза:</verse>
        <verse osisID='Job.42.2'>Зная, че Ти можеш всичко и нито едно Твое намерение не може да бъде възпрепятствано.</verse>
        <verse osisID='Job.42.3'>Ти попита кой е този, който скрива съвет без знание. И така, аз говорих това, което не разбирах — неща твърде чудни за мен, които не познавах.</verse>
        <verse osisID='Job.42.4'>Слушай, моля Те, и аз ще говоря. Аз ще Те питам, а ти ме поучавай.</verse>
        <verse osisID='Job.42.5'>Слушал бях за Теб със слушането на ухото, но сега окото ми Те вижда.</verse>
        <verse osisID='Job.42.6'>Затова се гнуся от себе си и се кая в пръст и пепел.</verse>
        <verse osisID='Job.42.7'>И след като ГОСПОД изговори тези думи на Йов, ГОСПОД каза на теманеца Елифаз: Гневът ми пламна против теб и против двамата ти приятели, защото не говорихте за Мен това, което е право, както слугата Ми Йов.</verse>
        <verse osisID='Job.42.8'>Затова сега си вземете седем бика и седем овена и идете при слугата Ми Йов, и принесете всеизгаряне за себе си. И слугата ми Йов ще се помоли за вас, защото него ще приема, за да не постъпя с вас според безумието ви, защото не говорихте за Мен това, което е право, както слугата Ми Йов.</verse>
        <verse osisID='Job.42.9'>Така теманецът Елифаз и шуахецът Валдад, и нааматецът Софар отидоха и направиха, както им заповяда ГОСПОД; и ГОСПОД прие Йов.</verse>
        <verse osisID='Job.42.10'>И ГОСПОД обърна участта на Йов, когато той се помоли за приятелите си. И ГОСПОД даде на Йов двойното на това, което имаше преди.</verse>
        <verse osisID='Job.42.11'>Тогава при него дойдоха всичките му братя и всичките му сестри, и всичките му предишни познати и ядоха хляб с него в къщата му, и му съчувстваха, и го успокоиха за цялото зло, което ГОСПОД беше докарал върху него. И всеки му даде по една кесита и всеки — по една златна халка.</verse>
        <verse osisID='Job.42.12'>И ГОСПОД благослови последните дни на Йов повече от първите му дни; и той придоби четиринадесет хиляди глави дребен добитък и шест хиляди камили, и хиляда чифта волове, и хиляда магарици.</verse>
        <verse osisID='Job.42.13'>И му се родиха и седем сина и три дъщери.</verse>
        <verse osisID='Job.42.14'>И първата дъщеря нарече Емима, а втората — Касия, а третата — Керен-Апух.</verse>
        <verse osisID='Job.42.15'>И по цялата земя не се намираха толкова красиви жени като дъщерите на Йов; и баща им им даде наследство между братята им.</verse>
        <verse osisID='Job.42.16'>След това Йов живя сто и четиридесет години и видя синовете си и синовете на синовете си до четири поколения.</verse>
        <verse osisID='Job.42.17'>Така Йов умря стар и сит на дни.</verse>
      </chapter>
    </div></osisText>
</osis>
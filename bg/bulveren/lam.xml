<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Lam'>
      <chapter osisID='Lam.1'>
        <verse osisID='Lam.1.1'>Как седи самотен многолюдният град! Стана като вдовица великата столица между народите! Княгинята между областите е унизена до принудителен труд!</verse>
        <verse osisID='Lam.1.2'>Горчиво плаче нощем и сълзите й са по бузите й. Между всичките й любими няма кой да я утешава; всичките й приятели я предадоха, станаха й врагове.</verse>
        <verse osisID='Lam.1.3'>Юда се пресели от гнет и тежка робия. Живее между езичниците, не намира покой. Всичките му преследвачи го стигнаха сред притесненията.</verse>
        <verse osisID='Lam.1.4'>Тъжни са пътищата за Сион, защото никой не идва на празниците. Всичките му порти са пусти, свещениците му въздишат, девиците му са наскърбени и сам той е в горест.</verse>
        <verse osisID='Lam.1.5'>Противниците му взеха връх, враговете му благоденстват, защото ГОСПОД му нанесе скръб заради многото му престъпления. Дечицата му отидоха в плен пред противника.</verse>
        <verse osisID='Lam.1.6'>И побягна от сионската дъщеря цялото й великолепие. Първенците й станаха като елени, които не намират паша, и безсилни отидоха пред преследвача.</verse>
        <verse osisID='Lam.1.7'>В дните на скръбта си и на скитанията си Ерусалим си спомни всички желани неща, които имаше от древни времена — сега, когато народът му падна в ръката на противника и няма кой да му помогне. Противниците го видяха, засмяха се на свършека му.</verse>
        <verse osisID='Lam.1.8'>Тежко съгреши ерусалимската дъщеря, затова стана нечиста. Всички, които я почитаха, я презряха, защото видяха голотата й. И сама тя въздиша и се обръща назад.</verse>
        <verse osisID='Lam.1.9'>Нечистотата й е в полите й, тя не помисли за края си, затова изумително е паднала — няма кой да я утешава. Виж, ГОСПОДИ, скръбта ми, защото врагът се възвеличава!</verse>
        <verse osisID='Lam.1.10'>Противникът е прострял ръката си върху всичките й желани неща — защото тя видя, че езичниците влязоха в светилището й, тези за които си заповядал да не влизат в Твоето събрание.</verse>
        <verse osisID='Lam.1.11'>Целият народ въздиша, търси хляб; дадоха скъпоценностите си за храна, за да се върне животът им. Виж, ГОСПОДИ, и обърни внимание, защото съм унижена!</verse>
        <verse osisID='Lam.1.12'>Нехаете ли, всички минаващи по пътя? Погледнете и вижте — има ли страдание като моето страдание, което постигна мен, която ГОСПОД наскърби в деня на пламтящия Си гняв!</verse>
        <verse osisID='Lam.1.13'>От висините изпрати огън в костите ми и ги завладя, простря мрежа за краката ми, върна ме назад, направи ме пуста и безсилна цял ден.</verse>
        <verse osisID='Lam.1.14'>Ръката Му стегна ярема на престъпленията ми, те се сплетоха, стигнаха до шията ми. Той пречупи силата ми; Господ ме предаде в ръце и не мога да стана.</verse>
        <verse osisID='Lam.1.15'>Господ повали всичките силни мъже сред мен; свика против мен събор, за да смаже младежите ми; Господ стъпка лина на девицата, юдовата дъщеря.</verse>
        <verse osisID='Lam.1.16'>Заради това аз плача; окото ми, окото ми излива вода, защото е далеч от мен утешителят, който би върнал живота ми. Синовете ми загинаха, защото врагът надви.</verse>
        <verse osisID='Lam.1.17'>Сион простира ръцете си, но няма кой да го утеши. ГОСПОД заповяда за Яков, притеснителите му да го обкръжат. Ерусалим стана между тях като отвратителен.</verse>
        <verse osisID='Lam.1.18'>Праведен е ГОСПОД, защото въстанах против заповедите Му. Слушайте, моля ви, всички народи, и вижте страданието ми! Девиците ми и младежите ми отидоха в плен.</verse>
        <verse osisID='Lam.1.19'>Повиках любимите си, но те ме излъгаха; свещениците ми и старейшините ми издъхнаха в града, когато си търсеха храна, за да се върне животът им.</verse>
        <verse osisID='Lam.1.20'>Виж, ГОСПОДИ, защото съм в притеснение! Вътрешностите ми горят, сърцето ми се преобръща в мен, защото много се бунтувах. Навън мечът ме лиши от деца, вкъщи е смъртта.</verse>
        <verse osisID='Lam.1.21'>Чуха, че въздишам, нямам утешител. Всичките ми врагове чуха за нещастието ми и се зарадваха, че си го направил. Но Ти ще докараш прогласения от Теб ден, когато и те ще станат като мен.</verse>
        <verse osisID='Lam.1.22'>Нека дойде пред Теб цялата им злина и им направи, както направи на мен заради всичките ми престъпления — защото много са въздишките ми, и сърцето ми примира.</verse>
      </chapter>
      <chapter osisID='Lam.2'>
        <verse osisID='Lam.2.1'>Как заоблачи Господ сионската дъщеря в гнева Си! Хвърли от небето на земята великолепието на Израил и не си спомни за подножието Си в деня на гнева Си!</verse>
        <verse osisID='Lam.2.2'>Господ погълна всички жилища на Яков и не пожали; събори в яростта Си укрепленията на юдовата дъщеря; сведе до земята, оскверни царството и първенците му.</verse>
        <verse osisID='Lam.2.3'>В пламтящия Си гняв строши всеки рог на Израил. Оттегли десницата Си от врага и изгори Яков като пламтящ огън, който пояжда наоколо.</verse>
        <verse osisID='Lam.2.4'>Опъна лъка Си като враг, застана с десницата Си като противник и изби всичко приятно за окото. В шатъра на сионската дъщеря изля като огън яростта Си.</verse>
        <verse osisID='Lam.2.5'>Господ стана като враг, погълна Израил, погълна всичките му дворци, разруши крепостите му и умножи на юдовата дъщеря плач и ридание.</verse>
        <verse osisID='Lam.2.6'>И разсипа шатъра му като колиба в градина, унищожи мястото на празничното му събрание. ГОСПОД направи да се забрави в Сион празнично събрание и събота; и в яростния Си гняв отхвърли цар и свещеник.</verse>
        <verse osisID='Lam.2.7'>Господ отблъсна олтара Си, погнуси се от светилището Си, предаде стените на дворците му в ръката на врага. Надигнаха шум в ГОСПОДНИЯ дом като в ден на празник.</verse>
        <verse osisID='Lam.2.8'>Господ намисли да разруши стената на сионската дъщеря; опъна мерителна връв, не оттегли ръката Си от изтребление и направи предстението и стената да жалеят; заедно се снижиха окаяно.</verse>
        <verse osisID='Lam.2.9'>Портите й потънаха в земята, Той сломи и строши резетата й. Царят й и първенците й са сред езичниците, закон няма вече и пророците й не получават видение от ГОСПОДА.</verse>
        <verse osisID='Lam.2.10'>Седят на земята онемели старейшините на сионската дъщеря; хвърлиха пръст на главите си, препасаха се с вретища; наведоха до земята главите си ерусалимските девици.</verse>
        <verse osisID='Lam.2.11'>Очите ми чезнат от сълзи, вътрешностите ми горят, дробът ми се изсипа на земята заради разрушението на дъщерята на народа ми, защото децата и кърмачетата примират по улиците на града.</verse>
        <verse osisID='Lam.2.12'>Казват на майките си: Къде има жито и вино? — докато примират като смъртно ранени по улиците на града, докато душата им се излива на скута на майките им.</verse>
        <verse osisID='Lam.2.13'>Какво да ти засвидетелствам, с какво да те сравня, ерусалимска дъще? На какво да те оприлича, за да те утеша, сионска дъще? Защото разрушението ти е голямо като морето — кой може да те изцели?</verse>
        <verse osisID='Lam.2.14'>Пророците ти виждаха за теб суетни и глупави видения и не откриха беззаконието ти, за да те върнат от плен, а виждаха за теб суетни пророчества, които те докараха до изгнание.</verse>
        <verse osisID='Lam.2.15'>Всички минаващи по пътя пляскат с ръце над теб, подсвиркват и клатят главите си над ерусалимската дъщеря: Това ли е градът, който наричаха съвършенството на красотата, радост за цялата земя?</verse>
        <verse osisID='Lam.2.16'>Всичките ти врагове раззинаха против теб устата си, подсвиркват, скърцат със зъби, казват: Погълнахме я! Наистина това е денят, който очаквахме. Доживяхме, видяхме!</verse>
        <verse osisID='Lam.2.17'>ГОСПОД извърши, каквото беше решил; изпълни дадената дума, която беше определил от древните дни. Срина, без да пожали, развесели над теб врага, издигна рога на противниците ти.</verse>
        <verse osisID='Lam.2.18'>Сърцето им вика към Господа. Ти, стена на сионската дъщеря, лей сълзи като поток денем и нощем, не си давай почивка, нека не спира зеницата на окото ти!</verse>
        <verse osisID='Lam.2.19'>Стани, викай нощем при началото на стражите; излей сърцето си като вода пред лицето на Господа; издигни към Него ръцете си за живота на децата си, които примират от глад по ъглите на всички улици.</verse>
        <verse osisID='Lam.2.20'>Виж, ГОСПОДИ, и обърни внимание на кого си направил това! Да ядат ли жени рожбите си, дечицата в обятията си? Да бъдат ли убити в Господното светилище свещеник и пророк?</verse>
        <verse osisID='Lam.2.21'>Дете и старец лежат на земята по улиците, девиците ми и младежите ми паднаха от меч. Изби в деня на гнева Си, изкла, без да пожалиш.</verse>
        <verse osisID='Lam.2.22'>Свикал си отвред ужасите ми като в ден на празнично събрание. В деня на ГОСПОДНИЯ гняв нямаше избягал и оцелял. Тези, които носих в обятия и отгледах, врагът ми ги довърши.</verse>
      </chapter>
      <chapter osisID='Lam.3'>
        <verse osisID='Lam.3.1'>Аз съм човекът, който видя скръб от тоягата на Неговата ярост.</verse>
        <verse osisID='Lam.3.2'>Мен Той води и отведе в тъмнина, а не в светлина.</verse>
        <verse osisID='Lam.3.3'>Само против мен обръща непрекъснато ръката Си цял ден.</verse>
        <verse osisID='Lam.3.4'>Състари плътта ми и кожата ми, строши костите ми.</verse>
        <verse osisID='Lam.3.5'>Загради ме и ме обкръжи с горчивина и мъка.</verse>
        <verse osisID='Lam.3.6'>Сложи ме да живея в тъмнина като отдавна умрелите.</verse>
        <verse osisID='Lam.3.7'>Обгради ме и не мога да изляза, утежни бронзовите ми окови.</verse>
        <verse osisID='Lam.3.8'>Също и когато викам и ридая, спира молитвата ми.</verse>
        <verse osisID='Lam.3.9'>Прегради пътищата ми с дялани камъни, изкриви пътеките ми.</verse>
        <verse osisID='Lam.3.10'>Стана ми като мечка в засада, като лъв в скришни места.</verse>
        <verse osisID='Lam.3.11'>Отби настрана пътищата ми и ме разкъса, опустоши ме.</verse>
        <verse osisID='Lam.3.12'>Опъна лъка Си и ме постави като прицел на стрела.</verse>
        <verse osisID='Lam.3.13'>Заби в бъбреците ми стрелите на колчана Си.</verse>
        <verse osisID='Lam.3.14'>Станах за присмех на целия си народ и за тяхна подигравателна песен цял ден.</verse>
        <verse osisID='Lam.3.15'>Насити ме с горчивини, напи ме с пелин.</verse>
        <verse osisID='Lam.3.16'>Строши зъбите ми с кремък, стъпка ме в праха.</verse>
        <verse osisID='Lam.3.17'>Отблъснал си душата ми от мира, забравих благоденствието.</verse>
        <verse osisID='Lam.3.18'>И казах: Погина силата ми и надеждата ми в ГОСПОДА.</verse>
        <verse osisID='Lam.3.19'>Спомни си скръбта ми и скитането ми, пелина и жлъчката!</verse>
        <verse osisID='Lam.3.20'>Душата ми ги помни непрестанно и се е смирила в мен.</verse>
        <verse osisID='Lam.3.21'>Това ще влагам в сърцето си, затова ще се надявам:</verse>
        <verse osisID='Lam.3.22'>Заради милостите на ГОСПОДА ние не се довършихме, защото милосърдията Му не свършват.</verse>
        <verse osisID='Lam.3.23'>Те се подновяват всяка сутрин, голяма е Твоята вярност.</verse>
        <verse osisID='Lam.3.24'>Моят дял е ГОСПОД, казва душата ми, затова ще се надявам на Него.</verse>
        <verse osisID='Lam.3.25'>Добър е ГОСПОД към тези, които Го чакат, към душата, която Го търси.</verse>
        <verse osisID='Lam.3.26'>Добро е тихо да се очаква спасението от ГОСПОДА.</verse>
        <verse osisID='Lam.3.27'>Добро е за човека да носи ярем в младостта си.</verse>
        <verse osisID='Lam.3.28'>Нека седи насаме и мълчи, когато Господ му го е наложил.</verse>
        <verse osisID='Lam.3.29'>Нека сложи устата си в пръстта — може би има надежда.</verse>
        <verse osisID='Lam.3.30'>Нека подаде бузата си на онзи, който го бие, нека се насити с позор.</verse>
        <verse osisID='Lam.3.31'>Защото Господ не отхвърля завинаги,</verse>
        <verse osisID='Lam.3.32'>а като е наскърбил, пак се смилява според многото Си милости.</verse>
        <verse osisID='Lam.3.33'>Защото не от сърце Той наскърбява и огорчава човешките синове.</verse>
        <verse osisID='Lam.3.34'>Да се тъпчат под крака всички затворници на земята,</verse>
        <verse osisID='Lam.3.35'>да се изкривява съдът на човека пред лицето на Всевишния,</verse>
        <verse osisID='Lam.3.36'>да се онеправдава човек в делото му — ГОСПОД няма ли да види?</verse>
        <verse osisID='Lam.3.37'>Кой е този, който каза и се изпълни, без да е заповядал ГОСПОД?</verse>
        <verse osisID='Lam.3.38'>Не излизат ли от устата на Всевишния и злото, и доброто?</verse>
        <verse osisID='Lam.3.39'>Защо се оплаква жив човек, и мъж за греховете си?</verse>
        <verse osisID='Lam.3.40'>Нека изследваме и изпитаме пътищата си и нека се върнем при ГОСПОДА!</verse>
        <verse osisID='Lam.3.41'>Нека издигнем сърцата си и ръцете си към Бога в небесата!</verse>
        <verse osisID='Lam.3.42'>Ние съгрешихме и отстъпихме и Ти не ни прости.</verse>
        <verse osisID='Lam.3.43'>Обви се с гняв и ни преследва, убива ни, без да ни пожалиш.</verse>
        <verse osisID='Lam.3.44'>Обви се с облак, за да не проникне молитва.</verse>
        <verse osisID='Lam.3.45'>Помия и измет ни направи сред народите.</verse>
        <verse osisID='Lam.3.46'>Всичките ни врагове раззинаха устата си против нас.</verse>
        <verse osisID='Lam.3.47'>Ужас и яма ни сполетяха, опустошение и разрушение.</verse>
        <verse osisID='Lam.3.48'>Водни потоци лее окото ми заради разрушението на дъщерята на народа ми.</verse>
        <verse osisID='Lam.3.49'>Окото ми пролива сълзи и не престава, защото няма отдих,</verse>
        <verse osisID='Lam.3.50'>докато ГОСПОД не се наведе и не погледне от небесата.</verse>
        <verse osisID='Lam.3.51'>Окото ми наскърбява душата ми заради всичките дъщери на града ми.</verse>
        <verse osisID='Lam.3.52'>Постоянно ме гонят като птичка враговете ми без причина.</verse>
        <verse osisID='Lam.3.53'>Отсякоха живота ми в рова и хвърлиха камък върху мен.</verse>
        <verse osisID='Lam.3.54'>Водите стигнаха над главата ми, казах: Отсечен съм!</verse>
        <verse osisID='Lam.3.55'>Призовах Името Ти, ГОСПОДИ, от най-дълбокия ров.</verse>
        <verse osisID='Lam.3.56'>Ти чу гласа ми; не крий ухото Си от въздишките ми, от вика ми!</verse>
        <verse osisID='Lam.3.57'>Ти се приближи в деня, когато Те призовах. Каза: Не бой се.</verse>
        <verse osisID='Lam.3.58'>Ти защити, Господи, делото на душата ми, изкупи живота ми.</verse>
        <verse osisID='Lam.3.59'>Ти видя, ГОСПОДИ, онеправдаването ми, отсъди правото ми!</verse>
        <verse osisID='Lam.3.60'>Ти видя цялото им отмъщение, всичките им замисли за мен.</verse>
        <verse osisID='Lam.3.61'>Ти чу хулите им, ГОСПОДИ, всичките им замисли против мен,</verse>
        <verse osisID='Lam.3.62'>говоренето на тези, които се надигнаха против мен, и хитрините им цял ден.</verse>
        <verse osisID='Lam.3.63'>Виж сядането им и ставането им — аз съм им подигравателна песен.</verse>
        <verse osisID='Lam.3.64'>Върни им, ГОСПОДИ, отплата според делата на ръцете им!</verse>
        <verse osisID='Lam.3.65'>Дай им слепота на сърцето, Твоето проклятие да ги постигне!</verse>
        <verse osisID='Lam.3.66'>Преследвай ги с гняв и ги изтреби изпод небесата ГОСПОДНИ!</verse>
      </chapter>
      <chapter osisID='Lam.4'>
        <verse osisID='Lam.4.1'>Как потъмня златото, измени се най-чистото злато! Камъните на светилището се изсипаха по всички ъгли на улиците!</verse>
        <verse osisID='Lam.4.2'>Скъпоценните синове на Сион, сравними с чисто злато, как се считат за глинени съдове, дело на грънчарска ръка!</verse>
        <verse osisID='Lam.4.3'>Даже чакалите дават мляко и кърмят малките си, а дъщерята на народа ми се ожесточи като камилоптиците в пустинята.</verse>
        <verse osisID='Lam.4.4'>Езикът на кърмачето се залепя на небцето му от жажда; децата искат хляб, но няма кой да им подаде.</verse>
        <verse osisID='Lam.4.5'>Онези, които ядяха избрани ястия, гинат по улиците, отгледаните в пурпур прегръщат бунището.</verse>
        <verse osisID='Lam.4.6'>Защото наказанието за беззаконието на дъщерята на народа ми стана по-голямо от наказанието за греха на Содом, който беше разорен в един миг, без да го допрат човешки ръце.</verse>
        <verse osisID='Lam.4.7'>Назиреите й бяха по-чисти от сняг, по-бели от мляко, снагата им беше по-червена от рубини, блестяха като сапфир.</verse>
        <verse osisID='Lam.4.8'>По тъмно от сажди е лицето им, не се познават по улиците. Кожата им залепна за костите им, изсъхна, стана като дърво.</verse>
        <verse osisID='Lam.4.9'>По-щастливи бяха убитите от меч от убитите от глад, защото тези чезнат прободени от липсата на плодовете на полето.</verse>
        <verse osisID='Lam.4.10'>Ръцете на милостивите жени свариха децата им; те им станаха храна при разрушението на дъщерята на народа ми.</verse>
        <verse osisID='Lam.4.11'>ГОСПОД изпълни яростта Си, изля пламтящия Си гняв. Запали в Сион огън, който пояде основите му.</verse>
        <verse osisID='Lam.4.12'>Не вярваха земните царе и жителите на целия свят, че притеснител и враг щеше да влезе в ерусалимските порти.</verse>
        <verse osisID='Lam.4.13'>Това е заради греховете на пророците му и заради беззаконията на свещениците му, които проливаха сред него кръвта на праведните.</verse>
        <verse osisID='Lam.4.14'>Те се лутаха като слепи по улиците, оскверниха се с кръв, така че не можеше да се допре човек до дрехите им.</verse>
        <verse osisID='Lam.4.15'>Отстъпете, нечисти! — викаха към тях. Отстъпете, отстъпете, не се допирайте! Когато бягаха, се скитаха. Говореше се сред народите: Няма да пребивават повече при нас.</verse>
        <verse osisID='Lam.4.16'>Присъствието на ГОСПОДА ги разпръсна, Той няма повече да ги погледне. Свещеник не беше почетен, старейшина не беше помилван.</verse>
        <verse osisID='Lam.4.17'>Още чезнат очите ни по суетната ни помощ. В очакването си чакахме народ, който няма да спаси.</verse>
        <verse osisID='Lam.4.18'>Ловуват стъпките ни, така че не можем да ходим по площадите си. Краят ни е близо, изпълниха се дните ни, да, краят ни дойде.</verse>
        <verse osisID='Lam.4.19'>Преследвачите ни станаха по-леки от орлите на небето; по планините ни гониха, в пустинята ни дебнаха.</verse>
        <verse osisID='Lam.4.20'>Жизненото ни дихание, ГОСПОДНИЯТ помазаник, се хвана в ямите им — за когото казвахме: Под сянката му ще живеем сред народите.</verse>
        <verse osisID='Lam.4.21'>Радвай се и се весели, дъще едомска, жителко на земята Уз! И до теб ще дойде чашата, ще се напиеш и ще се разголиш.</verse>
        <verse osisID='Lam.4.22'>Свърши наказанието за беззаконието ти, дъще сионска, няма вече да те откара в плен. Ще накаже твоето беззаконие, дъще едомска, ще открие греховете ти.</verse>
      </chapter>
      <chapter osisID='Lam.5'>
        <verse osisID='Lam.5.1'>Спомни си, ГОСПОДИ, какво ни стана! Погледни и виж позора ни.</verse>
        <verse osisID='Lam.5.2'>Наследството ни премина на чужди, къщите ни — на чужденци.</verse>
        <verse osisID='Lam.5.3'>Сирачета сме, без баща; майките ни са като вдовици.</verse>
        <verse osisID='Lam.5.4'>Пием водата си срещу сребро, дървата ни идват срещу заплащане.</verse>
        <verse osisID='Lam.5.5'>Преследвачите ни са на шията ни, трудим се и не ни се дава почивка.</verse>
        <verse osisID='Lam.5.6'>На Египет подадохме ръка, на Асирия, за да се наситим с хляб.</verse>
        <verse osisID='Lam.5.7'>Бащите ни съгрешиха и ги няма, а ние носим беззаконията им.</verse>
        <verse osisID='Lam.5.8'>Слуги владеят над нас, няма кой да ни изтръгне от ръката им.</verse>
        <verse osisID='Lam.5.9'>Придобиваме хляба си с опасност за живота си заради меча, който ни заплашва в пустинята.</verse>
        <verse osisID='Lam.5.10'>Кожата ни почерня като пещ от ужасния глад.</verse>
        <verse osisID='Lam.5.11'>Изнасилваха жени в Сион, девиците — в юдовите градове.</verse>
        <verse osisID='Lam.5.12'>С техните ръце бяха обесени първенците, старейшините не бяха почетени.</verse>
        <verse osisID='Lam.5.13'>Младежи носят воденични камъни, децата падат под товара на дървата.</verse>
        <verse osisID='Lam.5.14'>Старейшините не седят вече в портите, младежите се отказаха от песните си.</verse>
        <verse osisID='Lam.5.15'>Престана радостта на сърцето ни, хорото ни се обърна на жалеене.</verse>
        <verse osisID='Lam.5.16'>Венецът падна от главата ни. О, горко ни, защото съгрешихме!</verse>
        <verse osisID='Lam.5.17'>Заради това чезне сърцето ни, заради тези неща потъмняха очите ни,</verse>
        <verse osisID='Lam.5.18'>заради хълма Сион, който е опустошен; лисици ходят по него.</verse>
        <verse osisID='Lam.5.19'>Но Ти, ГОСПОДИ, оставаш до века, Твоят престол е от поколение в поколение.</verse>
        <verse osisID='Lam.5.20'>Защо ни забравяш навеки, оставяш ни за дълго време?</verse>
        <verse osisID='Lam.5.21'>Върни ни, ГОСПОДИ, при Себе Си, за да се върнем; обнови дните ни както преди.</verse>
        <verse osisID='Lam.5.22'>Или ще ни отхвърлиш съвсем, ще ни се разгневиш напълно?</verse>
      </chapter>
    </div></osisText>
</osis>
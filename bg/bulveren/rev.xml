<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Rev'>
      <chapter osisID='Rev.1'>
        <verse osisID='Rev.1.1'>Откровението на Иисус Христос, което Му даде Бог, за да покаже на слугите Си онова, което скоро трябва да стане, и изпрати и го извести чрез ангела Си на Своя слуга Йоан,</verse>
        <verse osisID='Rev.1.2'>който засвидетелства Божието слово и свидетелството на Иисус Христос, и всичко, което е видял.</verse>
        <verse osisID='Rev.1.3'>Блажен този, който чете, и онези, които слушат думите на това пророчество и пазят написаното в него, защото времето е близо.</verse>
        <verse osisID='Rev.1.4'>Йоан до седемте църкви, които са в Азия: Благодат и мир да бъде на вас от Онзи, който е и който е бил, и който идва, и от седемте Духове, които са пред Неговия престол,</verse>
        <verse osisID='Rev.1.5'>и от Иисус Христос, верния Свидетел, Първородния на мъртвите и Началника на земните царе. На Този, който ни люби и ни е освободил от нашите грехове чрез кръвта Си,</verse>
        <verse osisID='Rev.1.6'>и който ни е направил царство и свещеници на Своя Бог и Отец, на Него да бъде слава и господство за вечни векове! Амин.</verse>
        <verse osisID='Rev.1.7'>Ето, идва с облаците; и ще Го види всяко око, и онези, които Го прободоха; и всички земни племена ще заридаят заради Него. Да, амин.</verse>
        <verse osisID='Rev.1.8'>Аз съм Алфа и Омега, (Началото и Краят) – казва Господ Бог, който е и който е бил, и който идва, Всемогъщият.</verse>
        <verse osisID='Rev.1.9'>Аз, Йоан, ваш брат и участник заедно с вас в скръбта и в царството, и в търпението, които са в Иисус (Христос), бях на острова, наречен Патмос, заради Божието слово и свидетелството на Иисус (Христос).</verse>
        <verse osisID='Rev.1.10'>В Господния Ден бях в Духа и чух зад себе си силен глас като от тръба,</verse>
        <verse osisID='Rev.1.11'>който казваше: Това, което виждаш, напиши на книга и го изпрати до седемте църкви: до Ефес и до Смирна, и до Пергам, и до Тиатир, и до Сардис, и до Филаделфия, и до Лаодикия.</verse>
        <verse osisID='Rev.1.12'>И се обърнах да видя гласа, който ми говореше. И като се обърнах, видях седем златни светилника</verse>
        <verse osisID='Rev.1.13'>и по средата на седемте светилника – Един, като Човешкия Син, облечен с дълга до петите дреха и препасан със златен пояс около гърдите.</verse>
        <verse osisID='Rev.1.14'>А главата и косата Му бяха бели като бяла вълна, като сняг, и очите Му – като огнен пламък,</verse>
        <verse osisID='Rev.1.15'>и краката Му – като лъскав бронз, нажежен в пещ, а гласът Му – като звук от много води.</verse>
        <verse osisID='Rev.1.16'>И в дясната Си ръка имаше седем звезди, и от устата Му излизаше меч, остър и от двете страни, и лицето Му светеше, както свети слънцето в силата си.</verse>
        <verse osisID='Rev.1.17'>И когато Го видях, паднах при краката Му като мъртъв; а Той сложи дясната Си ръка върху мен и каза: Не се бой, Аз съм Първият и Последният, и Живият;</verse>
        <verse osisID='Rev.1.18'>и бях мъртъв, и ето, живея за вечни векове; и имам ключовете на смъртта и на ада.</verse>
        <verse osisID='Rev.1.19'>Напиши това, което си видял, и това, което е, и това, което ще бъде след това.</verse>
        <verse osisID='Rev.1.20'>Тайната на седемте звезди, които видя в дясната Ми ръка, и на седемте златни светилника: седемте звезди са ангелите на седемте църкви, а седемте светилника са седемте църкви.</verse>
      </chapter>
      <chapter osisID='Rev.2'>
        <verse osisID='Rev.2.1'>До ангела на ефеската църква пиши: Това казва Онзи, който държи седемте звезди в дясната Си ръка, който ходи сред седемте златни светилника:</verse>
        <verse osisID='Rev.2.2'>Зная твоите дела, твоя труд и твоето търпение, и че не можеш да търпиш злите хора; и си изпитал онези, които наричат себе си апостоли, а не са, и си ги намерил лъжливи;</verse>
        <verse osisID='Rev.2.3'>и имаш търпение и за Моето Име си издържал, и не си се уморил.</verse>
        <verse osisID='Rev.2.4'>Но имам това против теб, че си оставил първата си любов.</verse>
        <verse osisID='Rev.2.5'>И така, спомни си откъде си паднал и се покай, и върши първите си дела; ако ли не, ще дойда при теб (скоро) и ще отместя светилника ти от мястото му, ако не се покаеш.</verse>
        <verse osisID='Rev.2.6'>Но имаш това, че мразиш делата на николаитите, които и Аз мразя.</verse>
        <verse osisID='Rev.2.7'>Който има ухо, нека слуша какво казва Духът на църквите! На този, който победи, ще дам да яде от дървото на живота, което е (сред) Божия рай.</verse>
        <verse osisID='Rev.2.8'>До ангела на смирненската църква пиши: Това казва Първият и Последният, който беше мъртъв и оживя:</verse>
        <verse osisID='Rev.2.9'>Зная твоите дела, скръб и бедност – но ти пак си богат – и как те хулят онези, които наричат себе си юдеи, а не са, а са сатанинска синагога.</verse>
        <verse osisID='Rev.2.10'>Не се страхувай от това, което ще пострадаш. Ето, дяволът скоро ще хвърли някои от вас в тъмница, за да бъдете изпитани, и ще имате скръб десет дни. Бъди верен до смърт, и Аз ще ти дам венеца на живота.</verse>
        <verse osisID='Rev.2.11'>Който има ухо, нека слуша какво казва Духът на църквите! Който победи, няма да бъде повреден от втората смърт.</verse>
        <verse osisID='Rev.2.12'>До ангела на пергамската църква пиши: Това казва Този, който има острия от двете страни меч:</verse>
        <verse osisID='Rev.2.13'>Зная къде живееш – там, където е престолът на Сатана, и държиш здраво Името Ми, и не си се отрекъл от Моята вяра даже в дните на Моя верен свидетел Антипа, когото убиха между вас, където живее Сатана.</verse>
        <verse osisID='Rev.2.14'>Но имам малко против теб, защото имаш там някои, които държат учението на Валаам, който учеше Валак да постави примка пред израилевите синове, за да ядат идоложертвено и да блудстват.</verse>
        <verse osisID='Rev.2.15'>Така също и ти имаш някои, които държат учението на николаитите, което мразя.</verse>
        <verse osisID='Rev.2.16'>Покай се! Ако ли не, ще дойда при теб скоро и ще воювам против тях с меча, който излиза от устата Ми.</verse>
        <verse osisID='Rev.2.17'>Който има ухо, нека слуша какво казва Духът на църквите! На този, който победи, ще дам да яде от скритата манна; ще му дам и бяло камъче, и на камъчето написано ново име, което никой не познава освен този, който го получава.</verse>
        <verse osisID='Rev.2.18'>До ангела на тиатирската църква пиши: Това казва Божият Син, който има очи като огнен пламък и чиито крака приличат на лъскав бронз:</verse>
        <verse osisID='Rev.2.19'>Зная твоите дела и любовта, и вярата, и служението, и твоето търпение, и че последните ти дела са повече от първите.</verse>
        <verse osisID='Rev.2.20'>Но имам против теб това, че търпиш жената Езавел, която нарича себе си пророчица и учи и прилъгва Моите слуги да блудстват и да ядат идоложертвено.</verse>
        <verse osisID='Rev.2.21'>И Аз й дадох време да се покае за блудството си, но тя не се покая.</verse>
        <verse osisID='Rev.2.22'>Ето, Аз скоро ще я тръшна на легло; и онези, които прелюбодействат с нея, ще хвърля в голяма скръб, освен ако не се покаят от нейните дела;</verse>
        <verse osisID='Rev.2.23'>и децата й ще убия с мор. И всичките църкви ще познаят, че Аз съм Този, който изпитвам вътрешностите и сърцата; и ще дам на всеки от вас според делата му.</verse>
        <verse osisID='Rev.2.24'>А казвам на вас, останалите в Тиатир, които не държат това учение и които не са познали дълбочините на Сатана, както казват: няма да наложа на вас друг товар,</verse>
        <verse osisID='Rev.2.25'>но дръжте онова, което имате, докато дойда.</verse>
        <verse osisID='Rev.2.26'>А на този, който победи и който пази Моите дела докрай, ще дам власт над нациите;</verse>
        <verse osisID='Rev.2.27'>?и ще ги пасе с желязна тояга и те ще се строшат като грънчарски съдове“, както и Аз получих от Своя Отец.</verse>
        <verse osisID='Rev.2.28'>И ще му дам зорницата.</verse>
        <verse osisID='Rev.2.29'>Който има ухо, нека слуша какво казва Духът на църквите!</verse>
      </chapter>
      <chapter osisID='Rev.3'>
        <verse osisID='Rev.3.1'>До ангела на сардикийската църква пиши: Това казва Онзи, който има седемте Божии Духове и седемте звезди: Зная твоите дела, че на име си жив, а всъщност си мъртъв.</verse>
        <verse osisID='Rev.3.2'>Събуди се и укрепи останалото, което е близо до умиране; защото не намерих твоите дела съвършени пред Моя Бог.</verse>
        <verse osisID='Rev.3.3'>Затова помни как си приел и чул, и го пази, и се покай! И така, ако не бодърстваш, ще дойда като крадец и няма да знаеш в кой час ще дойда върху теб.</verse>
        <verse osisID='Rev.3.4'>Но имаш няколко души в Сардис, които не са осквернили дрехите си и ще ходят с Мен в бяло, защото са достойни.</verse>
        <verse osisID='Rev.3.5'>Който победи, ще се облече така в бели дрехи и Аз никога няма да излича името му от книгата на живота, а ще изповядам името му пред Моя Отец и пред Неговите ангели.</verse>
        <verse osisID='Rev.3.6'>Който има ухо, нека слуша какво казва Духът на църквите!</verse>
        <verse osisID='Rev.3.7'>До ангела на филаделфийската църква пиши: Това казва Светият, Истинният, у когото е Давидовият ключ; който отваря, и никой няма да затваря; и затваря, и никой няма да отваря:</verse>
        <verse osisID='Rev.3.8'>Зная твоите дела. Ето, поставих пред теб отворена врата, която никой не може да затвори, защото ти имаш малко сила, и пак си опазил Моето слово и не си се отрекъл от Моето Име.</verse>
        <verse osisID='Rev.3.9'>Ето, давам ти от сатанинската синагога онези, които наричат себе си юдеи, но не са, а лъжат; ето, ще ги накарам да дойдат и да се поклонят пред твоите крака, и да познаят, че Аз те възлюбих.</verse>
        <verse osisID='Rev.3.10'>Понеже си опазил словото на Моето търпение, и Аз ще те опазя от часа на изпитанието, което ще дойде върху цялата вселена, за да изпита земните жители.</verse>
        <verse osisID='Rev.3.11'>(Ето), идвам скоро; дръж здраво то��а, което имаш, за да не ти отнеме никой венеца.</verse>
        <verse osisID='Rev.3.12'>Който победи, ще го нап��авя стълб в храма на Моя Бог и той няма вече да излезе вън; и ще напиша на него Името на Моя Бог и името на града на Моя Бог, новия Ерусалим, който слиза от небето от Моя Бог; ще напиша и Моето ново Име.</verse>
        <verse osisID='Rev.3.13'>Който има ухо, нека слуша какво казва Духът на църквите!</verse>
        <verse osisID='Rev.3.14'>До ангела на лаодикийската църква пиши: Това казва Амин, верният и истинен Свидетел, Началото на Божието творение:</verse>
        <verse osisID='Rev.3.15'>Зная твоите дела, че не си нито студен, нито горещ. О, да беше или студен, или горещ!</verse>
        <verse osisID='Rev.3.16'>А така, понеже си хладък – нито студен, нито горещ – ще те изплюя от устата Си.</verse>
        <verse osisID='Rev.3.17'>Понеже казваш: Богат съм, забогатях и нямам нужда от нищо, а не знаеш, че си окаян, нещастен, беден, сляп и гол;</verse>
        <verse osisID='Rev.3.18'>то съветвам те да си купиш от Мен злато, пречистено през огън, за да забогатееш; и бели дрехи, за да се облечеш и да не стане явен срамът на твоята голота; и очен мехлем да помажеш очите си, за да виждаш.</verse>
        <verse osisID='Rev.3.19'>Онези, които любя, Аз ги изобличавам и наказвам; затова бъди ревностен и се покай!</verse>
        <verse osisID='Rev.3.20'>Ето, стоя на вратата и чукам; ако някой чуе гласа Ми и отвори вратата, ще вляза при него и ще вечерям с него, и той – с Мен.</verse>
        <verse osisID='Rev.3.21'>На този, който победи, ще дам да седне с Мен на Моя престол, както и Аз победих и седнах със Своя Отец на Неговия престол.</verse>
        <verse osisID='Rev.3.22'>Който има ухо, нека слуша какво казва Духът на църквите!</verse>
      </chapter>
      <chapter osisID='Rev.4'>
        <verse osisID='Rev.4.1'>След това погледнах, и ето, врата, отворена в небето; и първият глас, който бях чул да говори с мен като тръба, каза: Ела тук, горе, и ще ти покажа това, което трябва да стане след това.</verse>
        <verse osisID='Rev.4.2'>И аз веднага бях в Духа, и ето, на небето стоеше престол и на престола седеше Един.</verse>
        <verse osisID='Rev.4.3'>И Седналият изглеждаше на вид като камък яспис и сардис и около престола имаше дъга на вид като смарагд.</verse>
        <verse osisID='Rev.4.4'>И около престола имаше двадесет и четири престола и на престолите седяха двадесет и четирима старейшини облечени в бели дрехи, и имаха на главите си златни венци.</verse>
        <verse osisID='Rev.4.5'>И от престола излизаха светкавици и гърмежи, и гласове. И пред престола горяха седем огнени светила, които са седемте Божии Духове.</verse>
        <verse osisID='Rev.4.6'>И пред престола имаше като стъклено море, подобно на кристал, а сред престола и около него – четири живи същества, пълни с очи и отпред, и отзад.</verse>
        <verse osisID='Rev.4.7'>Първото живо същество приличаше на лъв, второто живо същество приличаше на теле, третото живо същество имаше лице като на човек и четвъртото живо същество приличаше на летящ орел.</verse>
        <verse osisID='Rev.4.8'>И четирите живи същества, всяко едно от тях, имаха по шест крила; и наоколо, и отвътре бяха пълни с очи. И ден и нощ те не престават да казват: Свят, свят, свят е Господ Бог Всемогъщ, който е бил, който е, и който идва.</verse>
        <verse osisID='Rev.4.9'>И когато живите същества принасят слава, почит и благодарение на Седящия на престола, който живее за вечни векове,</verse>
        <verse osisID='Rev.4.10'>двадесет и четиримата старейшини падат пред Седящия на престола и се кланят на Онзи, който живее за вечни векове, и хвърлят венците си пред престола, като казват:</verse>
        <verse osisID='Rev.4.11'>Достоен си, Господи и Боже наш, да приемеш славата, почитта и властта, защото Ти си създал всичко и заради Твоята воля всичко е съществувало и е било създадено.</verse>
      </chapter>
      <chapter osisID='Rev.5'>
        <verse osisID='Rev.5.1'>И видях в дясната ръка на Седящия на престола книга, написана отвътре и отзад, запечатана със седем печата.</verse>
        <verse osisID='Rev.5.2'>И видях един силен ангел, който прогласяваше на висок глас: Кой е достоен да отвори книгата и разпечата печатите й?</verse>
        <verse osisID='Rev.5.3'>И никой – нито на небето, нито на земята, нито под земята – не можеше да отвори книгата, нито да я гледа.</verse>
        <verse osisID='Rev.5.4'>И аз плаках много, защото никой не се намери достоен да отвори книгата, нито да я гледа.</verse>
        <verse osisID='Rev.5.5'>Но един от старейшините ми каза: Не плачи; ето, Лъвът, който е от юдовото племе, Давидовият корен, Той победи, за да отвори книгата и да разпечата нейните седем печата.</verse>
        <verse osisID='Rev.5.6'>И видях сред престола и четирите живи същества, и сред старейшините, че стоеше Агне, като заклано, което имаше седем рога и седем очи, които са седемте Божии Духове, разпратени по цялата земя.</verse>
        <verse osisID='Rev.5.7'>И То дойде и взе книгата от дясната ръка на Седящия на престола.</verse>
        <verse osisID='Rev.5.8'>И когато взе книгата, четирите живи същества и двадесет и четиримата старейшини паднаха пред Агнето, като всеки държеше арфа и златни чаши, пълни с тамян, които са молитвите на светиите.</verse>
        <verse osisID='Rev.5.9'>И пееха нова песен, като казваха: Ти си достоен да вземеш книгата и да отвориш печатите й, защото си бил заклан и със Своята кръв си изкупил за Бога хора от всяко племе, език, народ и нация,</verse>
        <verse osisID='Rev.5.10'>и си ги направил царство и свещеници на нашия Бог; и те ще царуват над земята.</verse>
        <verse osisID='Rev.5.11'>И видях и чух глас от много ангели около престола и живите същества и старейшините; и броят им беше десетки хиляди по десетки хиляди и хиляди по хиляди;</verse>
        <verse osisID='Rev.5.12'>и казваха с висок глас: Достойно е Агнето, което е било заклано, да приеме власт и богатство, и мъдрост, и сила, и почит, и слава, и благословение.</verse>
        <verse osisID='Rev.5.13'>И всяко създание, което е на небето, на земята и под земята, и по морето, и всичко, което е в тях, чух да казва: На Седящия на престола и на Агнето да бъде благословение и почит, и слава, и господство за вечни векове!</verse>
        <verse osisID='Rev.5.14'>И четирите живи същества казаха: Амин! И старейшините паднаха и се поклониха.</verse>
      </chapter>
      <chapter osisID='Rev.6'>
        <verse osisID='Rev.6.1'>И видях, когато Агнето отвори един от седемте печата, и чух едно от четирите живи същества да казва като с глас от гръм: Ела (и виж)!</verse>
        <verse osisID='Rev.6.2'>И видях, и ето, бял кон; и яздещият на него имаше лък; и му се даде венец и той излезе побеждавайки и за да победи.</verse>
        <verse osisID='Rev.6.3'>И когато отвори втория печат, чух второто живо същество да казва: Ела (и виж)!</verse>
        <verse osisID='Rev.6.4'>И излезе друг кон, червен; и на яздещия на него се даде да вдигне мира от земята, така че хората да се избият един друг; и му се даде голям меч.</verse>
        <verse osisID='Rev.6.5'>И когато отвори третия печат, чух третото живо същество да казва: Ела (и виж)! И видях, и ето, черен кон; и яздещият на него имаше везни в ръката си.</verse>
        <verse osisID='Rev.6.6'>И от средата на четирите живи същества чух като глас, който казваше: Един хиникс пшеница за един динарий и три хиникса ечемик за един динарий; и не повреждай маслиненото масло и виното.</verse>
        <verse osisID='Rev.6.7'>И когато отвори четвъртия печат, чух гласа на четвъртото живо същество, което казваше: Ела (и виж)!</verse>
        <verse osisID='Rev.6.8'>И видях, и ето, блед кон и името на яздещия на него беше смърт, и адът го следваше. И даде им се власт над четвъртата част от земята, за да убиват с меч, с глад, с мор и със земните зверове.</verse>
        <verse osisID='Rev.6.9'>И когато отвори петия печат, видях под олтара душите на онези, които са били заклани за Божието слово и за свидетелството, което държаха.</verse>
        <verse osisID='Rev.6.10'>И те викаха с висок глас и казваха: Докога, Владетелю свети и истинни, няма да съдиш и отмъстиш за нашата кръв на земните жители?</verse>
        <verse osisID='Rev.6.11'>И на всеки от тях се даде по една бяла дреха и им се каза, че трябва да почиват още малко време, докато се изпълни числото на техните съслужители и братя, които щяха да бъдат убити като тях.</verse>
        <verse osisID='Rev.6.12'>И видях, когато отвори шестия печат; и ето, стана голямо земетресение; слънцето почерня като козяк и цялата луна стана като кръв;</verse>
        <verse osisID='Rev.6.13'>небесните звезди паднаха на земята, както когато смокинята, разклащана от силен вятър, хвърля късните си смокини;</verse>
        <verse osisID='Rev.6.14'>небето изчезна като свитък, когато се навива; и всички планини и острови се отместиха от местата си.</verse>
        <verse osisID='Rev.6.15'>И земните царе, големците и военачалниците, богатите и силните, всеки роб и свободен се скриха в пещерите и в скалите на планините;</verse>
        <verse osisID='Rev.6.16'>и казаха на планините и на скалите: Паднете върху нас и ни скрийте от лицето на Седящия на престола и от гнева на Агнето,</verse>
        <verse osisID='Rev.6.17'>защото е дошъл великият ден на Неговия гняв, и кой може да устои?</verse>
      </chapter>
      <chapter osisID='Rev.7'>
        <verse osisID='Rev.7.1'>След това видях четири ангела, стоящи на четирите ъгъла на земята и държащи четирите земни ветрища, за да не духа никакъв вятър нито по земята, нито по морето, нито върху някое дърво.</verse>
        <verse osisID='Rev.7.2'>И видях друг ангел да се издига от изгрев-слънце, у когото беше печатът на живия Бог; и той извика с висок глас на четирите ангела, на които беше дадено да повредят земята и морето, и каза:</verse>
        <verse osisID='Rev.7.3'>Не повреждайте земята, нито морето, нито дърветата, преди да ударим печат върху челата на слугите на нашия Бог.</verse>
        <verse osisID='Rev.7.4'>И чух броя на подпечатаните – сто четиридесет и четири хиляди подпечатани от всичките племена на израилевите синове:</verse>
        <verse osisID='Rev.7.5'>от юдовото племе – дванадесет хиляди подпечатани; от рувимовото племе – дванадесет хиляди; от гадовото племе – дванадесет хиляди;</verse>
        <verse osisID='Rev.7.6'>от асировото племе – дванадесет хиляди; от нефталимовото племе – дванадесет хиляди; от манасиевото племе – дванадесет хиляди;</verse>
        <verse osisID='Rev.7.7'>от симеоновото племе – дванадесет хиляди; от левиевото племе – дванадесет хиляди; от исахаровото племе – дванадесет хиляди;</verse>
        <verse osisID='Rev.7.8'>от завулоновото племе – дванадесет хиляди; от йосифовото племе – дванадесет хиляди; от вениаминовото племе – дванадесет хиляди подпечатани.</verse>
        <verse osisID='Rev.7.9'>След това видях, и ето, голямо множество, което никой не можеше да изброи, от всяка нация и от всички племена, народи и езици, стояха пред престола и пред Агнето, облечени в бели дрехи, с палмови клони в ръцете си,</verse>
        <verse osisID='Rev.7.10'>и викаха с висок глас, казвайки: Спасение на нашия Бог, който седи на престола, и на Агнето!</verse>
        <verse osisID='Rev.7.11'>И всичките ангели стояха около престола и старейшините, и четирите живи същества; и паднаха на лицата си пред престола и се поклониха на Бога, и казаха:</verse>
        <verse osisID='Rev.7.12'>Амин! Благословение и слава, и мъдрост, и благодарение, и почит, и сила, и могъщество на нашия Бог за вечни векове! Амин.</verse>
        <verse osisID='Rev.7.13'>Тогава един от старейшините проговори, като ми каза: Тези, облечените в бели дрехи, кои са и откъде са дошли?</verse>
        <verse osisID='Rev.7.14'>И аз му казах: Господине, ти знаеш. А той ми каза: Това са онези, които идват от голямата скръб; и са изпрали дрехите си и са ги избелили в кръвта на Агнето.</verse>
        <verse osisID='Rev.7.15'>Затова са пред престола на Бога и Му служат денем и нощем в Неговия храм, и Седящият на престола ще разпростре скинията си върху тях.</verse>
        <verse osisID='Rev.7.16'>Няма да огладнеят вече, нито да ожаднеят вече, нито ще ги удари слънцето, нито някой пек,</verse>
        <verse osisID='Rev.7.17'>защото Агнето, което е по средата на престола, ще ги пасе и ще ги заведе при извори на водите на живота, и Бог ще избърше всяка сълза от очите им.</verse>
      </chapter>
      <chapter osisID='Rev.8'>
        <verse osisID='Rev.8.1'>И когато отвори седмия печат, настана мълчание на небето за около половин час.</verse>
        <verse osisID='Rev.8.2'>И видях седемте ангела, които стояха пред Бога, и им се дадоха седем тръби.</verse>
        <verse osisID='Rev.8.3'>И дойде друг ангел и застана пред олтара, държейки златна кадилница; и на него се даде много тамян, за да го прибави към молитвите на всичките светии върху златния олтар, който беше пред престола.</verse>
        <verse osisID='Rev.8.4'>И димът от тамяна заедно с молитвите на светиите се издигна от ръката на ангела пред Бога.</verse>
        <verse osisID='Rev.8.5'>И ангелът взе кадилницата, напълни я с огън от олтара и я хвърли на земята; и настанаха гръмове и гласове, и светкавици, и земетресение.</verse>
        <verse osisID='Rev.8.6'>И седемте ангела, които държаха седемте тръби, се приготвиха да затръбят.</verse>
        <verse osisID='Rev.8.7'>И затръби първият ангел; и дойде град и огън, размесени с кръв, и бяха хвърлени на земята; и третата част от земята изгоря и третата част от дърветата изгоря, изгоря и всяка зелена трева.</verse>
        <verse osisID='Rev.8.8'>И затръби вторият ангел; и нещо като голяма планина, пламнала в огън, беше хвърлена в морето; и третата част от морето стана кръв</verse>
        <verse osisID='Rev.8.9'>и третата част от одушевените същества, които бяха в морето, измря, и третата част от корабите беше унищожена.</verse>
        <verse osisID='Rev.8.10'>И затръби третият ангел; и падна от небето голяма звезда, която гореше като факла; и падна върху третата част от реките и върху водните извори.</verse>
        <verse osisID='Rev.8.11'>А името на звездата е Пелин, и третата част от водите стана пелин; и много хора измряха от водите, защото те станаха горчиви.</verse>
        <verse osisID='Rev.8.12'>И затръби четвъртият ангел; и третата част от слънцето и третата част от луната, и третата част от звездите беше поразена, така че да потъмнее третата част от тях; и третата част от деня да не свети, както и от нощта.</verse>
        <verse osisID='Rev.8.13'>И видях и чух един орел, който летеше посред небето и казваше с висок глас: Горко, горко, горко на земните жители поради останалите тръбни гласове от тримата ангели, които още има да затръбят!</verse>
      </chapter>
      <chapter osisID='Rev.9'>
        <verse osisID='Rev.9.1'>И затръби петият ангел; и видях една звезда, паднала от небето на земята, на която се даде ключа от кладенеца на бездната.</verse>
        <verse osisID='Rev.9.2'>И тя отвори кладенеца на бездната и от кладенеца се издигна дим като дим от голяма пещ; и слънцето и въздухът потъмняха от дима на кладенеца.</verse>
        <verse osisID='Rev.9.3'>И от дима излязоха скакалци по земята; и им се даде власт, като властта, която имат земните скорпиони.</verse>
        <verse osisID='Rev.9.4'>И им се каза да не повреждат тревата по земята, нито някое зелено растение, нито някое дърво, а само такива хора, които нямат Божия печат на челата си.</verse>
        <verse osisID='Rev.9.5'>И им се даде да не ги убиват, а да ги мъчат пет месеца; и мъчението им беше като мъчение от скорпион, когато ужили човек.</verse>
        <verse osisID='Rev.9.6'>През онези дни хората ще потърсят смъртта, но няма да я намерят; и ще пожелаят да умрат, но смъртта ще побегне от тях.</verse>
        <verse osisID='Rev.9.7'>И на вид скакалците приличаха на коне, приготвени за война, и на главите си имаха нещо подобно на венци като злато, и лицата им бяха като човешки лица.</verse>
        <verse osisID='Rev.9.8'>И имаха коса като косата на жените и зъбите им бяха като зъби на лъв.</verse>
        <verse osisID='Rev.9.9'>И имаха нагръдници като нагръдници от желязо и шумът на крилата им беше като шум от колесници с много коне, когато тичат на бой.</verse>
        <verse osisID='Rev.9.10'>Имаха и опашки като скорпиони и жилата им бяха в опашките им; и имаха власт да повреждат хората пет месеца.</verse>
        <verse osisID='Rev.9.11'>И имаха над себе си цар – ангела на бездната, който на еврейски се нарича Авадон, а на гръцки името му е Аполион.</verse>
        <verse osisID='Rev.9.12'>Едното горко мина, но ето, още две горки идват след това.</verse>
        <verse osisID='Rev.9.13'>И затръби шестият ангел; и чух един глас от четирите рога на златния олтар, който беше пред Бога,</verse>
        <verse osisID='Rev.9.14'>който казваше на шестия ангел, който държеше тръбата: Развържи четирите ангела, които са вързани при голямата река Ефрат.</verse>
        <verse osisID='Rev.9.15'>И четирите ангела, които бяха приготвени за този час и ден, и месец, и година, се развързаха, за да убият третата част от хората.</verse>
        <verse osisID='Rev.9.16'>И числото на конните войски беше два пъти по десет хиляди по десет хиляди; и аз чух числото им.</verse>
        <verse osisID='Rev.9.17'>И така видях във видението конете и яздещите на тях: те носеха нагръдници като от огън, яцинт и сяра; и главите на конете бяха като глави на лъвове и от устата им излизаше огън, дим и сяра.</verse>
        <verse osisID='Rev.9.18'>От тези три язви – от огъня, от дима и от сярата, които излизаха от устата им – беше избита третата част от хората.</verse>
        <verse osisID='Rev.9.19'>Защото властта на конете е в устата им и в опашките им; понеже опашките им приличат на змии и имат глави, и с тях повреждат.</verse>
        <verse osisID='Rev.9.20'>А останалите хора, които не бяха избити от тези язви, не се покаяха от делата на ръцете си, да не се кланят на демони и на златни, сребърни, бронзови, каменни и дървени идоли, които не могат нито да виждат, нито да чуват, нито да ходят;</verse>
        <verse osisID='Rev.9.21'>и не се покаяха от убийствата си, нито от чародействата си, нито от блудствата си, нито от кражбите си.</verse>
      </chapter>
      <chapter osisID='Rev.10'>
        <verse osisID='Rev.10.1'>И видях друг силен ангел, който слизаше от небето облечен в облак и над главата му имаше дъга, лицето му беше като слънцето и краката му – като огнени стълбове.</verse>
        <verse osisID='Rev.10.2'>И в ръката си държеше отворена книжка. И той сложи десния си крак на морето, а левия – на земята</verse>
        <verse osisID='Rev.10.3'>и извика със силен глас, както реве лъв. И когато извика, седемте гърма проговориха със своите гласове.</verse>
        <verse osisID='Rev.10.4'>И след като седемте гърма проговориха, аз щях да пиша, но чух глас от небето, който каза: Запечатай това, което изговориха седемте гърма, и не го пиши.</verse>
        <verse osisID='Rev.10.5'>И ангелът, когото видях да стои на морето и на земята, издигна дясната си ръка към небето</verse>
        <verse osisID='Rev.10.6'>и се закле в Този, който живее за вечни векове, който е създал небето и това, което е в него; земята и това, което е на нея; и морето и това, което е в него, че няма вече да има бавене,</verse>
        <verse osisID='Rev.10.7'>но че в дните на гласа на седмия ангел, когато той се приготви да затръби, тогава ще се изпълни тайната на Бога, както Той е благовестил на Своите слуги, пророците.</verse>
        <verse osisID='Rev.10.8'>И гласът, който чух от небето, пак заговори с мен и каза: Иди, вземи отворената книжка, която е в ръката на ангела, който стои на морето и на земята.</verse>
        <verse osisID='Rev.10.9'>И аз отидох при ангела и му казах да ми даде книжката. И той ми каза: Вземи и я изяж; и в корема ти ще стане горчиво, но в устата ти ще бъде сладка като мед.</verse>
        <verse osisID='Rev.10.10'>И така, взех книжката от ръката на ангела и я изядох. И в устата ми беше сладка като мед, но като я изядох, коремът ми се вгорчи.</verse>
        <verse osisID='Rev.10.11'>Тогава ми се каза: Трябва пак да пророкуваш за много народи и нации, и езици, и царе.</verse>
      </chapter>
      <chapter osisID='Rev.11'>
        <verse osisID='Rev.11.1'>И даде ми се тръстика като тояга и ми се каза: Стани и измери Божия храм и олтара, и онези, които се кланят в него;</verse>
        <verse osisID='Rev.11.2'>но двора, който е извън храма, остави и не го измервай, защото той се даде на нациите, които ще тъпчат светия град четиридесет и два месеца.</verse>
        <verse osisID='Rev.11.3'>А на двамата си свидетели ще дам да пророкуват хиляда двеста и шестдесет дни облечени във вретища.</verse>
        <verse osisID='Rev.11.4'>Те са двете маслинени дървета и двата светилника, които стоят пред Господаря на земята.</verse>
        <verse osisID='Rev.11.5'>И ако някой поиска да ги повреди, огън излиза от устата им и поглъща неприятелите им. И ако някой поиска да ги повреди, така той трябва да бъде убит.</verse>
        <verse osisID='Rev.11.6'>Те имат власт да заключат небето, за да не вали никакъв дъжд през времето на тяхното пророкуване, и имат власт над водите, да ги превръщат в кръв и да поразяват земята с всяка язва, колкото пъти биха поискали.</verse>
        <verse osisID='Rev.11.7'>И когато те свършат да свидетелстват, звярът, който излиза от бездната, ще воюва против тях, ще ги победи и ще ги убие.</verse>
        <verse osisID='Rev.11.8'>И труповете им ще лежат на улицата на големия град, който духовно се нарича Содом и Египет, където беше разпънат и техният Господ.</verse>
        <verse osisID='Rev.11.9'>И мнозина от народите, племената, езиците и нациите ще гледат труповете им три дни и половина и няма да позволят труповете им да бъдат положени в гроба.</verse>
        <verse osisID='Rev.11.10'>И земните жители ще се зарадват за тях, ще се развеселят и един на друг ще си пратят подаръци, защото тези двама пророци са мъчили земните жители.</verse>
        <verse osisID='Rev.11.11'>А след трите и половина дни в тях влезе дух на живот от Бога и те се изправиха на краката си; и голям страх обзе онези, които ги гледаха.</verse>
        <verse osisID='Rev.11.12'>А те чуха силен глас от небето, който им казваше: Качете се тук. И те се изкачиха на небето в облак; и неприятелите им ги видяха.</verse>
        <verse osisID='Rev.11.13'>И в онзи час стана голямо земетресение и десетата част от града падна; и в земетресението измряха седем хиляди човека; и останалите се уплашиха и отдадоха слава на небесния Бог.</verse>
        <verse osisID='Rev.11.14'>Второто горко премина; ето, скоро идва третото горко.</verse>
        <verse osisID='Rev.11.15'>И затръби седмият ангел; и на небето имаше силни гласове, които казваха: Световното царство стана царство на нашия Господ и на Неговия Христос, и Той ще царува за вечни векове.</verse>
        <verse osisID='Rev.11.16'>И двадесет и четиримата старейшини, седящи пред Бога на престолите си, паднаха на лицата си и се поклониха на Бога, и казаха:</verse>
        <verse osisID='Rev.11.17'>Благодарим Ти, Господи Боже Всемогъщи, който си и който си бил, затова че си взел голямата Си власт и си се възцарил.</verse>
        <verse osisID='Rev.11.18'>Нациите се разгневиха, и дойде Твоят гняв и времето да се съдят мъртвите и да дадеш наградата на Своите слуги, пророците, и на светиите, и на онези, които се боят от Твоето Име, малки и големи, и да унищожиш онези, които унищожават земята.</verse>
        <verse osisID='Rev.11.19'>И Божият храм на небето се отвори, и в храма се видя ковчегът на Неговия завет; и настанаха светкавици и гласове, и гръмове, и земетресение, и силен град.</verse>
      </chapter>
      <chapter osisID='Rev.12'>
        <verse osisID='Rev.12.1'>И голямо знамение се яви на небето: жена, облечена със слънцето, с луната под краката й, и на главата й – корона от дванадесет звезди.</verse>
        <verse osisID='Rev.12.2'>Тя беше бременна и викаше от родилни болки, като се мъчеше да роди.</verse>
        <verse osisID='Rev.12.3'>И друго знамение се яви на небето: и ето, голям червен змей, който имаше седем глави и десет рога, и на главата му – седем корони.</verse>
        <verse osisID='Rev.12.4'>И опашката му повлече третата част от небесните звезди и ги хвърли на земята. И змеят застана пред жената, която щеше да роди, за да погълне детето й, щом роди.</verse>
        <verse osisID='Rev.12.5'>И тя роди син, мъжко дете, което щеше да пасе всичките народи с желязна тояга. И детето й беше грабнато и занесено при Бога и при Неговия престол.</verse>
        <verse osisID='Rev.12.6'>И жената побягна в пустинята, където имаше място, приготвено от Бога, за да я хранят там хиляда двеста и шестдесет дни.</verse>
        <verse osisID='Rev.12.7'>И стана война на небето: Михаил и неговите ангели воюваха против змея; и змеят воюва заедно със своите ангели,</verse>
        <verse osisID='Rev.12.8'>но те не надвиха и не се намери място за тях на небето.</verse>
        <verse osisID='Rev.12.9'>И беше хвърлен големият змей, старовременната змия, наричан дявол и Сатана, който мами целия свят; хвърлен беше на земята и ангелите му бяха хвърлени заедно с него.</verse>
        <verse osisID='Rev.12.10'>И чух силен глас на небето, който казваше: Сега дойде спасението, силата и царството на нашия Бог и властта на Неговия Христос, защото се хвърли долу обвинителят на нашите братя, който ги обвинява денем и нощем пред нашия Бог.</verse>
        <verse osisID='Rev.12.11'>А те го победиха заради кръвта на Агнето и заради словото на тяхното свидетелство и не възлюбиха живота си дори до смърт.</verse>
        <verse osisID='Rev.12.12'>Затова веселете се, небеса, и вие, които живеете в тях! Но горко на земята и морето, защото дяволът слезе при вас много разярен, понеже знае, че му остава малко време.</verse>
        <verse osisID='Rev.12.13'>И когато змеят видя, че беше хвърлен на земята, той започна да преследва жената, която беше родила мъжкото дете.</verse>
        <verse osisID='Rev.12.14'>И на жената се дадоха двете крила на големия орел, за да отлети до мястото си в пустинята – там, където я хранят за време и времена, и половин време, скрита от лицето на змията.</verse>
        <verse osisID='Rev.12.15'>И змията изпусна от устата си вода като река след жената, за да направи да я завлече реката.</verse>
        <verse osisID='Rev.12.16'>И земята помогна на жената, и земята отвори устата си и погълна реката, която змеят беше изпуснал от устата си.</verse>
        <verse osisID='Rev.12.17'>Тогава змеят се разгневи срещу жената и отиде да воюва против останалите от нейното потомство, които пазят Божиите заповеди и държат свидетелството за Иисус. И застана на морския пясък.</verse>
      </chapter>
      <chapter osisID='Rev.13'>
        <verse osisID='Rev.13.1'>И видях звяр, който излизаше от морето и имаше седем глави и десет рога; и на роговете му – десет корони; и на главите му – богохулни имена.</verse>
        <verse osisID='Rev.13.2'>И звярът, който видях, приличаше на леопард и краката му бяха като крака на мечка, устата му – като уста на лъв; и змеят му даде силата си, престола си и голяма власт.</verse>
        <verse osisID='Rev.13.3'>И видях една от главите му, като че ли смъртно ранена, но смъртоносната му рана оздравя; и цялата земя се удивляваше след звяра;</verse>
        <verse osisID='Rev.13.4'>и се поклониха на змея, защото даде власт на звяра; и се поклониха и на звяра, като казваха: Кой е като този звяр? Кой може да воюва против него?</verse>
        <verse osisID='Rev.13.5'>И му се даде уста да говори големи неща и богохулства; и му се даде власт да действа четиридесет и два месеца.</verse>
        <verse osisID='Rev.13.6'>И той отвори устата си за хули против Бога, за да хули Неговото Име и Неговата скиния, и онези, които живеят на небето.</verse>
        <verse osisID='Rev.13.7'>И му се даде да воюва против светиите и да ги победи; и му се даде власт над всяко племе и народ, и език, и нация.</verse>
        <verse osisID='Rev.13.8'>И ще му се поклонят всички земни жители, всеки, чието име не е записано в книгата на живота на закланото Агне от създаването на света.</verse>
        <verse osisID='Rev.13.9'>Ако някой има ухо, нека слуша.</verse>
        <verse osisID='Rev.13.10'>Ако някой откарва в плен, и той ще отиде в плен. Ако някой убива с меч, и той трябва да бъде убит с меч. Тук е нужно търпението и вярата на светиите.</verse>
        <verse osisID='Rev.13.11'>И видях друг звяр, който излизаше от земята. И той имаше два рога, като агнешки, и говореше като змей.</verse>
        <verse osisID='Rev.13.12'>Той упражняваше цялата власт на първия звяр пред него и принуди земята и живеещите на нея да се поклонят на първия звяр, чиято смъртоносна рана бе оздравяла.</verse>
        <verse osisID='Rev.13.13'>И вършеше големи знамения, дотам че направи и огън да слиза от небето на земята пред хората.</verse>
        <verse osisID='Rev.13.14'>И мамеше земните жители чрез знаменията, които му се даде да извърши пред звяра, като казваше на земните жители да направят образ на звяра, който беше ранен от меча и оживя.</verse>
        <verse osisID='Rev.13.15'>И му се даде да даде дишане на образа на звяра, така че образът на звяра дори да проговори и да направи да бъдат избити онези, които не се покланят на образа на звяра.</verse>
        <verse osisID='Rev.13.16'>И принуждаваше всички – малки и големи, богати и бедни, свободни и роби – да им се сложи белег на дясната ръка или на челата им,</verse>
        <verse osisID='Rev.13.17'>за да не може никой да купува или да продава освен онзи, който носи белега, името на звяра или числото на неговото име.</verse>
        <verse osisID='Rev.13.18'>Тук е нужна мъдрост; който е разумен, нека сметне числото на звяра, защото е число на човек; а числото му е шестстотин шестдесет и шест.</verse>
      </chapter>
      <chapter osisID='Rev.14'>
        <verse osisID='Rev.14.1'>И видях, и ето: Агнето стоеше на хълма Сион и с Него сто четиридесет и четири хиляди, които носеха Неговото Име и Името на Неговия Отец написано на челата им.</verse>
        <verse osisID='Rev.14.2'>И чух глас от небето, като глас от много води и като глас от гръм; и гласът, който чух, беше като глас на арфисти, които свиреха с арфите си.</verse>
        <verse osisID='Rev.14.3'>И пееха като че ли нова песен пред престола и пред четирите живи същества и старейшините; и никой не можеше да научи тази песен освен сто и четиридесет и четирите хиляди, които са били изкупени от земята.</verse>
        <verse osisID='Rev.14.4'>Те са онези, които не са се осквернили с жени, защото са девственици. Те са онези, които следват Агнето, където и да отива. Те са били изкупени измежду хората като първи плодове за Бога и за Агнето.</verse>
        <verse osisID='Rev.14.5'>И в устата им не се намери лъжа, те са непорочни.</verse>
        <verse osisID='Rev.14.6'>И видях друг ангел да лети сред небето, който имаше вечното евангелие, за да го благовести на земните жители и на всяка нация и племе, и език, и народ.</verse>
        <verse osisID='Rev.14.7'>И каза със силен глас: Бойте се от Бога и Му въздайте слава, защото часът на Неговия съд настана; и поклонете се на Този, който е направил небето и земята, и морето, и водните извори!</verse>
        <verse osisID='Rev.14.8'>И друг, втори ангел, следваше отзад и казваше: Падна, падна великият Вавилон, който напои всичките нации с виното на своето разпалено блудстване.</verse>
        <verse osisID='Rev.14.9'>И друг, трети ангел, ги следваше и казваше със силен глас: Ако някой се поклони на звяра и на неговия образ и приеме белег на челото си или на ръката си,</verse>
        <verse osisID='Rev.14.10'>той също ще пие от виното на Божията ярост, което е приготвено чисто в чашата на гнева Му, и ще бъде мъчен с огън и сяра пред светите ангели и пред Агнето.</verse>
        <verse osisID='Rev.14.11'>И димът от тяхното мъчение ще се издига за вечни векове; и онези, които се покланят на звяра и образа му, няма да имат покой ни денем, ни нощем, нито който и да е друг, който приема белега на името му.</verse>
        <verse osisID='Rev.14.12'>Тук е нужно търпението на светиите; на тези, които пазят Божиите заповеди и вярата в Иисус.</verse>
        <verse osisID='Rev.14.13'>И чух глас от небето, който казваше: Напиши: Блажени мъртвите, които отсега нататък умират в Господа. Да! – казва Духът – за да си починат от трудовете си, защото делата им ги следват.</verse>
        <verse osisID='Rev.14.14'>И видях, и ето, бял облак, и на облака седеше Един, който приличаше на Човешкия Син, и имаше на главата Си златен венец и в ръката Си – остър сърп.</verse>
        <verse osisID='Rev.14.15'>И друг ангел излезе от храма и викаше със силен глас на Този, който седеше на облака: Прати сърпа си и жъни, защото е настанал часът да жънеш, понеже жетвата на земята е презряла.</verse>
        <verse osisID='Rev.14.16'>И Онзи, който седеше на облака, хвърли сърпа Си на земята и земята беше ожъната.</verse>
        <verse osisID='Rev.14.17'>И друг ангел излезе от храма, който е на небето, като и той държеше остър сърп.</verse>
        <verse osisID='Rev.14.18'>И още един ангел, който имаше власт над огъня, излезе от олтара и извика със силен глас на този, който държеше острия сърп, като каза: Прати острия си сърп и обери гроздовете на земното лозе, защото гроздето му е вече узряло.</verse>
        <verse osisID='Rev.14.19'>И ангелът хвърли сърпа си на земята, обра земното лозе и хвърли набраното в големия лин на Божията ярост.</verse>
        <verse osisID='Rev.14.20'>И линът бе изтъпкан вън от града и кръв потече от лина и стигна дори до юздите на конете на едно разстояние от хиляда и шестстотин стадии.</verse>
      </chapter>
      <chapter osisID='Rev.15'>
        <verse osisID='Rev.15.1'>И видях на небето друго знамение, голямо и чудно: седем ангела, които държаха последните седем язви, защото с тях се изчерпва Божията ярост.</verse>
        <verse osisID='Rev.15.2'>И видях нещо като стъклено море, размесено с огън; и тези, които бяха победили звяра и неговия образ, и числото на неговото име, стояха при стъкленото море, като държаха Божии арфи.</verse>
        <verse osisID='Rev.15.3'>И те пееха песента на Божия слуга Мойсей и песента на Агнето и казваха: Велики и чудесни са Твоите дела, Господи, Боже Всемогъщи; праведни и истинни са Твоите пътища, Царю на нациите!</verse>
        <verse osisID='Rev.15.4'>Кой няма да се бои от Теб, Господи, и няма да прослави Името Ти? Защото само Ти си свят. Всички народи ще дойдат и ще се поклонят пред Теб, защото се явиха Твоите праведни дела.</verse>
        <verse osisID='Rev.15.5'>И след това видях, че на небето се отвори храмът на скинията на свидетелството.</verse>
        <verse osisID='Rev.15.6'>И седемте ангела, които държаха седемте язви, излязоха от храма облечени в чисти и блестящи ленени дрехи и препасани през гърдите със златни пояси.</verse>
        <verse osisID='Rev.15.7'>И едно от четирите живи същества даде на седемте ангела седем златни чаши, пълни с яростта на Бога, който живее за вечни векове.</verse>
        <verse osisID='Rev.15.8'>И храмът се изпълни с дим от славата на Бога и от Неговото могъщество и никой не можеше да влезе в храма, преди да се свършат седемте язви на седемте ангела.</verse>
      </chapter>
      <chapter osisID='Rev.16'>
        <verse osisID='Rev.16.1'>И чух от храма силен глас, който казваше на седемте ангела: Идете и излейте на земята седемте чаши на Божията ярост!</verse>
        <verse osisID='Rev.16.2'>И първият отиде и изля чашата си на земята; и се появи лоша и люта рана по онези хора, които носеха белега на звяра и които се покланяха на неговия образ.</verse>
        <verse osisID='Rev.16.3'>И вторият ангел изля чашата си в морето; и то стана като кръв на мъртвец и всяка жива душа в морето умря.</verse>
        <verse osisID='Rev.16.4'>И третият ангел изля чашата си в реките и във водните извори; и водата им стана кръв.</verse>
        <verse osisID='Rev.16.5'>И чух ангела на водите да казва: Праведен си Ти, Пресвети, който си, и който си бил, затова че си отсъдил така;</verse>
        <verse osisID='Rev.16.6'>понеже те проляха кръвта на светиите и на пророците, Ти си им дал да пият кръв; защото те заслужават това.</verse>
        <verse osisID='Rev.16.7'>И чух (друг от) олтара да казва: Да, Господи Боже Всемогъщи, истинни и праведни са Твоите присъди.</verse>
        <verse osisID='Rev.16.8'>И четвъртият ангел изля чашата си върху слънцето, на което се даде да гори хората с огън.</verse>
        <verse osisID='Rev.16.9'>И хората се опекоха от голямата горещина и похулиха Името на Бога, който има власт над тези язви, и не се покаяха да Му отдадат слава.</verse>
        <verse osisID='Rev.16.10'>И петият ангел изля чашата си върху престола на звяра; и царството му беше помрачено; и хората хапеха езиците си от болка</verse>
        <verse osisID='Rev.16.11'>и похулиха небесния Бог заради болките си и раните си, и не се покаяха за делата си.</verse>
        <verse osisID='Rev.16.12'>И шестият ангел изля чашата си върху голямата река Ефрат; и водата й пресъхна, за да се приготви пътят на царете от изгрев слънце.</verse>
        <verse osisID='Rev.16.13'>И видях от устата на змея и от устата на звяра, и от устата на лъжепророка да излизат три нечисти духа, приличащи на жаби;</verse>
        <verse osisID='Rev.16.14'>защото те са духове на демони, които вършат знамения, и отиват при царете на целия свят, за да ги събират за войната във великия Ден на всемогъщия Бог.</verse>
        <verse osisID='Rev.16.15'>– Ето, идвам като крадец. Блажен онзи, който бди и пази дрехите си, за да не ходи гол и да не гледат неговия срам. –</verse>
        <verse osisID='Rev.16.16'>И ги събра на мястото, което на еврейски се нарича Армагедон.</verse>
        <verse osisID='Rev.16.17'>И седмият ангел изля чашата си във въздуха; и от храма дойде силен глас от престола и каза: Сбъдна се.</verse>
        <verse osisID='Rev.16.18'>И излязоха светкавици и гласове, и гръмове, и стана силно земетресение, каквото не е било откакто има човек на земята – такова голямо земетресение, толкова силно!</verse>
        <verse osisID='Rev.16.19'>И великият град се разцепи на три части и градовете на нациите паднаха, и великият Вавилон беше припомнен пред Бога, за да му даде чашата с виното на яростта на Неговия гняв.</verse>
        <verse osisID='Rev.16.20'>И всеки остров изчезна и планините не се намериха.</verse>
        <verse osisID='Rev.16.21'>И от небето падна върху хората едър град, всяко парче тежеше като един талант. И хората похулиха Бога заради язвата от града, защото язвата от него беше твърде голяма.</verse>
      </chapter>
      <chapter osisID='Rev.17'>
        <verse osisID='Rev.17.1'>И дойде един от седемте ангела, които държаха седемте чаши, и говори с мен, и каза: Ела, ще ти покажа съда над голямата блудница, която седи на много води,</verse>
        <verse osisID='Rev.17.2'>с която блудстваха земните царе, и земните жители се опиха от виното на нейното блудстване.</verse>
        <verse osisID='Rev.17.3'>И така, той ме заведе в Духа в една пустиня. И видях жена, седяща на червен звяр, пълен с богохулни имена, който имаше седем глави и десет рога.</verse>
        <verse osisID='Rev.17.4'>Жената беше облечена в пурпурно и червено и позлатена със злато и скъпоценни камъни, и бисери, и държеше в ръката си златна чаша, пълна с мръсотии и с нечистотии от нейното блудстване.</verse>
        <verse osisID='Rev.17.5'>И на челото й беше написано име, тайна: Вавилон, великата, майка на блудниците и гнусотиите на земята.</verse>
        <verse osisID='Rev.17.6'>И видях, че жената се беше опила от кръвта на светиите и от кръвта на Иисусовите свидетели; и като я видях, се зачудих твърде много.</verse>
        <verse osisID='Rev.17.7'>И ангелът ми каза: Защо се зачуди? Аз ще ти кажа тайната на жената и на звяра, който я носи, който има седемте глави и десетте рога.</verse>
        <verse osisID='Rev.17.8'>Звярът, който си видял, беше и го няма, и скоро ще излезе от бездната и ще отиде в погибел. И земните жители – всеки, чието име не е написано в книгата на живота от създаването на света – ще се зачудят, когато видят, че звярът беше и го няма, и пак ще дойде.</verse>
        <verse osisID='Rev.17.9'>Тук е нужен разум, който има мъдрост: седемте глави са седем хълма, на които седи жената.</verse>
        <verse osisID='Rev.17.10'>Те са и седем царе, от които пет паднаха, единият е сега, а другият още не е дошъл; и когато дойде, само малко трябва да остане.</verse>
        <verse osisID='Rev.17.11'>И звярът, който беше и го няма, сам е осми, както е и един от седемте, и отива в погибел.</verse>
        <verse osisID='Rev.17.12'>И десетте рога, които си видял, са десет царе, които още не са получили царска власт, но получават власт като царе за един час заедно със звяра.</verse>
        <verse osisID='Rev.17.13'>Те са единомислени и предават своята власт и сила на звяра.</verse>
        <verse osisID='Rev.17.14'>Те ще воюват срещу Агнето и Агнето ще ги победи, защото е Господар на господарите и Цар на царете; също и тези, които са с Него, са призвани, избрани и верни.</verse>
        <verse osisID='Rev.17.15'>Каза ми още: Водите, които ти видя, там, където седи блудницата, са народи и множества, и нации, и езици.</verse>
        <verse osisID='Rev.17.16'>И десетте рога, които ти видя – те и звярът – ще намразят блудницата и ще я направят пуста и гола, и ще изядат месата й, а нея ще изгорят с огън.</verse>
        <verse osisID='Rev.17.17'>Защото Бог сложи в сърцата им да извършат Неговата воля, като действат единомислено и предадат царската си власт на звяра, докато се изпълнят Божиите думи.</verse>
        <verse osisID='Rev.17.18'>И жената, която видя, е големият град, който царува над земните царе.</verse>
      </chapter>
      <chapter osisID='Rev.18'>
        <verse osisID='Rev.18.1'>След това видях друг ангел, който слизаше от небето и имаше голяма власт; и земята се осветли от неговата слава.</verse>
        <verse osisID='Rev.18.2'>Той извика със силен глас и каза: Падна, падна Вавилон, великата блудница, и стана жилище на демони, затвор на всякакъв нечист дух и затвор на всякаква нечиста и омразна птица;</verse>
        <verse osisID='Rev.18.3'>защото всички нации пиха от виното на гнева на нейното блудстване и земните царе блудстваха с нея, и земните търговци се обогатиха от могъществото на нейния разкош.</verse>
        <verse osisID='Rev.18.4'>И чух друг глас от небето, който казваше: Излезте от нея, народе Мой, за да не участвате в греховете й и да не споделите язвите й;</verse>
        <verse osisID='Rev.18.5'>защото греховете й стигнаха до небето и Бог си спомни нейните беззакония.</verse>
        <verse osisID='Rev.18.6'>Отплатете й това, което и тя е отплатила; да, отплатете й двойно на делата й; почерпете й двойно с чашата, с която тя е черпила.</verse>
        <verse osisID='Rev.18.7'>Толкова мъка и печал й дайте, колкото се е прославила и живяла разкошно, защото в сърцето си казва: Седя като царица и не съм вдовица, и печал няма да видя.</verse>
        <verse osisID='Rev.18.8'>Затова язвите й ще дойдат в един ден: смърт, печал и глад, и тя ще бъде изгорена с огън; защото могъщ е Господ Бог, който я съди.</verse>
        <verse osisID='Rev.18.9'>И земните царе, които са блудствали и живели разкошно с нея, ще заплачат и заридаят за нея, когато видят дима от изгарянето й.</verse>
        <verse osisID='Rev.18.10'>Ще стоят надалеч от страх от мъките й и ще казват: Горко, горко на теб, велики граде Вавилоне, могъщи граде, понеже съдът ти в един час дойде!</verse>
        <verse osisID='Rev.18.11'>И земните търговци ще плачат и жалеят за нея, защото никой вече няма да купува стоките им,</verse>
        <verse osisID='Rev.18.12'>стоки от злато и сребро, скъпоценни камъни и бисери, висон и пурпур, коприна и червен плат, и всякакво благоуханно дърво, и всякакви изделия от слонова кост, и всякакви изделия от скъпоценно дърво и от бронз, от желязо и от мрамор,</verse>
        <verse osisID='Rev.18.13'>и канела, аромати, тамян, миро и ливан, вино и маслинено масло, чисто брашно и пшеница, добитък и овце, коне, колесници и роби, и човешки души.</verse>
        <verse osisID='Rev.18.14'>Плодовете, за които душата ти копнееше, изчезнаха от теб и всеки разкош и блясък си отиде от теб и няма вече да се намери.</verse>
        <verse osisID='Rev.18.15'>Търговците на тези неща, които се обогатиха от нея, ще застанат надалеч от страх от мъките й и ще плачат и ще жалеят,</verse>
        <verse osisID='Rev.18.16'>като казват: Горко, горко, граде велики, облечен във висон, пурпур и червено и позлатен със злато, скъпоценни камъни и бисери!</verse>
        <verse osisID='Rev.18.17'>Защото за един час беше опустошено такова голямо богатство! И всеки морски капитан и всички, които пътуваха по море, моряците и всички, които се препитават от морето, застанаха отдалеч</verse>
        <verse osisID='Rev.18.18'>и викаха, като гледаха дима от нейното изгаряне, и казваха: Имаше ли друг град, който да прилича на великия град?</verse>
        <verse osisID='Rev.18.19'>И посипаха с пръст главите си и викаха с плач и жалеене и казваха: Горко, горко, на великия град, в който всички, които имаха кораби по морето, се обогатиха от нейното великолепие; защото за един час беше опустошена!</verse>
        <verse osisID='Rev.18.20'>Веселете се заради нея, небеса и вие светии, апостоли и пророци, защото Бог изпълни присъдата над нея заради вас.</verse>
        <verse osisID='Rev.18.21'>И един силен ангел взе камък, голям като воденичен камък, хвърли го в морето и каза: Така стремително ще бъде сринат Вавилон, великият град, и няма да се намери вече.</verse>
        <verse osisID='Rev.18.22'>И гласът на арфистите и на певците, на свирачите и на тръбачите няма да се чува вече в теб и никакъв художник от каквото и да било изкуство няма да се намери вече в теб, и шум на воденица няма да се чува вече в теб,</verse>
        <verse osisID='Rev.18.23'>и светлина на светило няма да свети вече в теб, и глас на младоженец и на невяста няма да се чува вече в теб, защото твоите търговци бяха големците на земята, защото чрез твоите чародейства бяха измамени всичките народи.</verse>
        <verse osisID='Rev.18.24'>И в нея беше намерена кръвта на пророците и на светиите, и на всичките убити на земята.</verse>
      </chapter>
      <chapter osisID='Rev.19'>
        <verse osisID='Rev.19.1'>След това чух нещо като силен глас от голямо множество на небето, който казваше: Алилуя! Спасението, славата и силата принадлежат на нашия Бог!</verse>
        <verse osisID='Rev.19.2'>Защото Неговите присъди са истинни и праведни, понеже Той осъди великата блудница, която е покварила земята със своето блудство, и прати върху нея възмездие за кръвта на Своите слуги.</verse>
        <verse osisID='Rev.19.3'>И те втори път казаха: Алилуя! И димът й се издигна за вечни векове.</verse>
        <verse osisID='Rev.19.4'>И двадесет и четиримата старейшини и четирите живи същества паднаха и се поклониха на Бога, който седи на престола, и казаха: Амин! Алилуя!</verse>
        <verse osisID='Rev.19.5'>И от престола излезе глас, който казваше: Хвалете нашия Бог, всички Негови слуги, вие, които Му се боите, малки и големи!</verse>
        <verse osisID='Rev.19.6'>И чух нещо като глас от огромно множество, като глас от много води и като глас от силни гръмове, които казваха: Алилуя! Защото Господ, нашият Бог, Всемогъщият, се възцари!</verse>
        <verse osisID='Rev.19.7'>Нека се радваме и се веселим и нека Му отдадем слава, защото дойде сватбата на Агнето и Неговата жена се е приготвила.</verse>
        <verse osisID='Rev.19.8'>И на нея се даде да се облече в блестящ и чист висон, защото висонът са праведните дела на светиите.</verse>
        <verse osisID='Rev.19.9'>И ми каза: Напиши: Блажени са тези, които са поканени на сватбената вечеря на Агнето. И ми каза: Тези са истинните Божии думи.</verse>
        <verse osisID='Rev.19.10'>Тогава аз паднах пред краката му, за да му се поклоня, но той ми каза: Недей; аз съм служител заедно с теб и с братята ти, които имат Иисусовото свидетелство. Поклони се на Бога; защото Иисусовото свидетелство е духът на пророчеството.</verse>
        <verse osisID='Rev.19.11'>След това видях небето отворено, и ето, бял кон, и Онзи, който яздеше на него, се наричаше Верен и Истинен, и Той съди и воюва в справедливост.</verse>
        <verse osisID='Rev.19.12'>Очите Му бяха като огнен пламък и на главата Му бяха много корони, и имаше написано едно име, което никой не знаеше освен Него.</verse>
        <verse osisID='Rev.19.13'>И беше облечен в дреха, натопена в кръв; и Името Му е Божието Слово.</verse>
        <verse osisID='Rev.19.14'>И небесните войски Го следваха на бели коне, облечени в бял и чист висон.</verse>
        <verse osisID='Rev.19.15'>От устата Му излизаше остър меч, с който да порази нациите; и Той ще ги пасе с желязна тояга и ще стъпче лина на яростния гняв на Всемогъщия Бог.</verse>
        <verse osisID='Rev.19.16'>И на дрехата и на бедрото Му имаше написано име: Цар на царете и Господар на господарите.</verse>
        <verse osisID='Rev.19.17'>И видях един ангел, който стоеше в слънцето, и извика със силен глас, като каза на всичките птици, които летят посред небето: Елате и се съберете за великата Божия вечеря,</verse>
        <verse osisID='Rev.19.18'>за да ядете месата на царе и месата на военачалници, месата на юнаци и месата на коне, и на онези, които яздят на тях, и месата на всички хора, свободни и роби, малки и големи!</verse>
        <verse osisID='Rev.19.19'>И видях звяра и земните царе, и войските им, събрани да воюват против Яздещия на коня и против Неговото войнство.</verse>
        <verse osisID='Rev.19.20'>И звярът беше хванат и с него и лъжепророкът, който беше вършил пред него знамения, с които измами онези, които бяха приели белега на звяра и които се покланяха на неговия образ. Те двамата бяха хвърлени живи в огненото езеро, което гори със сяра.</verse>
        <verse osisID='Rev.19.21'>А останалите бяха избити с меча на Яздещия на коня, с меча, който излизаше от устата Му. И всичките птици се наситиха с месата им.</verse>
      </chapter>
      <chapter osisID='Rev.20'>
        <verse osisID='Rev.20.1'>И видях, че слизаше от небето един ангел, който държеше в ръката си ключа на бездната и една голяма верига.</verse>
        <verse osisID='Rev.20.2'>Той улови змея, старовременната змия, която е дяволът и Сатана, и го върза за хиляда години,</verse>
        <verse osisID='Rev.20.3'>и го хвърли в бездната, и я заключи, и я запечата над него, за да не мами вече нациите, докато се свършат хилядата години, след което той трябва да бъде пуснат за малко време.</verse>
        <verse osisID='Rev.20.4'>И видях престоли; и седнаха на тях, и им се даде да съдят. Видях и душите на онези, които бяха обезглавени заради Иисусовото свидетелство и заради Божието слово и които не се бяха поклонили на звяра, нито на неговия образ, и не бяха приели белега на челото си и на ръката си. И те оживяха и царуваха с Христос хиляда години.</verse>
        <verse osisID='Rev.20.5'>Другите мъртви не оживяха, докато не се свършиха хилядата години. Това е първото възкресение.</verse>
        <verse osisID='Rev.20.6'>Блажен и свят онзи, който участва в първото възкресение. Над такива втората смърт няма да има власт, а те ще бъдат свещеници на Бога и на Христос и ще царуват с Него хиляда години.</verse>
        <verse osisID='Rev.20.7'>И когато се свършат хилядата години, Сатана ще бъде пуснат от неговата тъмница</verse>
        <verse osisID='Rev.20.8'>и ще излезе да мами нациите по четирите краища на земята, Гог и Магог, за да ги събере за война; чието число е като морския пясък.</verse>
        <verse osisID='Rev.20.9'>И те се разпростряха по цялата ширина на земята и обиколиха стана на светиите и възлюбения град; и огън падна (от Бога) от небето и ги погълна.</verse>
        <verse osisID='Rev.20.10'>И дяволът, който ги мамеше, беше хвърлен в езерото от огън и сяра, където са и звярът, и лъжепророкът; и ще бъдат мъчени денем и нощем в цялата вечност.</verse>
        <verse osisID='Rev.20.11'>И видях един голям бял престол и Седящия на него, от Чието лице побягнаха земята и небето и не се намери място за тях.</verse>
        <verse osisID='Rev.20.12'>Видях и мъртвите, големи и малки, да стоят пред престола; и се разгънаха едни книги; и се разгъна и друга книга, която е книгата на живота; и мъртвите бяха съдени според написаното в книгите – според делата си.</verse>
        <verse osisID='Rev.20.13'>И морето предаде мъртвите, които бяха в него, и смъртта и адът предадоха мъртвите, които бяха в тях; и те бяха съдени – всеки според делата си.</verse>
        <verse osisID='Rev.20.14'>И смъртта и адът бяха хвърлени в огненото езеро. Това е втората смърт.</verse>
        <verse osisID='Rev.20.15'>И ако някой не се намери записан в книгата на живота, той беше хвърлен в огненото езеро.</verse>
      </chapter>
      <chapter osisID='Rev.21'>
        <verse osisID='Rev.21.1'>И видях ново небе и нова земя; защото първото небе и първата земя преминаха и море няма вече.</verse>
        <verse osisID='Rev.21.2'>И видях и светия град, новия Ерусалим, да слиза от небето от Бога, приготвен като невяста, украсена за мъжа си.</verse>
        <verse osisID='Rev.21.3'>И чух силен глас от престола, който казваше: Ето, скинията на Бога е с хората и Той ще обитава с тях; и те ще бъдат Негов народ и Сам Бог ще бъде с тях – техен Бог.</verse>
        <verse osisID='Rev.21.4'>Той ще избърше всяка сълза от очите им и смърт няма да има вече, няма да има вече нито жалеене, нито писък, нито болка; първото премина.</verse>
        <verse osisID='Rev.21.5'>И Седящият на престола каза: Ето, правя всичко ново. И ми каза: Запиши, защото тези думи са верни и истинни.</verse>
        <verse osisID='Rev.21.6'>И ми каза: Сбъдна се! Аз съм Алфа и Омега, Началото и Краят. На жадния ще дам даром от извора на водата на живота.</verse>
        <verse osisID='Rev.21.7'>Който победи, ще наследи всичко това и Аз ще му бъда Бог, и той ще Ми бъде син.</verse>
        <verse osisID='Rev.21.8'>А колкото за страхливите, невярващите, нечистите, убийците, блудниците, чародеите, идолопоклонниците и всичките лъжци, техният дял ще бъде в езерото, което гори с огън и сяра. Това е втората смърт.</verse>
        <verse osisID='Rev.21.9'>Тогава дойде един от седемте ангела, които държаха седемте чаши, пълни със седемте последни язви, и ми говори, като каза: Ела, ще ти покажа невястата, жената на Агнето.</verse>
        <verse osisID='Rev.21.10'>И ме отведе в Духа на една голяма и висока планина и ми показа светия град, Ерусалим, слизащ от небето от Бога,</verse>
        <verse osisID='Rev.21.11'>и имаше славата на Бога, като блестеше, както блести някой много скъпоценен камък, като яспис, прозрачен като кристал.</verse>
        <verse osisID='Rev.21.12'>Градът имаше голяма и висока стена с дванадесет порти и на портите – дванадесет ангела, и върху портите – написани имена, които са имената на дванадесетте племена на израилевите синове:</verse>
        <verse osisID='Rev.21.13'>на изток – три порти, на север – три порти, на юг – три порти и на запад – три порти.</verse>
        <verse osisID='Rev.21.14'>И градската стена имаше дванадесет основни камъка и на тях – имената на дванадесетте апостоли на Агнето.</verse>
        <verse osisID='Rev.21.15'>И този, който ми говореше, имаше за мярка златна тръстика, с която да измери града, портите и стената му.</verse>
        <verse osisID='Rev.21.16'>Градът беше четвъртит, с дължина равна на ширината му; и като измери града с тръстиката, той излезе дванадесет хиляди стадия. Дължината, ширината и височината му са еднакви.</verse>
        <verse osisID='Rev.21.17'>Измери и стената му, която излезе сто четиридесет и четири лакти; а това беше човешка мярка, която е ангелска.</verse>
        <verse osisID='Rev.21.18'>Стената му беше изградена от яспис, а градът – от чисто злато, подобно на чисто стъкло.</verse>
        <verse osisID='Rev.21.19'>Основните камъни на градската стена бяха украсени с всякакви скъпоценни камъни: първият основен камък беше яспис, вторият – сапфир, третият – халкидон, четвъртият – смарагд,</verse>
        <verse osisID='Rev.21.20'>петият – сардоникс, шестият – сард, седмият – хрисолит, осмият – вирил, деветият – топаз, десетият – хрисопрас, единадесетият – яцинт, дванадесетият – аметист.</verse>
        <verse osisID='Rev.21.21'>И дванадесетте порти бяха дванадесет бисера, всяка една порта беше от един бисер; и улицата на града беше от чисто злато, като прозрачно стъкло.</verse>
        <verse osisID='Rev.21.22'>И не видях храм в него, защото неговият храм е Господ Бог Всемогъщ и Агнето.</verse>
        <verse osisID='Rev.21.23'>И градът нямаше нужда от слънце, нито от луна, за да го осветява, защото Божията слава го осветляваше и неговото светило е Агнето.</verse>
        <verse osisID='Rev.21.24'>И народите ще ходят в неговата светлина и земните царе ще донасят в него своята слава.</verse>
        <verse osisID='Rev.21.25'>Портите му няма да се затварят през деня, защото нощ няма да има там.</verse>
        <verse osisID='Rev.21.26'>И ще донасят в него славата и почитта на нациите.</verse>
        <verse osisID='Rev.21.27'>И в него няма да влезе нищо нечисто, нито онзи, който върши мерзост или който лъже, а само тези, които са записани в книгата на живота на Агнето.</verse>
      </chapter>
      <chapter osisID='Rev.22'>
        <verse osisID='Rev.22.1'>След това ми показа реката с водата на живота, блестяща като кристал, която извираше от престола на Бога и на Агнето.</verse>
        <verse osisID='Rev.22.2'>И по средата на улицата му и на реката, оттук и оттам, имаше дърво на живота, което раждаше дванадесет пъти плодове, като даваше плод всеки месец. И листата на дървото бяха за изцеление на нациите.</verse>
        <verse osisID='Rev.22.3'>И вече няма да има никакво проклятие. И престолът на Бога и на Агнето ще бъде в него и Неговите слуги ще Му служат.</verse>
        <verse osisID='Rev.22.4'>Те ще гледат лицето Му и Неговото Име ще бъде на челата им.</verse>
        <verse osisID='Rev.22.5'>Нощ няма да има вече и няма да имат нужда от светене на светило или от слънчева светлина, защото Господ Бог ще свети над тях. И те ще царуват за вечни векове.</verse>
        <verse osisID='Rev.22.6'>И той ми каза: Тези думи са верни и истинни; и Господ Бог на духовете на пророците изпрати ангела Си да покаже на Своите слуги това, което трябва скоро да стане.</verse>
        <verse osisID='Rev.22.7'>И ето, идвам скоро. Блажен онзи, който пази думите на пророчеството на тази книга.</verse>
        <verse osisID='Rev.22.8'>Аз, Йоан, съм този, който чух и видях тези неща. И когато чух и видях, паднах да се поклоня пред краката на ангела, който ми беше показал това.</verse>
        <verse osisID='Rev.22.9'>Но той ми каза: Недей! Аз съм служител заедно с теб и с братята ти, пророците, и с тези, които пазят думите на тази книга. Поклони се на Бога!</verse>
        <verse osisID='Rev.22.10'>Каза ми още: Не запечатвай думите на пророчеството на тази книга, защото времето е близо.</verse>
        <verse osisID='Rev.22.11'>Който върши неправда, нека върши още неправда; и който е нечист, нека бъде още нечист; и праведният нека върши още правда; и светият нека още се освещава.</verse>
        <verse osisID='Rev.22.12'>Ето, идвам скоро и Моята награда е с Мен, и ще отплатя на всекиго според делото му.</verse>
        <verse osisID='Rev.22.13'>Аз съм Алфа и Омега, Първият и Последният, Началото и Краят.</verse>
        <verse osisID='Rev.22.14'>Блажени тези, които изперат дрехите си, за да имат право на дървото на живота и да влязат през портите в града.</verse>
        <verse osisID='Rev.22.15'>А отвън са псетата, чародейците, блудниците, убийците, идолопоклонниците и всеки, който обича лъжата и лъже.</verse>
        <verse osisID='Rev.22.16'>Аз, Иисус, изпратих ангела Си да ви засвидетелства това за църквите. Аз съм Коренът и Родът на Давид, светлата Утринна Звезда.</verse>
        <verse osisID='Rev.22.17'>И Духът, и невястата казват: Ела! И който чуе, нека каже: Ела! И който е жаден, нека дойде! И който иска, нека вземе даром от водата на живота!</verse>
        <verse osisID='Rev.22.18'>Аз свидетелствам на всекиго, който слуша думите на пророчеството на тази книга: ако някой прибави нещо към тях, Бог ще прибави върху него язвите, написани в тази книга.</verse>
        <verse osisID='Rev.22.19'>И ако някой отнеме от думите на книгата на това пророчество, Бог ще му отнеме дела от дървото на живота и от светия град, за които е писано в тази книга.</verse>
        <verse osisID='Rev.22.20'>Онзи, който свидетелства за това, казва: Да, идвам скоро. Амин! Ела, Господи Иисусе!</verse>
        <verse osisID='Rev.22.21'>Благодатта на Господ Иисус Христос да бъде със светиите. Амин.</verse>
      </chapter>
    </div></osisText>
</osis>
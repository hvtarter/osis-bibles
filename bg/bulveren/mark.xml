<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Mark'>
      <chapter osisID='Mark.1'>
        <verse osisID='Mark.1.1'>Началото на благовестието на Иисус Христос, Божия Син.</verse>
        <verse osisID='Mark.1.2'>Както е писано в книгата на пророк Исая: "Ето, Аз изпращам вестителя Си пред лицето Т��, който ще устрои пътя Ти пред Теб."</verse>
        <verse osisID='Mark.1.3'>"Глас на един, който вика в пустинята: Пригответе пътя на Господа! Прави направете пътеките за Него."</verse>
        <verse osisID='Mark.1.4'>Йоан дойде, като кръщаваше в пустинята и проповядваше кръщение на покаяние за опрощаване на греховете.</verse>
        <verse osisID='Mark.1.5'>И цялата юдейска страна и всичките жители на Ерусалим излизаха при него и се кръщаваха от него в реката Йордан, като изповядваха греховете си.</verse>
        <verse osisID='Mark.1.6'>А Йоан носеше облекло от камилска козина и кожен пояс около кръста си и се хранеше с акриди и див мед.</verse>
        <verse osisID='Mark.1.7'>И като проповядваше, казваше: След мен идва Онзи, който е по-силен от мен, на когото не съм достоен да се наведа и да развържа ремъка на сандалите Му.</verse>
        <verse osisID='Mark.1.8'>Аз ви кръщавам с вода, а Той ще ви кръсти със Светия Дух.</verse>
        <verse osisID='Mark.1.9'>И през онези дни дойде Иисус от Назарет Галилейски и се кръсти от Йоан в Йордан.</verse>
        <verse osisID='Mark.1.10'>И като излезе веднага от водата, видя, че небесата се разтварят и че Духът слиза на Него като гълъб.</verse>
        <verse osisID='Mark.1.11'>И дойде глас от небесата: Ти си Моят възлюбен Син, в Теб благоволих.</verse>
        <verse osisID='Mark.1.12'>И веднага Духът Го закара в пустинята.</verse>
        <verse osisID='Mark.1.13'>И беше в пустинята четиридесет дни, изкушаван от Сатана, и беше със зверовете, а ангелите Му служеха.</verse>
        <verse osisID='Mark.1.14'>А след като Йоан беше предаден на властта, Иисус дойде в Галилея и проповядваше Божието благовестие, като казваше:</verse>
        <verse osisID='Mark.1.15'>Времето се изпълни и Божието царство наближи: покайте се и повярвайте в благовестието!</verse>
        <verse osisID='Mark.1.16'>А когато минаваше край Галилейското езеро, видя Симон и брата на Симон, Андрей, че хвърляха мрежи в езерото, защото бяха рибари.</verse>
        <verse osisID='Mark.1.17'>И Иисус им каза: Елате след Мен, и Аз ще ви направя да станете ловци на хора.</verse>
        <verse osisID='Mark.1.18'>И те веднага оставиха мрежите и Го последваха.</verse>
        <verse osisID='Mark.1.19'>И като отмина малко, видя Яков Зеведеев и брат му Йоан, които също бяха в кораба си и кърпеха мрежите.</verse>
        <verse osisID='Mark.1.20'>И веднага ги повика; и те оставиха баща си Зеведей в кораба с надничарите и отидоха след Него.</verse>
        <verse osisID='Mark.1.21'>И дойдоха в Капернаум. И веднага в съботата Иисус влезе в синагогата и поучаваше.</verse>
        <verse osisID='Mark.1.22'>И те се чудеха на учението Му, защото ги поучаваше като Един, който има власт, а не като книжниците.</verse>
        <verse osisID='Mark.1.23'>А в синагогата им имаше човек, хванат от нечист дух, който извика и каза:</verse>
        <verse osisID='Mark.1.24'>(Остави ни!) Какво имаш Ти с нас, Иисусе Назарянине? Нима си дошъл да ни погубиш? Познавам Те кой си – Светият Божи.</verse>
        <verse osisID='Mark.1.25'>Но Иисус го смъмри, като каза: Млъкни и излез от него!</verse>
        <verse osisID='Mark.1.26'>Тогава нечистият дух, като го сгърчи, изкрещя със силен глас и излезе от него.</verse>
        <verse osisID='Mark.1.27'>И всички толкова се смаяха, че започнаха да обсъждат помежду си, като говореха: Какво е това? Що за ново учение е това? С власт заповядва дори на нечистите духове и те Му се покоряват!</verse>
        <verse osisID='Mark.1.28'>И веднага слухът за Него се разнесе навред по цялата Галилейска околност.</verse>
        <verse osisID='Mark.1.29'>И щом излязоха от синагогата, дойдоха с Яков и Йоан в къщата на Симон и Андрей.</verse>
        <verse osisID='Mark.1.30'>А тъщата на Симон лежеше болна от треска; и веднага Му казаха за нея.</verse>
        <verse osisID='Mark.1.31'>Той се приближи и като я хвана за ръка, я вдигна; и (начаса) треската я остави и тя им прислужваше.</verse>
        <verse osisID='Mark.1.32'>А като се свечери, когато залезе слънцето, доведоха при Него всичките болни и обладани от демони.</verse>
        <verse osisID='Mark.1.33'>И целият град се събра пред вратата.</verse>
        <verse osisID='Mark.1.34'>И Той изцели мнозина, които страдаха от разни болести, и изгони много демони, и не позволяваше на демоните да говорят, понеже Го познаваха.</verse>
        <verse osisID='Mark.1.35'>А сутринта, когато беше още тъмно, стана и излезе, и отиде на едно уединено място, и там се молеше.</verse>
        <verse osisID='Mark.1.36'>А Симон и онези, които бяха с Него, изтичаха след Него.</verse>
        <verse osisID='Mark.1.37'>И като Го намериха, Му казаха: Всички Те търсят.</verse>
        <verse osisID='Mark.1.38'>А Той им каза: Да идем другаде в близките градчета, за да проповядвам и там, защото за това съм излязъл.</verse>
        <verse osisID='Mark.1.39'>И влизаше в синагогите им по цяла Галилея, като проповядваше и изгонваше демоните.</verse>
        <verse osisID='Mark.1.40'>Тогава дойде при Него един прокажен и Му се молеше, като коленичеше пред Него и казваше: Ако искаш, можеш да ме очистиш.</verse>
        <verse osisID='Mark.1.41'>А Той го съжали, простря ръка и се допря до него, и му каза: Искам, бъди очистен.</verse>
        <verse osisID='Mark.1.42'>И веднага проказата го остави и той се очисти.</verse>
        <verse osisID='Mark.1.43'>И Той веднага го отпрати, като го предупреди строго:</verse>
        <verse osisID='Mark.1.44'>Внимавай да не кажеш на никого нищо; но иди и се покажи на свещеника, и принеси за очистването си това, което е заповядал Мойсей.</verse>
        <verse osisID='Mark.1.45'>А той, като излезе, започна да разгласява много и да разнася за станалото, така че Иисус не можеше вече да влезе явно в някой град, а стоеше навън в уединени места; и при Него идваха отвсякъде.</verse>
      </chapter>
      <chapter osisID='Mark.2'>
        <verse osisID='Mark.2.1'>След няколко дни Той пак влезе в Капернаум; и се разчу, че бил в къщата.</verse>
        <verse osisID='Mark.2.2'>И веднага се събраха много хора, така че и около вратата не можеха да се поберат. А Той им говореше словото.</verse>
        <verse osisID='Mark.2.3'>И дойдоха и донесоха при Него един паралитик. Носеха го четирима.</verse>
        <verse osisID='Mark.2.4'>И като не можаха да се приближат до Него заради множеството, разкриха покрива на къщата, където беше Той, пробиха го и спуснаха постелката, на която лежеше паралитикът.</verse>
        <verse osisID='Mark.2.5'>А Иисус, като видя вярата им, каза на паралитика: Синко, прощават ти се греховете.</verse>
        <verse osisID='Mark.2.6'>А имаше там някои от книжниците, които седяха и размишляваха в сърцата си:</verse>
        <verse osisID='Mark.2.7'>Този защо говори така? Той богохулства. Кой може да прощава грехове освен Един, Бог?</verse>
        <verse osisID='Mark.2.8'>Иисус, като разбра веднага с духа Си, че така размишляват в себе си, им каза: Защо размишлявате това в сърцата си?</verse>
        <verse osisID='Mark.2.9'>Кое е по-лесно да кажа на паралитика: Прощават ти се греховете, или: Стани, вдигни постелката си и ходи?</verse>
        <verse osisID='Mark.2.10'>Но за да познаете, че Човешкият Син има власт на земята да прощава грехове – каза на паралитика:</verse>
        <verse osisID='Mark.2.11'>Казвам ти: стани, вдигни си постелката и си иди у дома.</verse>
        <verse osisID='Mark.2.12'>И той веднага стана, вдигна си постелката и излезе пред всичките; така че всички се зачудиха и славеха Бога, и говореха: Никога не сме виждали такова нещо.</verse>
        <verse osisID='Mark.2.13'>И пак излезе край езерото; и цялото множество идваше при Него и Той ги поучаваше.</verse>
        <verse osisID='Mark.2.14'>Като минаваше, видя Леви Алфеев, който седеше в бирничеството, и му каза: Следвай Ме. И той стана и Го последва.</verse>
        <verse osisID='Mark.2.15'>И когато Иисус седеше на трапезата в къщата му, заедно с Него и учениците Му насядаха и много бирници и грешници; защото бяха мнозина и Го следваха.</verse>
        <verse osisID='Mark.2.16'>Тогава книжниците от фарисеите, като видяха, че Той яде с грешниците и бирниците, казаха на учениците Му: Защо яде и пие с бирниците и грешниците?</verse>
        <verse osisID='Mark.2.17'>А Иисус, като чу това, им каза: Здравите нямат нужда от лекар, а болните. Не съм дошъл да призова праведните, а грешните (на покаяние).</verse>
        <verse osisID='Mark.2.18'>А учениците на Йоан и фарисеите постеха. И дойдоха и Му казаха: Защо учениците на Йоан и на фарисеите постят, а Твоите не постят?</verse>
        <verse osisID='Mark.2.19'>А Иисус им каза: Могат ли сватбарите да постят, докато младоженецът е с тях? Докато младоженецът е с тях, те не могат да постят.</verse>
        <verse osisID='Mark.2.20'>Но ще дойдат дни, когато младоженецът ще им се отнеме, и тогава, през онези дни, ще постят.</verse>
        <verse osisID='Mark.2.21'>Никой не пришива кръпка от нов плат на стара дреха; защото това, което трябва да я закърпи, се отдира от нея – новото от старото – и съдраното става по-лошо.</verse>
        <verse osisID='Mark.2.22'>И никой не налива ново вино в стари мехове; защото виното ще спука меховете, и ще се изхабят и виното, и меховете; а наливат ново вино в нови мехове.</verse>
        <verse osisID='Mark.2.23'>И в една събота, когато минаваше през посевите, учениците Му, като вървяха по пътя, започнаха да късат класове.</verse>
        <verse osisID='Mark.2.24'>А фарисеите Му казаха: Виж! Защо вършат в събота нещо, което не е позволено?</verse>
        <verse osisID='Mark.2.25'>Тогава Той им каза: Не сте ли чели какво направи Давид, когато беше в нужда и огладня и той, и мъжете, които бяха с него?</verse>
        <verse osisID='Mark.2.26'>Как влезе в Божия дом, когато Авиатар беше първосвещеник, и яде присъствените хлябове, от които не е позволено на никого да яде, освен на свещениците, като даде и на онези, които бяха с него?</verse>
        <verse osisID='Mark.2.27'>И им каза: Съботата е направена за човека, а не човекът за съботата;</verse>
        <verse osisID='Mark.2.28'>така че Човешкият Син е Господар и на съботата.</verse>
      </chapter>
      <chapter osisID='Mark.3'>
        <verse osisID='Mark.3.1'>И пак влезе в синагогата; и там имаше човек с изсъхнала ръка.</verse>
        <verse osisID='Mark.3.2'>И те Го наблюдаваха дали ще го изцели в съботен ден, за да Го обвинят.</verse>
        <verse osisID='Mark.3.3'>И Той каза на човека с изсъхналата ръка: Стани и ела по средата.</verse>
        <verse osisID='Mark.3.4'>А на тях каза: Позволено ли е да се прави добро в съботен ден, или да се прави зло? Да се спаси ли живот, или да се погуби? А те мълчаха.</verse>
        <verse osisID='Mark.3.5'>И като ги изгледа с гняв, наскърбен поради закоравяването на сърцата им, каза на човека: Протегни си ръката. Той я протегна и ръката му оздравя.</verse>
        <verse osisID='Mark.3.6'>И фарисеите, като излязоха, веднага се наговориха с иродианите против Него как да Го убият.</verse>
        <verse osisID='Mark.3.7'>Тогава Иисус се оттегли с учениците Си към езерото и ги последва голямо множество от Галилея.</verse>
        <verse osisID='Mark.3.8'>И от Юдея, от Ерусалим, от Идумея, от другата страна на Йордан и от околностите на Тир и Сидон голямо множество дойде при Него, като чуха колко много чудеса правел.</verse>
        <verse osisID='Mark.3.9'>И поръча на учениците Си да Го чакат с една лодка заради множеството, за да не Го притискат.</verse>
        <verse osisID='Mark.3.10'>Защото беше изцелил мнозина, така че онези, които имаха страдания, Го притискаха, за да се допрат до Него.</verse>
        <verse osisID='Mark.3.11'>И нечистите духове, когато Го виждаха, падаха пред Него и викаха, казвайки: Ти си Божи Син.</verse>
        <verse osisID='Mark.3.12'>Но Той строго им казваше да не Го изявяват.</verse>
        <verse osisID='Mark.3.13'>След това се изкачи на хълма и повика при Себе Си онези, които Той искаше, и те отидоха при Него.</verse>
        <verse osisID='Mark.3.14'>И определи дванадесет души, за да бъдат с Него и за да ги изпраща да проповядват,</verse>
        <verse osisID='Mark.3.15'>и да имат власт да изцеляват болести и да изгонват демони:</verse>
        <verse osisID='Mark.3.16'>Симон, на когото даде и името Петър;</verse>
        <verse osisID='Mark.3.17'>и Яков Зеведеев и Якововия брат Йоан, на които даде и името Воанергес, тоест синове на гърма;</verse>
        <verse osisID='Mark.3.18'>и Андрей и Филип; Вартоломей и Матей; Тома и Яков Алфеев; Тадей и Симон Кананит;</verse>
        <verse osisID='Mark.3.19'>и Юда Искариотски, който Го и предаде.</verse>
        <verse osisID='Mark.3.20'>И дойдоха в една къща; и пак се събра народ, така че те не можаха дори хляб да ядат.</verse>
        <verse osisID='Mark.3.21'>А Своите Му, като чуха това, отидоха да Го хванат; защото казваха, че не бил на Себе Си.</verse>
        <verse osisID='Mark.3.22'>И книжниците, които бяха слезли от Ерусалим, казваха, че Той има Веелзевул, и че изгонва демоните чрез началника на демоните.</verse>
        <verse osisID='Mark.3.23'>Но Той, като ги повика, им каза с притчи: Как може Сатана да изгонва Сатана?</verse>
        <verse osisID='Mark.3.24'>Ако едно царство се раздели против себе си, това царство не може да устои.</verse>
        <verse osisID='Mark.3.25'>И ако един дом се раздели против себе си, този дом не ще може да устои.</verse>
        <verse osisID='Mark.3.26'>И ако Сатана е въстанал против себе си и се е разделил, той не може да устои, а е дошъл краят му.</verse>
        <verse osisID='Mark.3.27'>И никой не може да влезе в къщата на силния и да ограби покъщнината му, ако първо не върже силния – и тогава ще ограби къщата му.</verse>
        <verse osisID='Mark.3.28'>Истина ви казвам, че всичките грехове на човешките синове ще бъдат простени и всичките хули, с които биха богохулствали;</verse>
        <verse osisID='Mark.3.29'>но ако някой похули Светия Дух, за него няма прошка до века, а е виновен за вечен грях;</verse>
        <verse osisID='Mark.3.30'>защото казваха: Има нечист дух.</verse>
        <verse osisID='Mark.3.31'>И дойдоха майка Му и братята Му и като стояха навън, изпратиха до Него да Го повикат.</verse>
        <verse osisID='Mark.3.32'>А около Него седеше едно множество; и Му казаха: Ето, майка Ти и братята Ти са навън и Те търсят.</verse>
        <verse osisID='Mark.3.33'>А Той в отговор им каза: Коя е майка Ми? И кои са братята Ми?</verse>
        <verse osisID='Mark.3.34'>И като изгледа седящите около Него, каза: Ето майка Ми и братята Ми!</verse>
        <verse osisID='Mark.3.35'>Защото, който върши Божията воля, той Ми е брат и сестра, и майка.</verse>
      </chapter>
      <chapter osisID='Mark.4'>
        <verse osisID='Mark.4.1'>И пак започна да поучава край езерото. И при Него се събра едно твърде голямо множество, така че Той се качи в един кораб и седеше на езерото, а цялото множество беше на сушата край езерото.</verse>
        <verse osisID='Mark.4.2'>И ги поучаваше много с притчи и им казваше в поучението Си:</verse>
        <verse osisID='Mark.4.3'>Слушайте! Ето, сеячът излезе да сее.</verse>
        <verse osisID='Mark.4.4'>И когато сееше, някои зърна паднаха край пътя; и птиците дойдоха и ги изкълваха.</verse>
        <verse osisID='Mark.4.5'>Други паднаха на каменисто място, където нямаше много пръст; и скоро поникнаха, защото нямаше дълбока почва,</verse>
        <verse osisID='Mark.4.6'>а когато изгря слънцето, прегоряха и понеже нямаха корен, изсъхнаха.</verse>
        <verse osisID='Mark.4.7'>А други паднаха между тръни; и тръните пораснаха и ги задушиха, и не дадоха плод.</verse>
        <verse osisID='Mark.4.8'>А други паднаха на добра земя; и дадоха плод, който растеше и се умножаваше, и принесоха – кое тридесет, кое шестдесет, а кое сто.</verse>
        <verse osisID='Mark.4.9'>И каза: Който има уши да слуша, нека слуша.</verse>
        <verse osisID='Mark.4.10'>И когато остана сам, онези, които бяха около Него с дванадесетте, Го попитаха за притчите.</verse>
        <verse osisID='Mark.4.11'>И Той им каза: На вас е дадено да познаете тайната на Божието царство; а на онези, външните, всичко се дава в притчи;</verse>
        <verse osisID='Mark.4.12'>така че "гледащи да гледат, а да не виждат; и слушащи да слушат, а да не разбират; да не би да се обърнат и да им се прости (грехът)".</verse>
        <verse osisID='Mark.4.13'>И им каза: Не разбирате ли тази притча? А как ще разберете всичките притчи?</verse>
        <verse osisID='Mark.4.14'>Сеячът сее словото.</verse>
        <verse osisID='Mark.4.15'>А онези край пътя, където се сее словото, са тези, които чуват, но Сатана веднага идва и грабва посятото в тях слово.</verse>
        <verse osisID='Mark.4.16'>Също и посятото на каменистите места са тези, които, като чуят словото, веднага с радост го приемат;</verse>
        <verse osisID='Mark.4.17'>нямат обаче корен в себе си, а са кратковременни; после, когато настане напаст или гонение заради словото, веднага отпадат.</verse>
        <verse osisID='Mark.4.18'>Посятото между тръните са други. Те са онези, които са слушали словото,</verse>
        <verse osisID='Mark.4.19'>но светските грижи, примамката на богатството и пожеланията за други работи, като влязат, заглушават словото и то става безплодно.</verse>
        <verse osisID='Mark.4.20'>А посятото на добра земя са тези, които слушат словото, приемат го и дават плод – тридесет, шестдесет и стократно.</verse>
        <verse osisID='Mark.4.21'>И им каза: Затова ли се донася светилото – за да го сложат под шиника или под леглото? Не е ли за това – да го поставят на светилника?</verse>
        <verse osisID='Mark.4.22'>Защото няма нищо тайно, което да не стане явно, нито е било скрито нещо, освен за да излезе наяве.</verse>
        <verse osisID='Mark.4.23'>Ако има някой уши да слуша, нека слуша.</verse>
        <verse osisID='Mark.4.24'>Каза им също: Внимавайте в това, което слушате. С каквато мярка мерите, с такава ще ви се отмери и ще ви се прибави.</verse>
        <verse osisID='Mark.4.25'>Защото, който има, на него ще се даде, а който няма, от него ще се отнеме и това, което има.</verse>
        <verse osisID='Mark.4.26'>И каза: Божието царство е както когато човек хвърли семе в земята;</verse>
        <verse osisID='Mark.4.27'>и спи, и става нощ и ден; а как никне и расте семето, той не знае.</verse>
        <verse osisID='Mark.4.28'>Защото земята сама си произвежда: първо стрък, после клас, а след това – пълно зърно в класа.</verse>
        <verse osisID='Mark.4.29'>А когато узрее плодът, начаса изпраща сърп, защото е настанала жетва.</verse>
        <verse osisID='Mark.4.30'>Каза още: С какво да сравним Божието царство или с каква притча да го представим?</verse>
        <verse osisID='Mark.4.31'>То прилича на синапено зърно, което, когато се посее в земята, е по-малко от всичките семена, които са на земята.</verse>
        <verse osisID='Mark.4.32'>Но когато се посее, расте и става по-голямо от всички стръкове, и пуска големи клони, така че небесните птици могат да се подслонят под сянката му.</verse>
        <verse osisID='Mark.4.33'>И с много такива притчи им говореше словото, както можеха да слушат.</verse>
        <verse osisID='Mark.4.34'>А без притча не им говореше, но насаме обясняваше всичко на Своите ученици.</verse>
        <verse osisID='Mark.4.35'>И в същия ден, когато се свечери, Иисус им каза: Да минем на отвъдната страна.</verse>
        <verse osisID='Mark.4.36'>И като разпуснаха множеството, Го взеха със себе си в кораба, както беше; и имаше и други кораби с Него.</verse>
        <verse osisID='Mark.4.37'>И се надигна голяма ветрена буря; и вълните се нахвърляха върху кораба, така че корабът вече се пълнеше с вода.</verse>
        <verse osisID='Mark.4.38'>А Той беше на задната част, заспал на възглавница. И те Го събудиха и Му казаха: Учителю! Нима не Те е грижа, че загиваме?</verse>
        <verse osisID='Mark.4.39'>А Той, като се събуди, смъмри вятъра и каза на езерото: Мълчи! Утихни! И вятърът престана и настана голяма тишина.</verse>
        <verse osisID='Mark.4.40'>И Той им каза: Защо сте страхливи? Още ли нямате вяра?</verse>
        <verse osisID='Mark.4.41'>И голям страх ги обзе; и те си казаха един на друг: Кой ли е Този, че и вятърът и езерото Му се покоряват?</verse>
      </chapter>
      <chapter osisID='Mark.5'>
        <verse osisID='Mark.5.1'>И преминаха отвъд езерото, в гадаринската страна.</verse>
        <verse osisID='Mark.5.2'>А като слезе от кораба, веднага Го срещна един човек с нечист дух, който излезе от гробищата.</verse>
        <verse osisID='Mark.5.3'>Той имаше обиталище в гробищата и никой вече не можеше да го върже дори с верига,</verse>
        <verse osisID='Mark.5.4'>защото много пъти го бяха връзвали с окови и с вериги, но той беше разкъсвал веригите и счупвал оковите; и никой нямаше сила да го укроти.</verse>
        <verse osisID='Mark.5.5'>И всякога, нощем и денем, в гробищата и по баирите, той викаше и се посичаше с камъни.</verse>
        <verse osisID='Mark.5.6'>Но когато видя Иисус отдалеч, бързо отиде при Него и Му се поклони.</verse>
        <verse osisID='Mark.5.7'>И изкрещя със силен глас и каза: Какво имам аз с Теб, Иисусе, Сине на Всевишния Бог? Заклевам Те в Бога, недей ме мъчи!</verse>
        <verse osisID='Mark.5.8'>Защото му казваше: Излез от човека, ти, нечисти душе.</verse>
        <verse osisID='Mark.5.9'>И Иисус го попита: Как ти е името? А той Му каза: Легион ми е името. Защото сме мнозина.</verse>
        <verse osisID='Mark.5.10'>И много Му се молеше да не ги изпраща вън от страната.</verse>
        <verse osisID='Mark.5.11'>А там на бърдото пасеше голямо стадо свине.</verse>
        <verse osisID='Mark.5.12'>И демоните Му се помолиха, казвайки: Прати ни в свинете, за да влезем в тях.</verse>
        <verse osisID='Mark.5.13'>Иисус им позволи. И нечистите духове излязоха и влязоха в свинете. Тогава стадото – на брой около две хиляди – се спусна по стръмнината в езерото и всички се издавиха в езерото.</verse>
        <verse osisID='Mark.5.14'>А онези, които ги пасяха, побягнаха и известиха за това в града и по околността. И жителите дойдоха да видят какво е станало.</verse>
        <verse osisID='Mark.5.15'>И като дойдоха при Иисус, видяха обладания от демоните, в когото беше легионът, да седи облечен и разумен; и се уплашиха.</verse>
        <verse osisID='Mark.5.16'>И онези, които бяха видели всичко, им разказаха за станалото с обладания от демоните и за свинете.</verse>
        <verse osisID='Mark.5.17'>А те започнаха да Му се молят да си отиде от техните земи.</verse>
        <verse osisID='Mark.5.18'>А като влизаше в кораба, този, който беше преди това обладан от демони, Му се молеше да бъде заедно с Него.</verse>
        <verse osisID='Mark.5.19'>Той обаче не му разреши, а му каза: Иди си у дома при своите и им кажи какви неща ти стори Господ и как се смили над теб.</verse>
        <verse osisID='Mark.5.20'>И човекът тръгна и започна да разгласява в Декапол какви неща му стори Иисус. И всички се чудеха.</verse>
        <verse osisID='Mark.5.21'>Когато Иисус пак премина с кораба на отвъдната страна, при Него се събра голямо множество. И Той беше край езерото.</verse>
        <verse osisID='Mark.5.22'>Тогава дойде един от началниците на синагогата на име Яир, който, като Го видя, падна пред краката Му</verse>
        <verse osisID='Mark.5.23'>и много Му се молеше, казвайки: Малката ми дъщеря е на умиране. Моля Ти се да дойдеш и да положиш ръце на нея, за да оздравее и да живее.</verse>
        <verse osisID='Mark.5.24'>И Той отиде с него. И едно голямо множество Го следваше и Го притискаха.</verse>
        <verse osisID='Mark.5.25'>И една жена, която беше имала кръвотечение дванадесет години</verse>
        <verse osisID='Mark.5.26'>и беше много пострадала от мнозина лекари, и беше изразходвала целия си имот, без да види някаква полза, а напротив, беше й станало по-зле,</verse>
        <verse osisID='Mark.5.27'>като чу какво се говореше за Иисус, дойде между народа изотзад и се допря до дрехата Му.</verse>
        <verse osisID='Mark.5.28'>Защото си казваше: Ако само се допра до дрехата Му, ще оздравея.</verse>
        <verse osisID='Mark.5.29'>И начаса кръвотечението й престана и тя усети в тялото си, че се изцели от болестта.</verse>
        <verse osisID='Mark.5.30'>А Иисус, който веднага усети в Себе Си, че е излязла от Него сила, се обърна сред множеството и каза: Кой се допря до дрехите Ми?</verse>
        <verse osisID='Mark.5.31'>Учениците Му казаха: Ти виждаш, че множеството Те притиска, а казваш: Кой се допря до Мен?</verse>
        <verse osisID='Mark.5.32'>Но Той се оглеждаше, за да види тази, която беше направила това.</verse>
        <verse osisID='Mark.5.33'>А жената, уплашена и разтреперена, като знаеше станалото с нея, дойде и падна пред Него, и Му каза цялата истина.</verse>
        <verse osisID='Mark.5.34'>А Той й каза: Дъще, твоята вяра те изцели; иди си с мир и бъди здрава от болестта си.</verse>
        <verse osisID='Mark.5.35'>Докато Той още говореше, при Него дойдоха от къщата на началника на синагогата и казаха: Дъщеря ти умря; защо още затрудняваш Учителя?</verse>
        <verse osisID='Mark.5.36'>Но Иисус, като чу това, което си говореха, каза на началника на синагогата: Не се бой, само вярвай.</verse>
        <verse osisID='Mark.5.37'>И не позволи на никого да Го придружи освен на Петър, Яков и Якововия брат Йоан.</verse>
        <verse osisID='Mark.5.38'>И като дойдоха до къщата на началника на синагогата, Той видя вълнение и мнозина, които плачеха и викаха силно.</verse>
        <verse osisID='Mark.5.39'>И като влезе, им каза: Защо се вълнувате и плачете толкова? Детето не е умряло, а спи.</verse>
        <verse osisID='Mark.5.40'>А те Му се присмиваха. Но Той, като изкара всички навън, взе бащата и майката на детето и онези, които бяха с Него, и влезе там, където лежеше детето.</verse>
        <verse osisID='Mark.5.41'>И като хвана детето за ръка, му каза: Талита куми, което значи: Момиче, на теб казвам, стани!</verse>
        <verse osisID='Mark.5.42'>И момичето веднага стана и започна да ходи, защото беше на дванадесет години. И те бяха много смаяни.</verse>
        <verse osisID='Mark.5.43'>А Той строго им заповяда никой да не узнае за това; и им заръча да й дадат да яде.</verse>
      </chapter>
      <chapter osisID='Mark.6'>
        <verse osisID='Mark.6.1'>И Той излезе оттам и дойде в Своето родно място; и учениците Му Го следваха.</verse>
        <verse osisID='Mark.6.2'>И когато дойде съботата, започна да поучава в синагогата. И мнозина, като Го слушаха, се чудеха и говореха: Откъде е на Този всичко това? И каква е тази мъдрост, която Му е дадена, и какви са тези чудеса, извършени от ръцете Му?</verse>
        <verse osisID='Mark.6.3'>Не е ли Той дърводелецът, син на Мария и брат на Яков, Йосия, Юда и Симон? И сестрите Му не са ли тук, между нас? И те се отвърнаха от Него.</verse>
        <verse osisID='Mark.6.4'>А Иисус им каза: Никой пророк не е без почит, освен в своето родно място, сред своите роднини и в своя дом.</verse>
        <verse osisID='Mark.6.5'>И не можеше да извърши там никакво чудо, освен че положи ръце на няколко болни и ги изцели.</verse>
        <verse osisID='Mark.6.6'>И се чудеше на тяхното неверие. И обикаляше околните села и поучаваше.</verse>
        <verse osisID='Mark.6.7'>И като повика дванадесетте, започна да ги изпраща двама по двама и им даде власт над нечистите духове.</verse>
        <verse osisID='Mark.6.8'>И им заповяда да не вземат нищо за из път освен една тояга – нито хляб, нито торба, нито пари в пояса;</verse>
        <verse osisID='Mark.6.9'>а да се обуват със сандали. И каза: И не се обличайте с две дрехи.</verse>
        <verse osisID='Mark.6.10'>И им каза: В която къща влезете, оставайте в нея, докато си тръгнете оттам.</verse>
        <verse osisID='Mark.6.11'>И ако в някое място не ви приемат и не ви послушат, като излизате оттам, изтърсете праха изпод краката си като свидетелство против тях.</verse>
        <verse osisID='Mark.6.12'>И те излязоха и проповядваха, че хората трябва да се покаят.</verse>
        <verse osisID='Mark.6.13'>И изгонваха много демони и помазваха с масло мнозина болни, и ги изцеляваха.</verse>
        <verse osisID='Mark.6.14'>И цар Ирод чу за Иисус, защото Името Му стана известно, и казваше: Йоан Кръстител е възкръснал от мъртвите и затова тези велики сили действат чрез него.</verse>
        <verse osisID='Mark.6.15'>А други казваха, че е Илия. Други пък казваха, че Той е пророк като един от пророците.</verse>
        <verse osisID='Mark.6.16'>Но Ирод, като чу за Него, каза: Това е Йоан, когото аз обезглавих; той е възкръснал.</verse>
        <verse osisID='Mark.6.17'>Защото този Ирод беше изпратил да хванат Йоан и да го вържат в тъмница заради Иродиада, жената на брат си Филип, понеже я беше взел за жена.</verse>
        <verse osisID='Mark.6.18'>Защото Йоан казваше на Ирод: Не ти е позволено да имаш жената на брат си!</verse>
        <verse osisID='Mark.6.19'>А Иродиада се настрои против него и искаше да го убие, но не можеше;</verse>
        <verse osisID='Mark.6.20'>защото Ирод се страхуваше от Йоан, като знаеше, че той е праведен и свят човек, и го пазеше здраво; и когато го слушаше, вършеше много неща и с удоволствие го слушаше.</verse>
        <verse osisID='Mark.6.21'>И като дойде подходящ ден, когато Ирод даде вечеря за рождения си ден на големците си и на хилядниците, и на галилейските старейшини,</verse>
        <verse osisID='Mark.6.22'>самата дъщеря на Иродиада влезе и танцува, и угоди на Ирод и на седящите с него; и царят каза на момичето: Искай от мен, каквото желаеш, и ще ти го дам!</verse>
        <verse osisID='Mark.6.23'>И й се закле: Каквото и да поискаш от мен, ще ти дам, даже до половината на царството ми.</verse>
        <verse osisID='Mark.6.24'>А тя излезе и каза на майка си: Какво да поискам? И тя каза: Главата на Йоан Кръстител.</verse>
        <verse osisID='Mark.6.25'>И начаса момичето влезе бързо при царя и поиска, като каза: Искам да ми дадеш още сега на блюдо главата на Йоан Кръстител.</verse>
        <verse osisID='Mark.6.26'>И царят много се наскърби, но пак заради клетвите си и заради седящите с него не пожела да й откаже.</verse>
        <verse osisID='Mark.6.27'>И царят прати веднага един телохранител, на когото заповяда да донесе главата му; и той отиде, обезглави го в тъмницата</verse>
        <verse osisID='Mark.6.28'>и донесе главата му на блюдо, и я даде на момичето, а момичето я даде на майка си.</verse>
        <verse osisID='Mark.6.29'>А учениците му, като чуха това, дойдоха и вдигнаха тялото му, и го положиха в гроб.</verse>
        <verse osisID='Mark.6.30'>И апостолите се събраха при Иисус и Му разказаха всичко, каквото бяха извършили и каквото бяха поучавали.</verse>
        <verse osisID='Mark.6.31'>И Той им каза: Елате вие сами на уединено място насаме и си починете малко. Защото мнозина идваха и си отиваха, а те нямаха време даже да ядат.</verse>
        <verse osisID='Mark.6.32'>И отидоха с кораба на уединено място насаме.</verse>
        <verse osisID='Mark.6.33'>А като отиваха, хората ги видяха и мнозина ги познаха; и от всички градове се стекоха там пеша и ги изпревариха.</verse>
        <verse osisID='Mark.6.34'>И Иисус, като излезе, видя едно голямо множество и ги съжали, защото бяха като овце, които нямат пастир; и започна да ги поучава за много неща.</verse>
        <verse osisID='Mark.6.35'>И когато беше станало вече късно, учениците Му се приближиха при Него и казаха: Мястото е уединено и вече е късно.</verse>
        <verse osisID='Mark.6.36'>Разпусни ги, за да отидат по околните колиби и села и да си купят хляб, защото нямат нищо за ядене.</verse>
        <verse osisID='Mark.6.37'>А Той в отговор им каза: Дайте им вие да ядат. А те Му казаха: Да идем ли да купим хляб за двеста динария и да им дадем да ядат?</verse>
        <verse osisID='Mark.6.38'>А Той им каза: Колко хляба имате? Идете и вижте. И като узнаха, казаха: Пет, и две риби.</verse>
        <verse osisID='Mark.6.39'>И им заповяда да насядат всички на групи по зелената трева.</verse>
        <verse osisID='Mark.6.40'>И те насядаха в редици – по сто и по петдесет.</verse>
        <verse osisID='Mark.6.41'>И като взе петте хляба и двете риби, Иисус погледна към небето и благослови. После разчупи хлябовете и даваше на учениците да ги слагат пред тях; и двете риби раздели на всичките.</verse>
        <verse osisID='Mark.6.42'>И всичките ядоха и се наситиха.</verse>
        <verse osisID='Mark.6.43'>И вдигнаха дванадесет пълни коша с къшеи, а така също и от рибите.</verse>
        <verse osisID='Mark.6.44'>А онези, които ядоха хлябовете, бяха пет хиляди мъже.</verse>
        <verse osisID='Mark.6.45'>И веднага накара учениците Си да влязат в кораба и да отидат преди Него на отвъдната страна към Витсаида, докато Той разпусне множеството.</verse>
        <verse osisID='Mark.6.46'>И след като се прости с тях, отиде на хълма да се помоли.</verse>
        <verse osisID='Mark.6.47'>А като се свечери, корабът беше в средата на езерото, а Той – сам на сушата.</verse>
        <verse osisID='Mark.6.48'>И като ги видя, че се мъчат, като гребат с веслата, защото вятърът им беше насрещен, около четвъртата стража на нощта дойде при тях, като вървеше по езерото; и щеше да ги отмине.</verse>
        <verse osisID='Mark.6.49'>А те, като Го видяха да ходи по езерото, си помислиха, че е призрак, и извикаха;</verse>
        <verse osisID='Mark.6.50'>защото всички Го видяха и се изплашиха. А Той веднага им проговори, като им каза: Дерзайте! Аз съм. Не се бойте!</verse>
        <verse osisID='Mark.6.51'>И влезе при тях в кораба и вятърът утихна. А те много се изумиха и учудиха в себе си,</verse>
        <verse osisID='Mark.6.52'>защото не се бяха вразумили от чудото с хлябовете, тъй като сърцето им беше закоравяло.</verse>
        <verse osisID='Mark.6.53'>И като преминаха отвъд езерото, дойдоха в генисаретската земя и излязоха на сушата.</verse>
        <verse osisID='Mark.6.54'>И когато излязоха от кораба, хората веднага Го познаха;</verse>
        <verse osisID='Mark.6.55'>и се разтичаха по цялата онази околност и започнаха да носят болните на легла там, където чуеха, че се намирал Той.</verse>
        <verse osisID='Mark.6.56'>И където и да влизаше, в села или в градове, или в колиби, слагаха болните по пазарите и Му се молеха те да се допрат поне до полите на дрехите Му. И колкото души се допираха, се изцеляваха.</verse>
      </chapter>
      <chapter osisID='Mark.7'>
        <verse osisID='Mark.7.1'>И се събраха при Иисус фарисеите и някои от книжниците, които бяха дошли от Ерусалим,</verse>
        <verse osisID='Mark.7.2'>и бяха видели, че някои от учениците Му ядат хляб с нечисти, тоест неизмити ръце.</verse>
        <verse osisID='Mark.7.3'>Защото фарисеите и всички юдеи, като държат преданието на старейшините, не ядат, без да си измият ръцете до лактите;</verse>
        <verse osisID='Mark.7.4'>и когато се връщат от пазар, не ядат, без да се измият. Има и много други неща, които са приели да спазват – измивания на чаши, глинени и медни съдове (и легла).</verse>
        <verse osisID='Mark.7.5'>И така, фарисеите и книжниците Го запитаха: Защо Твоите ученици не вървят по преданието на старейшините, а ядат хляб с нечисти ръце?</verse>
        <verse osisID='Mark.7.6'>А Той им каза: Добре е пророкувал Исая за вас, лицемерите, както е писано: "Този народ Ме почита с устните си, но сърцето им се намира далеч от Мен.</verse>
        <verse osisID='Mark.7.7'>Но напразно Ме почитат, като учат за поучение човешки заповеди."</verse>
        <verse osisID='Mark.7.8'>Вие оставяте Божията заповед и спазвате човешкото предание: (миенето на стомни и на чаши; и правите много други неща).</verse>
        <verse osisID='Mark.7.9'>И им каза: Вие успешно осуетявате Божията заповед, за да спазите своето предание!</verse>
        <verse osisID='Mark.7.10'>Защото Мойсей каза: "Почитай баща си и майка си", и: "Който злослови баща или майка, непременно да се умъртви."</verse>
        <verse osisID='Mark.7.11'>Но вие казвате: Ако каже човек на баща си или на майка си: Това моето, с което би могъл да си помогнеш, е курбан, това значи, подарено е на Бога – това го освобождава;</verse>
        <verse osisID='Mark.7.12'>и вие не го оставяте вече да направи нищо за баща си или за майка си.</verse>
        <verse osisID='Mark.7.13'>И така осуетявате Божието слово заради вашето предание, което сте предали; и вършите много такива неща, подобни на това.</verse>
        <verse osisID='Mark.7.14'>И пак повика множеството и им каза: Слушайте Ме всички и разбирайте.</verse>
        <verse osisID='Mark.7.15'>Няма нищо извън човека, което, като влиза в него, може да го оскверни; но тези неща, които излизат от него, те оскверняват човека.</verse>
        <verse osisID='Mark.7.16'>(Ако има някой уши да слуша, нека слуша.)</verse>
        <verse osisID='Mark.7.17'>И като остави множеството и влезе вкъщи, учениците Му Го попитаха за притчата.</verse>
        <verse osisID='Mark.7.18'>И Той им каза: И вие ли още не проумявате? Не разбирате ли, че нищо, което влиза в човека отвън, не може да го оскверни?</verse>
        <verse osisID='Mark.7.19'>Защото не влиза в сърцето му, а в корема и се изхожда. С това Той обяви всички ястия за чисти.</verse>
        <verse osisID='Mark.7.20'>Каза още: Това, което излиза от човека, то осквернява човека.</verse>
        <verse osisID='Mark.7.21'>Защото отвътре, от сърцето на хората, излизат лоши мисли, блудства, кражби, убийства,</verse>
        <verse osisID='Mark.7.22'>прелюбодейства, користолюбие, злина, коварство, сладострастие, лукавство, богохулство, гордост, безумство.</verse>
        <verse osisID='Mark.7.23'>Всички тези зли неща излизат отвътре и оскверняват човека.</verse>
        <verse osisID='Mark.7.24'>И като стана оттам, отиде в Тирската и Сидонската страни; и влезе в една къща и не искаше никой да Го знае, но не можа да се укрие.</verse>
        <verse osisID='Mark.7.25'>А веднага чу за Него една жена, чиято малка дъщеря имаше нечист дух; и тя дойде и падна пред краката Му.</verse>
        <verse osisID='Mark.7.26'>(Жената беше гъркиня, по рождение сирофиникийка.) И Му се молеше да изгони демона от дъщеря й.</verse>
        <verse osisID='Mark.7.27'>А Иисус й каза: Остави децата да се наситят, защото не е прилично да се вземе хлябът от децата и да се даде на кученцата.</verse>
        <verse osisID='Mark.7.28'>А тя в отговор Му каза: Така е, Господи, но и кученцата под масата ядат от трохите, които падат от децата!</verse>
        <verse osisID='Mark.7.29'>А Той й каза: За тази дума – иди си; демонът излезе от дъщеря ти.</verse>
        <verse osisID='Mark.7.30'>И като си отиде у дома, намери, че детето лежеше на постелката, а демонът беше излязъл.</verse>
        <verse osisID='Mark.7.31'>И като излезе пак от тирската и сидонската страни, дойде към Галилейското езеро през средата на декаполските области.</verse>
        <verse osisID='Mark.7.32'>И доведоха при Него един глух и заекващ човек и Му се молеха да положи ръка на него.</verse>
        <verse osisID='Mark.7.33'>Иисус го отведе настрани от множеството, сложи пръстите Си в ушите му и като плюна, се докосна до езика му;</verse>
        <verse osisID='Mark.7.34'>и като погледна към небето, въздъхна и му каза: Еффата, тоест: Отворй се.</verse>
        <verse osisID='Mark.7.35'>И ушите му се отвориха и връзката на езика му се развърза, и той говореше ясно.</verse>
        <verse osisID='Mark.7.36'>И им заръча на никого да не казват за това; но колкото повече им заръчваше, толкова повече те Го разгласяваха;</verse>
        <verse osisID='Mark.7.37'>и се чудеха твърде много и говореха: Всичко върши добре: и глухите прави да чуват, и немите да говорят!</verse>
      </chapter>
      <chapter osisID='Mark.8'>
        <verse osisID='Mark.8.1'>През онези дни, когато пак се беше събрало голямо множество и нямаха какво да ядат, Иисус повика учениците Си и им каза:</verse>
        <verse osisID='Mark.8.2'>Жал Ми е за множеството, защото три дни вече седят при Мен и нямат какво да ядат.</verse>
        <verse osisID='Mark.8.3'>Ако ги разпусна гладни по домовете им, ще им прималее по пътя, защото някои от тях са дошли отдалеч.</verse>
        <verse osisID='Mark.8.4'>А учениците Му отговориха: Откъде ще може някой да насити тези хора с хляб тук, в това уединено място?</verse>
        <verse osisID='Mark.8.5'>А Той ги попита: Колко хляба имате? И те казаха: Седем.</verse>
        <verse osisID='Mark.8.6'>Тогава Той заповяда на множеството да насядат на земята; и като взе седемте хляба, благодари, разчупи и даде на учениците Си, за да ги сложат. И те ги сложиха пред множеството.</verse>
        <verse osisID='Mark.8.7'>Имаха и няколко малки риби; и като благослови, заповяда да сложат и тях.</verse>
        <verse osisID='Mark.8.8'>И ядоха и се наситиха. И вдигнаха седем кошници с останали къшеи.</verse>
        <verse osisID='Mark.8.9'>А онези, които ядоха, бяха около четири хиляди. И ги разпусна.</verse>
        <verse osisID='Mark.8.10'>И веднага се качи в кораба с учениците Си и дойде в Далманутанските области.</verse>
        <verse osisID='Mark.8.11'>И фарисеите излязоха и започнаха да спорят с Него. И като Го изпитваха, поискаха от Него знамение от небето.</verse>
        <verse osisID='Mark.8.12'>А Той въздъхна дълбоко в духа Си и каза: Защо този род иска знамение? Истина ви казвам: на този род няма да се даде знамение.</verse>
        <verse osisID='Mark.8.13'>И ги остави, като пак се качи в кораба и мина на отвъдната страна.</verse>
        <verse osisID='Mark.8.14'>А учениците Му забравиха да вземат хляб и нямаха при себе си в кораба повече от един хляб.</verse>
        <verse osisID='Mark.8.15'>И Той им заръча, като каза: Внимавайте! Пазете се от кваса на фарисеите и от кваса на Ирод.</verse>
        <verse osisID='Mark.8.16'>И те разискваха помежду си, като говореха: Това е защото нямаме хляб.</verse>
        <verse osisID='Mark.8.17'>А Иисус, като разбра това, им каза: Защо разисквате за това, че нямате хляб? Още ли не разбирате, и не съзнавате? Още ли е закоравяло сърцето ви?</verse>
        <verse osisID='Mark.8.18'>Като имате очи, не виждате ли? И като имате уши, не чувате ли? И не помните ли?</verse>
        <verse osisID='Mark.8.19'>Когато разчупих петте хляба на петте хиляди души, колко коша пълни с къшеи вдигнахте? Казаха Му: Дванадесет.</verse>
        <verse osisID='Mark.8.20'>А когато разчупих седемте на четирите хиляди души, колко кошници пълни с къшеи вдигнахте? Казаха Му: Седем.</verse>
        <verse osisID='Mark.8.21'>И им каза: Още ли не разбирате?</verse>
        <verse osisID='Mark.8.22'>След това дойдоха във Витсаида. И доведоха при Него един сляп и Му се молиха да се докосне до него.</verse>
        <verse osisID='Mark.8.23'>А Той хвана слепия за ръка и го изведе вън от селото; и като плюна на очите му, положи на него ръце и го попита: Виждаш ли нещо?</verse>
        <verse osisID='Mark.8.24'>А той, като повдигна очи, каза: Виждам хората; защото виждам неща като дървета, които ходят.</verse>
        <verse osisID='Mark.8.25'>После пак положи ръце на очите му и той втренчи очите си, оздравя и виждаше всичко ясно.</verse>
        <verse osisID='Mark.8.26'>И го изпрати у дома му, като каза: Не влизай в селото, (нито казвай това на някого от селото).</verse>
        <verse osisID='Mark.8.27'>И Иисус излезе с учениците Си по селата на Кесария Филипова. И по пътя попита учениците Си, като им каза: Какво казват хората, кой съм Аз?</verse>
        <verse osisID='Mark.8.28'>А те в отговор Му казаха: Йоан Кръстител; други – Илия; а други – един от пророците.</verse>
        <verse osisID='Mark.8.29'>Тогава ги попита: А вие какво казвате, кой съм? Петър в отговор Му каза: Ти си Христос.</verse>
        <verse osisID='Mark.8.30'>И Той им заръча да не казват на никого за Него.</verse>
        <verse osisID='Mark.8.31'>И започна да ги учи, че Човешкият Син трябва много да пострада и да бъде отхвърлен от старейшините и главните свещеници, и книжниците и да бъде убит, и след три дни да възкръсне.</verse>
        <verse osisID='Mark.8.32'>И открито говореше това слово. А Петър Го взе настрана и започна да Го мъмри.</verse>
        <verse osisID='Mark.8.33'>А Той, като се обърна и погледна учениците Си, смъмри Петър, като каза: Махни се, Сатана, и иди зад Мен, защото не мислиш за Божиите неща, а за човешките.</verse>
        <verse osisID='Mark.8.34'>И повика множеството заедно с учениците Си и им каза: Ако някой иска да дойде след Мен, нека се отрече от себе си, нека вземе кръста си и нека Ме следва.</verse>
        <verse osisID='Mark.8.35'>Защото, който иска да спаси живота си, ще го загуби; а който загуби живота си заради Мен и заради благовестието, ще го спаси.</verse>
        <verse osisID='Mark.8.36'>Понеже какво се ползва човек, като спечели целия свят, а изгуби живота си?</verse>
        <verse osisID='Mark.8.37'>Защото, какво би дал човек в замяна на живота си?</verse>
        <verse osisID='Mark.8.38'>Защото, ако се срамува някой заради Мен и заради Моите думи в този прелюбодеен и грешен род, то и Човешкият Син ще се срамува от него, когато дойде в славата на Своя Отец със светите ангели.</verse>
      </chapter>
      <chapter osisID='Mark.9'>
        <verse osisID='Mark.9.1'>И им каза: Истина ви казвам: има някои от стоящите тук, които няма да вкусят смърт, докато не видят Божието царство, дошло със сила.</verse>
        <verse osisID='Mark.9.2'>И след шест дни Иисус взе Петър, Яков и Йоан и ги заведе на една висока планина насаме; и се преобрази пред тях.</verse>
        <verse osisID='Mark.9.3'>Дрехите Му станаха блестящи и изключително бели, като сняг, както никой белач на земята не може да избели.</verse>
        <verse osisID='Mark.9.4'>И им се яви Илия с Мойсей и те разговаряха с Иисус.</verse>
        <verse osisID='Mark.9.5'>Тогава Петър заговори и каза на Иисус: Равви, добре е да сме тук; и нека направим три шатри – една за Теб, една за Мойсей и една за Илия;</verse>
        <verse osisID='Mark.9.6'>защото не знаеше какво да каже, понеже се бяха изплашили много.</verse>
        <verse osisID='Mark.9.7'>И се яви облак и ги засени; и от облака дойде глас, който каза: Този е Моят възлюбен Син. Него слушайте.</verse>
        <verse osisID='Mark.9.8'>И внезапно, като се озърнаха, не видяха вече никого при себе си освен Иисус.</verse>
        <verse osisID='Mark.9.9'>И като слизаха от планината, Той им заръча да не казват на никого това, което бяха видели, освен когато Човешкият Син бъде възкресен от мъртвите.</verse>
        <verse osisID='Mark.9.10'>И те пазеха това слово, като се питаха помежду си какво значи да възкръсне от мъртвите.</verse>
        <verse osisID='Mark.9.11'>И Го попитаха, казвайки: Защо казват книжниците, че първо Илия трябва да дойде?</verse>
        <verse osisID='Mark.9.12'>А Той им каза: Наистина първо Илия ще дойде и ще възстанови всичко. И как е писано за Човешкия Син? Писано е, че трябва да пострада много и да бъде унизен.</verse>
        <verse osisID='Mark.9.13'>Но аз ви казвам, че Илия е дошъл, и те постъпиха с него както си искаха, така както е писано за него.</verse>
        <verse osisID='Mark.9.14'>И когато Той дойде при учениците, видя около тях едно голямо множество и книжници, които спореха с тях.</verse>
        <verse osisID='Mark.9.15'>И веднага, като Го видя, цялото множество се смая и се завтече към Него, и Го поздравяваха.</verse>
        <verse osisID='Mark.9.16'>И Той попита книжниците: За какво спорите с тях?</verse>
        <verse osisID='Mark.9.17'>И един от множеството Му отговори: Учителю, доведох при Теб сина си, който има ням дух.</verse>
        <verse osisID='Mark.9.18'>И където и да го хване, го тръшка; и той се запеня, скърца със зъби и се вцепенява. Казах на Твоите ученици да изгонят демона, но те не можаха.</verse>
        <verse osisID='Mark.9.19'>А Той в отговор им каза: О, роде невярващ, докога ще бъда с вас? Докога ще ви търпя? Доведете го при Мен.</verse>
        <verse osisID='Mark.9.20'>И го доведоха при Него. И когато Го видя, духът веднага го сгърчи; и той падна на земята и се валяше запенен.</verse>
        <verse osisID='Mark.9.21'>И Иисус попита баща му: От колко време му става така? А той каза: От детинство.</verse>
        <verse osisID='Mark.9.22'>И много пъти го е хвърлял и в огън, и във вода, за да го погуби. Но ако можеш да направиш нещо, съжали ни и ни помогни!</verse>
        <verse osisID='Mark.9.23'>А Иисус му каза: Ако можеш! Всичко е възможно за този, който вярва.</verse>
        <verse osisID='Mark.9.24'>Веднага бащата на детето извика и каза със сълзи: Вярвам (Господи)! Помогни на моето неверие!</verse>
        <verse osisID='Mark.9.25'>А Иисус, като видя, че се стича народ, смъмри нечистия дух, като му каза: Ням и глух душе, Аз ти заповядвам: излез от него и не влизай повече в него!</verse>
        <verse osisID='Mark.9.26'>И като изпищя и го сгърчи силно, излезе. И детето стана като мъртво, затова повечето казаха, че е умряло.</verse>
        <verse osisID='Mark.9.27'>Но Иисус го хвана за ръката и го вдигна; и то стана.</verse>
        <verse osisID='Mark.9.28'>И когато влезе в една къща, учениците Му Го попитаха насаме: Защо ние не можахме да го изгоним?</verse>
        <verse osisID='Mark.9.29'>А Той им каза: Този род с нищо не може да излезе, освен с молитва (и пост).</verse>
        <verse osisID='Mark.9.30'>И като излязоха оттам, минаха през Галилея; а Той искаше никой да не узнае това.</verse>
        <verse osisID='Mark.9.31'>Защото учеше учениците Си, като им казваше: Човешкият Син ще бъде предаден в ръцете на хора и те ще Го убият. И след като Го убият, на третия ден Той ще възкръсне.</verse>
        <verse osisID='Mark.9.32'>Но те не разбраха думата и се страхуваха да Го попитат.</verse>
        <verse osisID='Mark.9.33'>И дойдоха в Капернаум. И когато беше в къщата, Той ги попита: Какво разисквахте по пътя?</verse>
        <verse osisID='Mark.9.34'>А те мълчаха, защото по пътя бяха спорили помежду си кой от тях е по-голям.</verse>
        <verse osisID='Mark.9.35'>И като седна, повика дванадесетте и им каза: Който иска да бъде пръв, ще бъде последен от всички и служител на всички.</verse>
        <verse osisID='Mark.9.36'>Тогава взе едно детенце и го постави посред тях. И като го прегърна, им каза:</verse>
        <verse osisID='Mark.9.37'>Който приеме едно от тези дечица в Мое Име, Мен приема; и който приеме Мен, приема не Мен, а Този, който Ме е пратил.</verse>
        <verse osisID='Mark.9.38'>Тогава Йоан Му каза: Учителю, видяхме един човек да изгонва демони в Твое Име и му забранихме, защото не ни следва.</verse>
        <verse osisID='Mark.9.39'>А Иисус каза: Не му забранявайте, защото няма никой, който да извърши чудо в Мое Име и да може скоро да Ме злослови.</verse>
        <verse osisID='Mark.9.40'>Понеже онзи, който не е против нас, е откъм нас.</verse>
        <verse osisID='Mark.9.41'>Защото, който ви напои с чаша вода в Мое Име, понеже сте Христови, истина ви казвам, той никак няма да изгуби наградата си.</verse>
        <verse osisID='Mark.9.42'>А който съблазни едно от тези малките, които вярват в Мен, за него би било по-добре да му се окачи голям воденичен камък на врата и да бъде хвърлен в морето.</verse>
        <verse osisID='Mark.9.43'>И ако те съблазнява ръката ти, отсечи я. По-добре е за теб да влезеш в живота недъгав, отколкото да имаш две ръце и да отидеш в пъкъла, в неугасимия огън,</verse>
        <verse osisID='Mark.9.44'>(където "червеят им не умира и огънят не угасва").</verse>
        <verse osisID='Mark.9.45'>И ако те съблазнява кракът ти, отсечи го. По-добре е за теб да влезеш в живота куц, отколкото да имаш два крака и да бъдеш хвърлен в пъкъла, (в неугасимия огън,</verse>
        <verse osisID='Mark.9.46'>където "червеят им не умира и огънят не угасва").</verse>
        <verse osisID='Mark.9.47'>И ако те съблазнява окото ти, извади го. По-добре е за теб да влезеш в Божието царство с едно око, отколкото да имаш две очи и да бъдеш хвърлен в пъкъла,</verse>
        <verse osisID='Mark.9.48'>където "червеят им не умира и огънят не угасва".</verse>
        <verse osisID='Mark.9.49'>Защото всеки ще се осоли с огън (и всяка жертва ще се осоли със сол).</verse>
        <verse osisID='Mark.9.50'>Добро нещо е солта; но ако солта обезсолее, с какво ще я подправите? Имайте сол в себе си и мир имайте помежду си.</verse>
      </chapter>
      <chapter osisID='Mark.10'>
        <verse osisID='Mark.10.1'>И стана оттам, и дойде в юдейските области и местата отвъд Йордан. И при Него пак се стече народ; и Той пак ги поучаваше според обичая Си.</verse>
        <verse osisID='Mark.10.2'>А някои фарисеи се приближиха и за да Го изпитат, Го попитаха: Позволено ли е на мъж да напусне жена си?</verse>
        <verse osisID='Mark.10.3'>В отговор Той им каза: Какво ви е заповядал Мойсей?</verse>
        <verse osisID='Mark.10.4'>А те казаха: Мойсей е позволил на мъжа да напише разводно писмо и да я напусне.</verse>
        <verse osisID='Mark.10.5'>А Иисус им каза: Поради вашето коравосърдечие ви е написал той тази заповед;</verse>
        <verse osisID='Mark.10.6'>но в началото на създанието Бог ги е направил мъжко и женско.</verse>
        <verse osisID='Mark.10.7'>"Затова ще остави човек баща си и майка си и ще се привърже към жена си;</verse>
        <verse osisID='Mark.10.8'>и двамата ще бъдат една плът"; така че не са вече двама, а една плът.</verse>
        <verse osisID='Mark.10.9'>И така, онова, което Бог е съчетал, човек да не го разлъчва.</verse>
        <verse osisID='Mark.10.10'>И в къщата учениците пак Го попитаха за това.</verse>
        <verse osisID='Mark.10.11'>А Той им каза: Който напусне жена си и се ожени за друга, той прелюбодейства против нея.</verse>
        <verse osisID='Mark.10.12'>И ако тя напусне мъжа си и се омъжи за друг, тя прелюбодейства.</verse>
        <verse osisID='Mark.10.13'>Тогава доведоха при Него дечица, за да се докосне до тях; а учениците им се скараха.</verse>
        <verse osisID='Mark.10.14'>Но Иисус, като видя това, възнегодува и им каза: Оставете дечицата да дойдат при Мен и не ги спирайте; защото на такива е Божието царство.</verse>
        <verse osisID='Mark.10.15'>Истина ви казвам: който не приеме Божието царство като дете, той никак няма да влезе в него.</verse>
        <verse osisID='Mark.10.16'>И Той ги прегърна и ги благослови, като положи ръцете Си на тях.</verse>
        <verse osisID='Mark.10.17'>А когато излизаше на пътя, един се завтече, коленичи пред Него и Го попита: Учителю благи, какво да направя, за да наследя вечен живот?</verse>
        <verse osisID='Mark.10.18'>А Иисус му каза: Защо Ме наричаш благ? Никой не е благ, освен Един, Бог.</verse>
        <verse osisID='Mark.10.19'>Знаеш заповедите: "Не убивай; не прелюбодействай; не кради; не лъжесвидетелствай; не увреждай; почитай баща си и майка си."</verse>
        <verse osisID='Mark.10.20'>А той Му каза: Учителю, всичко това съм опазил от младостта си.</verse>
        <verse osisID='Mark.10.21'>А Иисус, като го погледна, го възлюби и му каза: Едно не ти достига: иди, продай всичко, което имаш, и дай на бедните; и ще имаш съкровище на небето. И ела и Ме следвай.</verse>
        <verse osisID='Mark.10.22'>Но той посърна от това слово и си отиде наскърбен, защото имаше много имот.</verse>
        <verse osisID='Mark.10.23'>А Иисус се огледа наоколо и каза на учениците: Колко трудно ще влязат в Божието царство онези, които имат богатство!</verse>
        <verse osisID='Mark.10.24'>А учениците се смаяха на Неговите думи. Но в отговор Иисус пак им каза: Деца, колко е трудно да влязат в Божието царство онези, които се уповават на богатството!</verse>
        <verse osisID='Mark.10.25'>По-лесно е камилата да мине през иглени уши, отколкото богат да влезе в Божието царство.</verse>
        <verse osisID='Mark.10.26'>А те се зачудиха твърде много и Му казаха: Тогава кой може да се спаси?</verse>
        <verse osisID='Mark.10.27'>Иисус ги погледна и каза: За хората това е невъзможно, но не и за Бога; защото за Бога всичко е възможно.</verse>
        <verse osisID='Mark.10.28'>Петър започна да Му говори: Ето, ние оставихме всичко и Те последвахме.</verse>
        <verse osisID='Mark.10.29'>Иисус каза: Истина ви казвам: няма човек, който да е оставил къща или братя, или сестри, или майка, или баща, или деца, или ниви заради Мен и заради благовестието,</verse>
        <verse osisID='Mark.10.30'>и да не получи сега, в това време, сто пъти повече къщи и братя, и сестри, и майки, и деца, и ниви, заедно с гонения, а в идващия свят – вечен живот.</verse>
        <verse osisID='Mark.10.31'>Обаче мнозина първи ще бъдат последни, а последните – първи.</verse>
        <verse osisID='Mark.10.32'>А когато бяха на път, като отиваха към Ерусалим, Иисус вървеше пред тях, а те се чудеха. И онези, които Го следваха, бяха обзети от страх. И като събра пак дванадесетте, започна да им казва това, което щеше да Го сполети:</verse>
        <verse osisID='Mark.10.33'>Ето, ние се изкачваме към Ерусалим и Човешкият Син ще бъде предаден на главните свещеници и на книжниците. И те ще Го осъдят на смърт и ще Го предадат на езичниците;</verse>
        <verse osisID='Mark.10.34'>и ще Му се подиграят, ще Го бият, ще Го плюят и ще Го убият; и на третия ден ще възкръсне.</verse>
        <verse osisID='Mark.10.35'>Тогава при Него се приближиха Яков и Йоан, Зеведеевите синове, и Му казаха: Учителю, желаем да ни направиш, каквото и да Ти поискаме.</verse>
        <verse osisID='Mark.10.36'>А Той им каза: Какво желаете да ви направя?</verse>
        <verse osisID='Mark.10.37'>Те Му казаха: Да ни дадеш да седнем – един от дясната Ти страна, а друг от лявата Ти страна в Твоята слава.</verse>
        <verse osisID='Mark.10.38'>А Иисус им каза: Не знаете какво искате. Можете ли да пиете чашата, която Аз пия, или да се кръстите с кръщението, с което Аз се кръщавам?</verse>
        <verse osisID='Mark.10.39'>Те Му казаха: Можем. А Иисус им каза: Чашата, която Аз пия, ще пиете; и с кръщението, с което Аз се кръщавам, ще се кръстите;</verse>
        <verse osisID='Mark.10.40'>но да седнете от дясната Ми или от лявата Ми страна не е Мое да дам, а ще се даде на онези, за които е било приготвено.</verse>
        <verse osisID='Mark.10.41'>А десетимата, като чуха това, започнаха да негодуват против Яков и Йоан.</verse>
        <verse osisID='Mark.10.42'>Но Иисус ги повика и им каза: Вие знаете, че онези, които се считат за владетели на народите, господаруват над тях и големците им властват над тях.</verse>
        <verse osisID='Mark.10.43'>Но между вас не е така; а който иска да стане велик между вас, нека ви бъде служител;</verse>
        <verse osisID='Mark.10.44'>и който иска да бъде пръв между вас, нека бъде слуга на всичките.</verse>
        <verse osisID='Mark.10.45'>Защото и Човешкият Син не дойде да Му служат, а да служи и да даде живота Си откуп за мнозина.</verse>
        <verse osisID='Mark.10.46'>След това дойдоха в Ерихон. И когато Той излизаше от Ерихон с учениците Си и с едно голямо множество, Тимеевият син Вартимей, който беше сляп, седеше край пътя и просеше.</verse>
        <verse osisID='Mark.10.47'>И когато чу, че това е Иисус Назарянинът, започна да вика, като казваше: Иисусе, Сине Давидов, смили се над мен!</verse>
        <verse osisID='Mark.10.48'>И мнозина го мъмреха, за да млъкне; но той още повече викаше: Сине Давидов, смили се над мен!</verse>
        <verse osisID='Mark.10.49'>И така, Иисус се спря и каза: Повикайте го. Повикаха слепия и му казаха: Дерзай, стани, вика те.</verse>
        <verse osisID='Mark.10.50'>И той хвърли дрехата си и скочи, и дойде при Иисус.</verse>
        <verse osisID='Mark.10.51'>А Иисус заговори и му каза: Какво искаш да ти направя? Слепият Му каза: Равуни, да прогледна!</verse>
        <verse osisID='Mark.10.52'>А Иисус му каза: Иди си, твоята вяра те изцели. И той веднага прогледна и Го последва по пътя.</verse>
      </chapter>
      <chapter osisID='Mark.11'>
        <verse osisID='Mark.11.1'>И когато дойдоха близо до Ерусалим, до Витфагия и Витания при Елеонския хълм, Той изпрати двама от учениците Си и им каза:</verse>
        <verse osisID='Mark.11.2'>Идете в селото, което е насреща ви, и щом влезете в него, ще намерите вързано магаренце, което нито един човек още не е възсядал. Отвържете го и го докарайте.</verse>
        <verse osisID='Mark.11.3'>И ако някой ви каже: Защо правите това?, кажете: На Господа трябва; и той веднага ще го прати тук.</verse>
        <verse osisID='Mark.11.4'>И така, те отидоха и намериха едно магаренце вързано до вратата, вън край пътя, и го отвързаха.</verse>
        <verse osisID='Mark.11.5'>А някои от стоящите там им казаха: Какво правите, че отвързвате магаренцето?</verse>
        <verse osisID='Mark.11.6'>А те им отговориха, както беше заръчал Иисус; и те ги оставиха.</verse>
        <verse osisID='Mark.11.7'>И докараха магаренцето при Иисус и метнаха дрехите си върху него, и Той го възседна.</verse>
        <verse osisID='Mark.11.8'>И мнозина постилаха дрехите си по пътя, а други – клони, като ги сечаха от полята.</verse>
        <verse osisID='Mark.11.9'>И тези, които вървяха отпред, и онези, които идваха отзад, викаха: Осанна! Благословен, който иде в Господното Име!</verse>
        <verse osisID='Mark.11.10'>Благословено царството на баща ни Давид, (което иде в Господното Име)! Осанна във висините!</verse>
        <verse osisID='Mark.11.11'>И Иисус влезе в Ерусалим, в храма; и като разгледа всичко, понеже вече се беше свечерило, отиде във Витания с дванадесетте.</verse>
        <verse osisID='Mark.11.12'>А на сутринта, когато излязоха от Витания, Той огладня.</verse>
        <verse osisID='Mark.11.13'>И като видя отдалеч една разлистена смокиня, отиде, за да намери нещо на нея; но като дойде до нея, не намери нищо, освен листа, защото не беше време за смокини.</verse>
        <verse osisID='Mark.11.14'>И Той й каза: Отсега нататък никой да не яде плод от теб до века! И учениците Му чуха това.</verse>
        <verse osisID='Mark.11.15'>И дойдоха в Ерусалим. А Иисус, като влезе в храма, започна да изпъжда онези, които продаваха, и онези, които купуваха в храма; и преобърна масите на онези, които обменяха пари, и пейките на онези, които продаваха гълъбите.</verse>
        <verse osisID='Mark.11.16'>И не позволяваше на никого да пренесе какъвто и да било съд през храма.</verse>
        <verse osisID='Mark.11.17'>И поучаваше, като им говореше: Не е ли писано: "Домът Ми ще се нарече молитвен дом на всичките народи", а вие го направихте "разбойнически вертеп"?</verse>
        <verse osisID='Mark.11.18'>И главните свещеници и книжниците чуха това; и търсеха начин да Го погубят, понеже се бояха от Него, защото цялото множество се чудеше на учението Му.</verse>
        <verse osisID='Mark.11.19'>А когато се мръкна, Той излезе вън от града.</verse>
        <verse osisID='Mark.11.20'>И така, като минаваха на сутринта, видяха, че смокинята е изсъхнала до корен.</verse>
        <verse osisID='Mark.11.21'>И Петър си спомни и Му каза: Равви, виж – смокинята, която Ти прокле, е изсъхнала.</verse>
        <verse osisID='Mark.11.22'>А Иисус в отговор им каза: Имайте вяра в Бога.</verse>
        <verse osisID='Mark.11.23'>Истина ви казвам: който каже на тази планина: Вдигни се и се хвърли в морето! — и не се усъмни в сърцето си, а повярва, че онова, което казва, се сбъдва – ще му се сбъдне, каквото и да каже.</verse>
        <verse osisID='Mark.11.24'>Затова ви казвам: за всичко, което поискате в молитва, вярвайте, че го получавате, и ще ви се сбъдне.</verse>
        <verse osisID='Mark.11.25'>И когато стоите на молитва, прощавайте, ако имате нещо против някого, за да прости и вашият Отец, който е на небесата, вашите прегрешения.</verse>
        <verse osisID='Mark.11.26'>(Но ако вие не прощавате, то и вашият Отец, който е на небесата, няма да прости вашите прегрешения.)</verse>
        <verse osisID='Mark.11.27'>И пак дойдоха в Ерусалим. И когато ходеше в храма, при Него дойдоха главните свещеници, книжниците и старейшините и Му казаха:</verse>
        <verse osisID='Mark.11.28'>С каква власт правиш това? И кой Ти е дал тази власт да правиш това?</verse>
        <verse osisID='Mark.11.29'>Иисус им каза: Ще ви задам и Аз един въпрос. Отговорете Ми, и Аз ще ви кажа с каква власт правя това.</verse>
        <verse osisID='Mark.11.30'>Йоановото кръщение от небето ли беше, или от хората? Отговорете Ми.</verse>
        <verse osisID='Mark.11.31'>А те разискваха помежду си, като казваха: Ако кажем: От небето; ще каже: Тогава защо не го повярвахте?</verse>
        <verse osisID='Mark.11.32'>Но да кажем ли: От хората? А се бояха от множеството, защото всички считаха, че Йоан наистина беше пророк.</verse>
        <verse osisID='Mark.11.33'>И така, в отговор на Иисус казаха: Не знаем. А Иисус им каза: И Аз също не ви казвам с каква власт правя това.</verse>
      </chapter>
      <chapter osisID='Mark.12'>
        <verse osisID='Mark.12.1'>И започна да им говори с притчи: Един човек насади лозе, огради го с плет, изкопа лин и съгради кула; и го даде под наем на лозари и отиде в чужбина.</verse>
        <verse osisID='Mark.12.2'>И по времето на плода изпрати до лозарите един слуга, за да прибере от лозарите от плода на лозето.</verse>
        <verse osisID='Mark.12.3'>А те го хванаха, биха го и го отпратиха празен.</verse>
        <verse osisID='Mark.12.4'>Пак изпрати до тях друг слуга; а те го замериха с камъни, нараниха го по главата и го отпратиха, като го оскърбиха безсрамно.</verse>
        <verse osisID='Mark.12.5'>Изпрати и друг, когото убиха; и мнозина други, от които едни биха, а други убиха.</verse>
        <verse osisID='Mark.12.6'>Имаше той още и един възлюбен син. Него изпрати последен до тях, като казваше: Ще почетат сина ми.</verse>
        <verse osisID='Mark.12.7'>Но онези лозари казаха помежду си: Това е наследникът. Елате да го убием, и наследството ще бъде наше.</verse>
        <verse osisID='Mark.12.8'>И го хванаха и го убиха, и го хвърлиха вън от лозето.</verse>
        <verse osisID='Mark.12.9'>И така, какво ще направи стопанинът на лозето? Ще дойде и ще погуби тези лозари, а лозето ще даде на други.</verse>
        <verse osisID='Mark.12.10'>Не сте ли чели това писание: "Камъкът, който отхвърлиха зидарите, той стана глава на ъгъла.</verse>
        <verse osisID='Mark.12.11'>От Господа е това и чудно е в нашите очи"?</verse>
        <verse osisID='Mark.12.12'>И те искаха да Го хванат, но се уплашиха от множеството, понеже разбраха, че за тях каза тази притча. И Го оставиха и си отидоха.</verse>
        <verse osisID='Mark.12.13'>Тогава изпратиха при Него някои от фарисеите и иродианите, за да Го уловят за някоя от Неговите думи.</verse>
        <verse osisID='Mark.12.14'>И те, като дойдоха, Му казаха: Учителю, знаем, че си истинен и не Те е грижа от никого, защото не гледаш на лицето на хората, а учиш Божия път според истината. Право ли е да даваме данък на императора, или не?</verse>
        <verse osisID='Mark.12.15'>Да даваме ли, или да не даваме? А Той, като знаеше тяхното лицемерие, им каза: Защо Ме изпитвате? Донесете Ми един динарий, за да го видя.</verse>
        <verse osisID='Mark.12.16'>И те Му донесоха. Тогава Той им каза: Чий е този образ и надпис? А те Му казаха: На императора.</verse>
        <verse osisID='Mark.12.17'>Иисус им каза: Отдавайте императорското на императора и Божието на Бога. И те много Му се зачудиха.</verse>
        <verse osisID='Mark.12.18'>След това дойдоха при Него садукеи, които казват, че няма възкресение, и Го попитаха, казвайки:</verse>
        <verse osisID='Mark.12.19'>Учителю, Мойсей ни е писал, че ако на някого умре брат му и остави жена, а не остави деца, то брат му да вземе жена му и да създаде потомство на брат си.</verse>
        <verse osisID='Mark.12.20'>Имаше седем братя. Първият взе жена и когато умря, не остави потомство.</verse>
        <verse osisID='Mark.12.21'>Взе я и вторият и той умря, и не остави потомство; а също и третият.</verse>
        <verse osisID='Mark.12.22'>(Имаха я и) седмината и не оставиха потомство. А след всички умря и жената.</verse>
        <verse osisID='Mark.12.23'>И така, при възкресението, когато те ще възкръснат, на кого от тях ще бъде жена? Защото и седмината я имаха за жена.</verse>
        <verse osisID='Mark.12.24'>Иисус им каза: Не затова ли се заблуждавате – понеже не знаете нито Писанията, нито Божията сила?</verse>
        <verse osisID='Mark.12.25'>Защото, когато възкръснат от мъртвите, нито се женят, нито се омъжват, а са като ангели на небесата.</verse>
        <verse osisID='Mark.12.26'>А за мъртвите – че биват възкресени – не сте ли чели в книгата на Мойсей, как Бог му говори при къпината и му каза: "Аз съм Бог Авраамов, Бог Исааков и Бог Яковов"?</verse>
        <verse osisID='Mark.12.27'>Той не е Бог на мъртвите, а на живите. И така, вие много се заблуждавате.</verse>
        <verse osisID='Mark.12.28'>А един от книжниците, който дойде и ги чу, като спореха, като видя, че им отговори добре, Го попита: Коя е първата от всички заповеди?</verse>
        <verse osisID='Mark.12.29'>Иисус отговори: Първата е: "Слушай, Израилю: Господ, нашият Бог, е един Господ;</verse>
        <verse osisID='Mark.12.30'>и да възлюбиш Господа, твоя Бог, с цялото си сърце, с цялата си душа, с целия си ум и с цялата си сила!"</verse>
        <verse osisID='Mark.12.31'>А ето втората, (подобна на нея): "Да възлюбиш ближния си като себе си!" Друга заповед, по-голяма от тези, няма.</verse>
        <verse osisID='Mark.12.32'>Книжникът Му каза: Правилно, Учителю! Ти говори според истината, защото Бог е един и няма друг, освен Него;</verse>
        <verse osisID='Mark.12.33'>и да Го люби човек с цялото си сърце, с целия си разум и с цялата си сила, и да люби ближния си като себе си – това е много повече от всичките всеизгаряния и жертви.</verse>
        <verse osisID='Mark.12.34'>Иисус, като видя, че той отговори разумно, му каза: Не си далеч от Божието царство. И никой вече не смееше да Му задава въпроси.</verse>
        <verse osisID='Mark.12.35'>И когато поучаваше в храма, Иисус заговори и каза: Как казват книжниците, че Христос е Давидов Син?</verse>
        <verse osisID='Mark.12.36'>Сам Давид каза чрез Светия Дух: "Каза Господ на моя Господ: Седи от дясната Ми страна, докато положа враговете Ти под краката Ти."</verse>
        <verse osisID='Mark.12.37'>Сам Давид Го нарича Господ. Как тогава Той е негов Син? И голямото множество Го слушаше с удоволствие.</verse>
        <verse osisID='Mark.12.38'>И в поучението Си казваше: Пазете се от книжниците, които обичат да ходят пременени и да приемат поздравите по пазарите</verse>
        <verse osisID='Mark.12.39'>и първите пейки по синагогите, и първите места на празненствата –</verse>
        <verse osisID='Mark.12.40'>тези, които изпояждат домовете на вдовиците, даже когато принасят дълги молитви за показ. Те ще приемат по-голямо осъждане.</verse>
        <verse osisID='Mark.12.41'>И като седна Иисус срещу касата, гледаше как народът пускаше пари в касата; и мнозина богаташи пускаха много.</verse>
        <verse osisID='Mark.12.42'>А една бедна вдовица дойде и пусна две лепти, тоест един кодрант.</verse>
        <verse osisID='Mark.12.43'>А Иисус повика учениците Си и им каза: Истина ви казвам: тази бедна вдовица пусна повече от всички, които пускат в касата.</verse>
        <verse osisID='Mark.12.44'>Защото те всички пускат от излишъка си, а тя от немотията си пусна всичко, което имаше – цялото си препитание.</verse>
      </chapter>
      <chapter osisID='Mark.13'>
        <verse osisID='Mark.13.1'>И когато излизаше от храма, един от Неговите ученици Му каза: Учителю, виж какви камъни и какви здания!</verse>
        <verse osisID='Mark.13.2'>А Иисус му каза: Виждаш ли тези големи здания? Няма да остане тук камък върху камък, който да не се срине.</verse>
        <verse osisID='Mark.13.3'>И когато седеше на Елеонския хълм срещу храма, Петър, Яков, Йоан и Андрей Го попитаха насаме:</verse>
        <verse osisID='Mark.13.4'>Кажи ни, кога ще бъде това? И какъв ще бъде знакът, когато всичко това предстои да се изпълни?</verse>
        <verse osisID='Mark.13.5'>А Иисус започна да им казва: Пазете се да не ви подмами някой.</verse>
        <verse osisID='Mark.13.6'>Защото мнозина ще дойдат в Мое Име и ще кажат: Аз съм Христос; и ще подмамят мнозина.</verse>
        <verse osisID='Mark.13.7'>А когато чуете за войни и за военни слухове, не се плашете, защото това трябва да стане, но то още не е краят.</verse>
        <verse osisID='Mark.13.8'>Защото ще се надигне народ против народ и царство против царство. Ще има земетресения на разни места, ще има глад и смутове; но тези неща са само началото на страданията.</verse>
        <verse osisID='Mark.13.9'>А вие внимавайте на себе си, защото ще ви предадат на събори и в синагоги ще ви бият; и пред управители и царе ще застанете заради Мен – за да им свидетелствате.</verse>
        <verse osisID='Mark.13.10'>Но трябва първо да се проповядва благовестието на всичките народи.</verse>
        <verse osisID='Mark.13.11'>А когато ви поведат, за да ви предадат, не се безпокойте предварително какво ще говорите, а каквото ви се даде в онзи час, това говорете! Защото не сте вие, които говорите, а Светият Дух.</verse>
        <verse osisID='Mark.13.12'>Брат брата ще предаде на смърт и баща – детето; и деца ще се изправят срещу родителите си и ще ги докарват до смърт.</verse>
        <verse osisID='Mark.13.13'>И ще бъдете мразени от всички заради Моето Име; но който устои докрай, той ще бъде спасен.</verse>
        <verse osisID='Mark.13.14'>И когато видите мерзостта на запустението, (за която говори пророк Даниил) да стои там, където не трябва – който чете, нека разбира – тогава онези, които са в Юдея, да бягат в планините;</verse>
        <verse osisID='Mark.13.15'>и който е на покрива на къщата, да не слиза в къщата си и да не влиза да вземе нещо от нея;</verse>
        <verse osisID='Mark.13.16'>и който е на нивата, да не се връща назад да вземе дрехата си.</verse>
        <verse osisID='Mark.13.17'>А горко на бременните и на кърмещите през онези дни!</verse>
        <verse osisID='Mark.13.18'>Молете се да не стане това през зимата.</verse>
        <verse osisID='Mark.13.19'>Защото през онези дни ще има такава скръб, каквато не ще е имало дотогава от началото на творението, което Бог е създал, нито ще има след това.</verse>
        <verse osisID='Mark.13.20'>И ако Господ не съкратеше онези дни, не би се избавило нито едно създание; но заради избраните, които Той избра, Той е съкратил дните.</verse>
        <verse osisID='Mark.13.21'>Тогава ако ви каже някой: Ето, тук е Христос!, или: Ето, там е! – не вярвайте.</verse>
        <verse osisID='Mark.13.22'>Защото ще се появят лъжехристи и лъжепророци, които ще покажат знамения и чудеса, за да подмамят, ако е възможно, и избраните.</verse>
        <verse osisID='Mark.13.23'>А вие внимавайте. Ето, предсказах ви всичко.</verse>
        <verse osisID='Mark.13.24'>Но през онези дни, след онази скръб, слънцето ще потъмнее, луната няма да даде светлината си,</verse>
        <verse osisID='Mark.13.25'>звездите ще падат от небето и силите в небето ще се разклатят.</verse>
        <verse osisID='Mark.13.26'>Тогава ще видят Човешкия Син, идещ на облаци с голяма сила и слава.</verse>
        <verse osisID='Mark.13.27'>И тогава ще изпрати ангелите си и ще събере избраните си от четирите ветрища, от края на земята до края на небето.</verse>
        <verse osisID='Mark.13.28'>И научете притчата от смокинята: когато клоните й вече омекнат и развият листа, знаете, че лятото е близо.</verse>
        <verse osisID='Mark.13.29'>Също така и вие, когато видите, че става това, да знаете, че Той е близо при вратата.</verse>
        <verse osisID='Mark.13.30'>Истина ви казвам: това поколение няма да премине, докато не се сбъдне всичко това.</verse>
        <verse osisID='Mark.13.31'>Небето и земята ще преминат, но Моите думи няма да преминат.</verse>
        <verse osisID='Mark.13.32'>А за онзи ден или час никой не знае, нито ангелите на небесата, нито Синът, а само Отец.</verse>
        <verse osisID='Mark.13.33'>Внимавайте, бдете и се молете, защото не знаете кога ще настане времето.</verse>
        <verse osisID='Mark.13.34'>Това е както един човек, който отиде в чужбина, като остави къщата си и даде власт на слугите си – на всеки отделна работа, и на вратаря заповяда да бди.</verse>
        <verse osisID='Mark.13.35'>Затова бдете, защото не знаете кога ще дойде господарят на къщата – дали вечерта, или посред нощ, или когато пеят петлите, или сутринта,</verse>
        <verse osisID='Mark.13.36'>да не би като дойде неочаквано, да ви намери заспали.</verse>
        <verse osisID='Mark.13.37'>А каквото казвам на вас, на всички го казвам. Бдете!</verse>
      </chapter>
      <chapter osisID='Mark.14'>
        <verse osisID='Mark.14.1'>А след два дни щеше да бъде Пасхата и празникът на безквасните хлябове; и главните свещеници и книжници търсеха случай, за да Го уловят с хитрост и да Го убият.</verse>
        <verse osisID='Mark.14.2'>Но казваха: Да не стане на празника, за да не се надигне вълнение сред народа.</verse>
        <verse osisID='Mark.14.3'>И когато Той беше във Витания и седеше на трапезата в къщата на прокажения Симон, дойде една жена, която имаше алабастрен съд с миро от чист и скъпоценен нард. И като счупи съда, изля мирото на главата Му.</verse>
        <verse osisID='Mark.14.4'>А имаше някои, които недоволстваха и говореха помежду си: Защо така се прахоса мирото?</verse>
        <verse osisID='Mark.14.5'>Защото това миро можеше да се продаде за повече от триста динария и парите да се раздадат на бедните. И негодуваха против нея.</verse>
        <verse osisID='Mark.14.6'>Но Иисус каза: Оставете я. Защо й досаждате? Тя извърши едно добро дело за Мен.</verse>
        <verse osisID='Mark.14.7'>Защото бедните винаги се намират между вас и когато и да поискате, можете да им сторите добро; но Аз не винаги се намирам между вас.</verse>
        <verse osisID='Mark.14.8'>Тя направи това, което можеше: предварително помаза тялото Ми за погребение.</verse>
        <verse osisID='Mark.14.9'>Истина ви казвам: където и да се проповядва благовестието по целия свят, ще се разказва за неин спомен и за това, което тя направи.</verse>
        <verse osisID='Mark.14.10'>Тогава Юда Искариотски, един от дванадесетте, отиде при главните свещеници, за да им Го предаде.</verse>
        <verse osisID='Mark.14.11'>А те, като чуха, се зарадваха и обещаха да му дадат пари. И той търсеше сгоден случай, за да Го предаде.</verse>
        <verse osisID='Mark.14.12'>А на първия ден от празника на безквасните хлябове, когато колеха жертви за Пасхата, учениците Му казаха: Къде искаш да отидем и да приготвим, за да ядеш пасхата?</verse>
        <verse osisID='Mark.14.13'>И Той изпрати двама от учениците Си, като им каза: Идете в града и там ще ви срещне един човек, който носи стомна с вода. Последвайте го.</verse>
        <verse osisID='Mark.14.14'>И там, където влезе, кажете на стопанина на тази къща: Учителят казва: Къде е приготвената за Мен гостна стая, където ще ям пасхата с учениците Си?</verse>
        <verse osisID='Mark.14.15'>И той ще ви посочи една голяма горна стая, постлана и готова: там ни пригответе.</verse>
        <verse osisID='Mark.14.16'>И така, учениците излязоха и дойдоха в града; и намериха, както им беше казал, и приготвиха пасхата.</verse>
        <verse osisID='Mark.14.17'>А като се свечери, Той дойде с дванадесетте.</verse>
        <verse osisID='Mark.14.18'>И когато седяха на трапезата и ядяха, Иисус каза: Истина ви казвам: един от вас, който яде с Мен, ще Ме предаде.</verse>
        <verse osisID='Mark.14.19'>А те започнаха да скърбят и да Му казват един след друг: Да не съм аз?</verse>
        <verse osisID='Mark.14.20'>А Той им каза: Един от вас дванадесетте е, който топи заедно с Мен в блюдото.</verse>
        <verse osisID='Mark.14.21'>Защото Човешкият Син наистина отива, както е писано за Него; но горко на този човек, чрез когото Човешкият Син се предава! Добре би било за този човек, ако не се беше родил.</verse>
        <verse osisID='Mark.14.22'>И когато ядяха, Иисус взе хляб и като благослови, разчупи, даде им и каза: Вземете, (яжте;) това е Моето тяло.</verse>
        <verse osisID='Mark.14.23'>Взе и чашата, благодари и им даде; и те всички пиха от нея.</verse>
        <verse osisID='Mark.14.24'>И им каза: Това е Моята кръв на (новия) завет, която се пролива за мнозина.</verse>
        <verse osisID='Mark.14.25'>Истина ви казвам, че вече няма да пия от плода на лозата до онзи ден, когато ще го пия нов в Божието царство.</verse>
        <verse osisID='Mark.14.26'>И като изпяха химн, излязоха на Елеонския хълм.</verse>
        <verse osisID='Mark.14.27'>И Иисус им каза: Всички вие ще се отвърнете (от Мен тази нощ), защото е писано: "Ще поразя пастира, и овцете ще се разпръснат."</verse>
        <verse osisID='Mark.14.28'>А след възкресението Си ще отида преди вас в Галилея.</verse>
        <verse osisID='Mark.14.29'>Тогава Петър Му каза: Даже и всички да се отвърнат, аз няма!</verse>
        <verse osisID='Mark.14.30'>Иисус му каза: Истина ти казвам, че днес, тази нощ, преди петелът да пропее два пъти, ти три пъти ще се отречеш от Мен.</verse>
        <verse osisID='Mark.14.31'>А той говореше още по-разпалено: Дори да стане нужда да умра с Теб, пак няма да се отрека от Теб! Същото казаха и другите.</verse>
        <verse osisID='Mark.14.32'>Дойдоха до едно място, наречено Гетсимания; и Той каза на учениците Си: Седете тук, докато се помоля.</verse>
        <verse osisID='Mark.14.33'>И взе със Себе Си Петър, Яков и Йоан и започна да се страхува и да тъгува.</verse>
        <verse osisID='Mark.14.34'>И им каза: Душата Ми е наскърбена до смърт. Постойте тук и бдете.</verse>
        <verse osisID='Mark.14.35'>И като отиде малко напред, падна на земята и се молеше, ако е възможно, да Го отмине този час, като каза:</verse>
        <verse osisID='Mark.14.36'>Авва, Отче, за Теб всичко е възможно. Отмини Ме с тази чаша; не обаче както Аз искам, а както Ти.</verse>
        <verse osisID='Mark.14.37'>И дойде и ги намери заспали; и каза на Петър: Симоне, спиш ли? Не можа ли един час да бдиш?</verse>
        <verse osisID='Mark.14.38'>Бдете и се молете, за да не паднете в изкушение. Духът е бодър, но плътта – немощна.</verse>
        <verse osisID='Mark.14.39'>И пак отиде и се помоли, като каза същите думи.</verse>
        <verse osisID='Mark.14.40'>А като дойде, пак ги намери заспали, защото очите им бяха натежали; и не знаеха какво да Му отговорят.</verse>
        <verse osisID='Mark.14.41'>И дойде трети път и им каза: Спете и почивайте! Достатъчно е! Дойде часът! Ето, Човешкият Син се предава в ръцете на грешниците.</verse>
        <verse osisID='Mark.14.42'>Станете да вървим. Ето, приближи се онзи, който Ме предава.</verse>
        <verse osisID='Mark.14.43'>И веднага, докато Той още говореше, дойде Юда, един от дванадесетте, и с него едно множество с мечове и тояги от главните свещеници, книжниците и старейшините.</verse>
        <verse osisID='Mark.14.44'>А онзи, който Го предаваше, им беше дал знак, казвайки: Когото целуна – Той е. Него хванете и отведете, като Го пазите здраво.</verse>
        <verse osisID='Mark.14.45'>И когато дойде, веднага се приближи до Него и каза: Равви!; и Го целуваше.</verse>
        <verse osisID='Mark.14.46'>И те сложиха ръце на Него и Го хванаха.</verse>
        <verse osisID='Mark.14.47'>А един от стоящите там измъкна меча си, удари слугата на първосвещеника и му отряза ухото.</verse>
        <verse osisID='Mark.14.48'>Тогава Иисус заговори и им каза: Като срещу разбойник ли сте излезли с мечове и тояги да Ме уловите?</verse>
        <verse osisID='Mark.14.49'>Всеки ден бях при вас и поучавах в храма, и не Ме хванахте. Но това стана, за да се сбъднат Писанията.</verse>
        <verse osisID='Mark.14.50'>Тогава всички Го оставиха и се разбягаха.</verse>
        <verse osisID='Mark.14.51'>А един младеж Го следваше, обвит с ленено платно на голо; и те го хванаха.</verse>
        <verse osisID='Mark.14.52'>А той остави лененото платно и избяга гол.</verse>
        <verse osisID='Mark.14.53'>И заведоха Иисус при първосвещеника, при когото се събраха всичките главни свещеници, старейшините и книжниците.</verse>
        <verse osisID='Mark.14.54'>А Петър Го беше следвал отдалеч и беше влязъл вътре в двора на първосвещеника, и седеше заедно със служителите и се грееше на огъня.</verse>
        <verse osisID='Mark.14.55'>А главните свещеници и целият Синедрион търсеха свидетелство против Иисус, за да Го убият, но не намериха.</verse>
        <verse osisID='Mark.14.56'>Защото мнозина лъжесвидетелстваха против Него, но свидетелствата им не си съвпадаха.</verse>
        <verse osisID='Mark.14.57'>После някои станаха и лъжесвидетелстваха против Него, като казаха:</verse>
        <verse osisID='Mark.14.58'>Ние Го чухме да казва: Аз ще разруша този ръкотворен храм и за три дни ще съградя друг, неръкотворен.</verse>
        <verse osisID='Mark.14.59'>Но и така свидетелствата им не си съвпадаха.</verse>
        <verse osisID='Mark.14.60'>Тогава първосвещеникът се изправи на средата и попита Иисус, като каза: Нищо ли не отговаряш? Какво свидетелстват тези против Теб?</verse>
        <verse osisID='Mark.14.61'>А Той мълчеше и нищо не отговаряше. Първосвещеникът пак Го попита, като Му каза: Ти ли си Христос, Синът на Благословения?</verse>
        <verse osisID='Mark.14.62'>А Иисус каза: Аз съм. И ще видите Човешкия Син седящ отдясно на Силата и идещ с небесните облаци.</verse>
        <verse osisID='Mark.14.63'>Тогава първосвещеникът раздра дрехите си и каза: Каква нужда имаме вече от свидетели?</verse>
        <verse osisID='Mark.14.64'>Чухте богохулството. Как ви се вижда? И те всички Го осъдиха, че заслужава смъртно наказание.</verse>
        <verse osisID='Mark.14.65'>А някои започнаха да Го заплюват, да Му закриват лицето, да Го блъскат и да Му казват: Пророкувай! И служителите, като Го хванаха, Му удряха плесници.</verse>
        <verse osisID='Mark.14.66'>И когато Петър беше долу на двора, дойде една от слугините на първосвещеника.</verse>
        <verse osisID='Mark.14.67'>И като видя Петър, че се грее, се взря в него и каза: И ти беше с Иисус Назарянина.</verse>
        <verse osisID='Mark.14.68'>А той се отрече, като каза: Нито зная, нито разбирам какво говориш. И излезе вън в предверието и петелът пропя.</verse>
        <verse osisID='Mark.14.69'>Но слугинята го видя и пак започна да казва на стоящите там: Този е от тях.</verse>
        <verse osisID='Mark.14.70'>А той пак се отрече. След малко стоящите там пак казаха на Петър: Наистина си от тях, защото си галилеянин (и говорът ти те издава).</verse>
        <verse osisID='Mark.14.71'>А той започна да проклина и да се кълне: Не познавам този Човек, за когото говорите.</verse>
        <verse osisID='Mark.14.72'>И петелът пропя втори път. И Петър си спомни думата, която му бе казал Иисус: Преди петелът да пропее два пъти, ти ще се отречеш от Мен три пъти. И като размисли за това, заплака.</verse>
      </chapter>
      <chapter osisID='Mark.15'>
        <verse osisID='Mark.15.1'>А веднага на сутринта главните свещеници със старейшините и книжниците, и целият Синедрион направиха съвещание и като вързаха Иисус, Го отведоха и Го предадоха на Пилат.</verse>
        <verse osisID='Mark.15.2'>И Пилат Го попита: Ти ли си юдейският Цар? А Той му отговори и му каза: Ти казваш.</verse>
        <verse osisID='Mark.15.3'>И главните свещеници Го обвиняваха в много неща.</verse>
        <verse osisID='Mark.15.4'>А Пилат пак Го попита, казвайки: Нищо ли не отговаряш? Виж за колко неща Те обвиняват!</verse>
        <verse osisID='Mark.15.5'>Но Иисус вече нищо не отговори, така че Пилат се чудеше.</verse>
        <verse osisID='Mark.15.6'>А на всеки празник той им пускаше по един затворник, когото биха поискали.</verse>
        <verse osisID='Mark.15.7'>А имаше един на име Варава, затворен заедно с онези бунтовници, които във времето на бунта бяха извършили убийство.</verse>
        <verse osisID='Mark.15.8'>А множеството, като викаше, започна да иска от Пилат да направи за тях, каквото имаше обичай да прави.</verse>
        <verse osisID='Mark.15.9'>А Пилат в отговор им каза: Искате ли да ви пусна юдейския Цар?</verse>
        <verse osisID='Mark.15.10'>Защото знаеше, че главните свещеници Го бяха предали от завист.</verse>
        <verse osisID='Mark.15.11'>Но главните свещеници подбудиха множеството да иска да им пусне по-добре Варава.</verse>
        <verse osisID='Mark.15.12'>Пилат пак в отговор им каза: Тогава какво да направя с Този, когото наричате юдейския Цар?</verse>
        <verse osisID='Mark.15.13'>А те пак из��рещяха: Разпъни Го!</verse>
        <verse osisID='Mark.15.14'>А Пилат им каза: Че какво зло е сторил? Но те още по-силно закрещяха: Разпъни Го!</verse>
        <verse osisID='Mark.15.15'>Тогава Пилат, като искаше да угоди на множеството, им пусна Варава, а Иисус би и Го предаде на разпятие.</verse>
        <verse osisID='Mark.15.16'>И войниците Го заведоха вътре в двора, тоест в преторията, и свикаха цялата дружина.</verse>
        <verse osisID='Mark.15.17'>И Му облякоха пурпурна мантия, сплетоха и венец от тръни и го положиха на главата Му.</verse>
        <verse osisID='Mark.15.18'>И започнаха да Го поздравяват с думите: Привет, Царю юдейски!</verse>
        <verse osisID='Mark.15.19'>И Го удряха по главата с тръстика и Го заплюваха, и Му се кланяха, като коленичеха.</verse>
        <verse osisID='Mark.15.20'>И след като Му се подиграха, Му съблякоха пурпурната мантия, облякоха Го в Неговите дрехи и Го изведоха навън, за да Го разпънат.</verse>
        <verse osisID='Mark.15.21'>И накараха някой си Симон Киринееца, бащата на Александър и Руф, който минаваше на връщане от полето, да носи кръста Му.</verse>
        <verse osisID='Mark.15.22'>И заведоха Иисус на мястото Голгота, което значи Лобно място.</verse>
        <verse osisID='Mark.15.23'>И Му дадоха да пие вино смесено със смирна, но Той не прие.</verse>
        <verse osisID='Mark.15.24'>И като Го разпънаха, си разделиха дрехите Му и хвърлиха жребий за тях, за да определят кой какво да вземе.</verse>
        <verse osisID='Mark.15.25'>А беше третият час, когато Го разпънаха.</verse>
        <verse osisID='Mark.15.26'>И надписът на обвинението Му беше написан така: Юдейският Цар.</verse>
        <verse osisID='Mark.15.27'>И с Него разпънаха и двама разбойника – един от дясната Му страна и един от лявата Му страна.</verse>
        <verse osisID='Mark.15.28'>(И се изпълни писанието, което казва: "И към престъпници беше причислен.")</verse>
        <verse osisID='Mark.15.29'>И минаващите оттам Го хулеха, като клатеха глави и казваха: Уха! Ти, който разрушаваш храма и за три дни пак го съграждаш,</verse>
        <verse osisID='Mark.15.30'>спаси Себе Си и слез от кръста!</verse>
        <verse osisID='Mark.15.31'>Подобно и главните свещеници с книжниците Му се подиграваха, като казваха помежду си: Други е избавил, а пък Себе Си не може да избави!</verse>
        <verse osisID='Mark.15.32'>Нека Христос, Царят на Израил, слезе сега от кръста, за да видим и да повярваме. И разпънатите с Него Го ругаеха.</verse>
        <verse osisID='Mark.15.33'>А в шестия час настана тъмнина по цялата земя и продължи до деветия час.</verse>
        <verse osisID='Mark.15.34'>И в деветия час Иисус извика със силен глас: Елои, Елои, лама савахтани?, което значи: Боже Мой, Боже Мой, защо си Ме оставил?</verse>
        <verse osisID='Mark.15.35'>А някои от стоящите там като чуха, казаха: Ето, вика Илия.</verse>
        <verse osisID='Mark.15.36'>И един изтича, натопи гъба в оцет, набучи я на тръстика и Му я даде да пие, като казваше: Оставете Го! Да видим дали ще дойде Илия да Го свали!</verse>
        <verse osisID='Mark.15.37'>А Иисус, като нададе силен вик, издъхна.</verse>
        <verse osisID='Mark.15.38'>И завесата на храма се раздра на две от горе до долу.</verse>
        <verse osisID='Mark.15.39'>А стотникът, който стоеше срещу Него, като видя, че така (извика и) издъхна, каза: Наистина този Човек беше Божи Син.</verse>
        <verse osisID='Mark.15.40'>Имаше още и жени, които гледаха отдалеч, между които бяха и Мария Магдалена, Мария, майката на малкия Яков и на Йосия, и Саломия;</verse>
        <verse osisID='Mark.15.41'>които, когато Иисус беше в Галилея, Го следваха и Му служеха. Имаше и много други жени, които бяха дошли с Него в Ерусалим.</verse>
        <verse osisID='Mark.15.42'>И когато вече се свечери, понеже беше денят на приготовлението, тоест денят преди съботата,</verse>
        <verse osisID='Mark.15.43'>дойде Йосиф от Ариматея, един почтен съветник, който и сам очакваше Божието царство, и се осмели да влезе при Пилат и да поиска тялото на Иисус.</verse>
        <verse osisID='Mark.15.44'>А Пилат се учуди, че вече е умрял, и като повика стотника, го попита дали е мъртъв от дълго време.</verse>
        <verse osisID='Mark.15.45'>И като разбра от стотника, отстъпи тялото на Йосиф.</verse>
        <verse osisID='Mark.15.46'>А той купи плащаница и като Го сне, Го обви в плащаницата и Го положи в гроб, който беше изсечен в скала, и търколи камък върху вратата на гроба.</verse>
        <verse osisID='Mark.15.47'>А Мария Магдалена и Мария, майката на Йосия, гледаха къде Го полагат.</verse>
      </chapter>
      <chapter osisID='Mark.16'>
        <verse osisID='Mark.16.1'>А когато се мина съботата, Мария Магдалена, Мария, майката на Яков, и Саломия купиха благоуханни масла, за да отидат и да Го помажат.</verse>
        <verse osisID='Mark.16.2'>И в първия ден на седмицата дойдоха на гроба много рано, когато изгря слънцето.</verse>
        <verse osisID='Mark.16.3'>И говореха помежду си: Кой ще ни отърколи камъка от вратата на гроба?</verse>
        <verse osisID='Mark.16.4'>Но когато вдигнаха очи, видяха, че камъкът беше преместен, а той беше много голям.</verse>
        <verse osisID='Mark.16.5'>И като влязоха в гроба, видяха, че един юноша облечен в бели дрехи седеше отдясно, и много се уплашиха.</verse>
        <verse osisID='Mark.16.6'>А той им каза: Не се плашете. Вие търсите Иисус Назарянина, който беше разпънат. Той възкръсна! Няма Го тук. Ето мястото, където Го положиха.</verse>
        <verse osisID='Mark.16.7'>Но идете и кажете на учениците Му и на Петър, че Той отива преди вас в Галилея. Там ще Го видите, както ви каза.</verse>
        <verse osisID='Mark.16.8'>И те излязоха и побягнаха от гроба, защото трепет и ужас ги бяха обзели; и на никого нищо не казаха, защото се бояха.</verse>
        <verse osisID='Mark.16.9'>И като възкръсна рано в първия ден на седмицата, Иисус се яви първо на Мария Магдалена, от която беше изгонил седем демона.</verse>
        <verse osisID='Mark.16.10'>Тя отиде и извести на тези, които Го бяха придружавали и които жалееха и плачеха за Него.</verse>
        <verse osisID='Mark.16.11'>Но те, като чуха, че бил жив и че тя Го била видяла, не повярваха.</verse>
        <verse osisID='Mark.16.12'>След това се яви в друг образ на двама от тях, когато вървяха и отиваха на село.</verse>
        <verse osisID='Mark.16.13'>И те отидоха и известиха на другите; но на тях също не повярваха.</verse>
        <verse osisID='Mark.16.14'>После се яви на самите единадесет ученици, когато бяха на трапезата, и ги смъмри за неверието и коравосърдечието им, защото не повярваха на тези, които Го бяха видели възкръснал.</verse>
        <verse osisID='Mark.16.15'>И им каза: Идете по целия свят и проповядвайте благовестието на цялото творение.</verse>
        <verse osisID='Mark.16.16'>Който повярва и се кръсти, ще бъде спасен; а който не повярва, ще бъде осъден.</verse>
        <verse osisID='Mark.16.17'>И тези знамения ще придружават повярвалите: в Мое Име демони ще изгонват, нови езици ще говорят,</verse>
        <verse osisID='Mark.16.18'>змии ще хващат, а ако изпият нещо смъртоносно, то никак няма да ги повреди, на болни ще полагат ръце и те ще оздравяват.</verse>
        <verse osisID='Mark.16.19'>И така, след като им говори, Господ Иисус се възнесе на небето и седна отдясно на Бога.</verse>
        <verse osisID='Mark.16.20'>А те излязоха и проповядваха навсякъде, като Господ им съдействаше и потвърждаваше словото със знаменията, които ги придружаваха. Амин.</verse>
      </chapter>
    </div></osisText>
</osis>
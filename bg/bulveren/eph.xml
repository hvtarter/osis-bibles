<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Eph'>
      <chapter osisID='Eph.1'>
        <verse osisID='Eph.1.1'>Павел, с Божията воля апостол на Иисус Христос, до светиите и верните в Христос Иисус, които са в Ефес:</verse>
        <verse osisID='Eph.1.2'>Благодат да бъде на вас и мир от Бога, нашия Отец, и от Господ Иисус Христос!</verse>
        <verse osisID='Eph.1.3'>Благословен да бъде Бог и Отец на нашия Господ Иисус Христос, който в Христос ни е благословил с всяко духовно благословение в небесните места;</verse>
        <verse osisID='Eph.1.4'>както ни е избрал в Него преди основаването на света, за да бъдем свети и без недостатък пред Него в любов;</verse>
        <verse osisID='Eph.1.5'>като ни е предопределил да бъдем осиновени за Него чрез Иисус Христос по благоволението на Своята воля,</verse>
        <verse osisID='Eph.1.6'>за похвала на славата на Своята благодат, с която ни е дарил във Възлюбения Си.</verse>
        <verse osisID='Eph.1.7'>В Него имаме изкупление чрез Неговата кръв, прощението на прегрешенията според богатството на Неговата благодат,</verse>
        <verse osisID='Eph.1.8'>която е направил да изобилства за нас във всяка мъдрост и разбиране,</verse>
        <verse osisID='Eph.1.9'>като ни е открил тайната на волята Си според благоволението, което е положил в Себе Си,</verse>
        <verse osisID='Eph.1.10'>за да се приложи, когато се изпълнят времената: да се обедини като цяло в Христос всичко – и това, което е на небесата, и това, което е на земята – в Него.</verse>
        <verse osisID='Eph.1.11'>В Него и ние бяхме взети за наследство, като бяхме предопределени за това според намерението на Бога, който върши всичко по решението на Своята воля,</verse>
        <verse osisID='Eph.1.12'>така че да бъдем за похвала на Неговата слава – ние, които отпреди се надявахме на Христос.</verse>
        <verse osisID='Eph.1.13'>В Него и вие, като чухте словото на истината – благовестието на вашето спасение – и като повярвахте в Него, бяхте запечатани със Светия Дух на обещанието,</verse>
        <verse osisID='Eph.1.14'>който е залог за нашето наследство, докато бъде изкупено притежанието на Бога за похвала на Неговата слава.</verse>
        <verse osisID='Eph.1.15'>Затова и аз, като чух за вярата ви в Господ Иисус и за любовта към всичките светии,</verse>
        <verse osisID='Eph.1.16'>не преставам да благодаря за вас и да ви споменавам в молитвите си;</verse>
        <verse osisID='Eph.1.17'>така че Бог на нашия Господ Иисус Христос, Отец на славата, да ви даде дух на мъдрост и откровение в познаването на Него Самия,</verse>
        <verse osisID='Eph.1.18'>като просветли очите на сърцето ви, за да знаете каква е надеждата на Неговото призоваване, какво е богатството на славата на Неговото наследство в светиите</verse>
        <verse osisID='Eph.1.19'>и какво е превъзходното величие на Неговата мощ към нас, вярващите, според действието на мощта на Неговата сила.</verse>
        <verse osisID='Eph.1.20'>С нея Той подейства в Христос, като Го възкреси от мъртвите и Го сложи да седне от дясната си страна на небесата,</verse>
        <verse osisID='Eph.1.21'>далеч над всяко началство и власт, и сила, и господство, и всяко име, с което се наименуват, не само в този свят, но и в бъдещия.</verse>
        <verse osisID='Eph.1.22'>И покори всичко под краката Му и Го постави да бъде глава над всичко за църквата,</verse>
        <verse osisID='Eph.1.23'>което е Неговото тяло, пълнотата на Този, който изпълва всичко във всичко.</verse>
      </chapter>
      <chapter osisID='Eph.2'>
        <verse osisID='Eph.2.1'>И съживи вас, които бяхте мъртви във вашите престъпления и грехове,</verse>
        <verse osisID='Eph.2.2'>в които сте ходили някога според вървежа на този свят, според княза на въздушната власт, на духа, който сега действа в синовете на непокорството,</verse>
        <verse osisID='Eph.2.3'>между които и ние всички сме живели някога в своите плътски страсти, като сме изпълнявали волята на плътта и на помислите, и по естество сме били деца на гнева, както и другите.</verse>
        <verse osisID='Eph.2.4'>Бог обаче, който е богат на милост, поради голямата любов, с която ни възлюби,</verse>
        <verse osisID='Eph.2.5'>въпреки че бяхме мъртви в престъпленията си, ни съживи заедно с Христос – по благодат сте спасени –</verse>
        <verse osisID='Eph.2.6'>и като ни съвъзкреси, ни сложи да седим заедно с Него в небесни места в Христос Иисус,</verse>
        <verse osisID='Eph.2.7'>за да показва през идните векове изобилните богатства на своята благодат чрез добрината си към нас в Христос Иисус.</verse>
        <verse osisID='Eph.2.8'>Защото по благодат сте спасени чрез вяра, и то не от сами вас – това е дар от Бога —</verse>
        <verse osisID='Eph.2.9'>не чрез дела, за да не се похвали никой.</verse>
        <verse osisID='Eph.2.10'>Защото сме Негово творение, създадено в Христос Иисус за добри дела, които Бог отнапред е наредил, за да ходим в тях.</verse>
        <verse osisID='Eph.2.11'>Затова помнете, че вие, някога езичници по плът, наричани необрязани от тези, които се наричат обрязани – с обрязване на плътта, което се извършва с ръце –</verse>
        <verse osisID='Eph.2.12'>в онова време бяхте без Христос, отлъчени от израилевото гражданство и чужди на заветите на обещанието, без да имате никаква надежда и без Бог на света.</verse>
        <verse osisID='Eph.2.13'>Но сега в Христос Иисус вие, които някога сте били далеч, сте поставени близо чрез кръвта на Христос.</verse>
        <verse osisID='Eph.2.14'>Защото Той е нашият мир, който направи двете едно и събори средната стена, която ги разделяше,</verse>
        <verse osisID='Eph.2.15'>като в плътта си унищожи враждата, тоест закона със заповедите му изразени в постановления, за да създаде в Себе Си от двата един нов човек и така да въдвори мир,</verse>
        <verse osisID='Eph.2.16'>и в едно тяло да примири и двата с Бога чрез кръста, като уби на него враждата.</verse>
        <verse osisID='Eph.2.17'>И като дойде, благовества мир на вас, далечните, и мир на близките.</verse>
        <verse osisID='Eph.2.18'>Защото чрез Него и едните, и другите имаме достъп в един Дух до Отца.</verse>
        <verse osisID='Eph.2.19'>И така, вие не сте вече странници и чужденци, а сте съграждани на светиите и членове на Божието семейство;</verse>
        <verse osisID='Eph.2.20'>защото сте съградени върху основата на апостолите и пророците, като Сам Христос Иисус е крайъгълен камък,</verse>
        <verse osisID='Eph.2.21'>в когото сглобено, цялото здание расте за свят храм в Господа,</verse>
        <verse osisID='Eph.2.22'>в който вие също се вграждате заедно в Духа за Божие обиталище.</verse>
      </chapter>
      <chapter osisID='Eph.3'>
        <verse osisID='Eph.3.1'>Затова аз, Павел, съм затворник за Иисус Христос заради вас, езичниците,</verse>
        <verse osisID='Eph.3.2'>понеже сте чули за настойничеството на Божията благодат, която ми е дадена за вас,</verse>
        <verse osisID='Eph.3.3'>че по откровение ми беше известена тайната – както ви писах накратко и по-горе,</verse>
        <verse osisID='Eph.3.4'>от което, като прочетете, можете да разберете моето проумяване на тайната на Христос –</verse>
        <verse osisID='Eph.3.5'>която в други поколения не беше известена на човешките синове, както сега се откри на Неговите свети апостоли и пророци чрез Духа,</verse>
        <verse osisID='Eph.3.6'>а именно, че езичниците са сънаследници и са от същото тяло, и са съпричастници на (Неговото) обещание в Христос Иисус чрез благовестието,</verse>
        <verse osisID='Eph.3.7'>на което станах служител според дара на Божията благодат, който ми е даден според действието на Неговата сила.</verse>
        <verse osisID='Eph.3.8'>На мен, най-нищожния от всички светии, се даде тази благодат – да благовествам сред езичниците неизследимото богатство на Христос</verse>
        <verse osisID='Eph.3.9'>и да осветлявам всички относно настойничеството на тайната, която от векове е била скрита у Бога, който е Създателят на всичко,</verse>
        <verse osisID='Eph.3.10'>така че многообразната премъдрост на Бога да стане позната на небесните началства и власти сега чрез църквата</verse>
        <verse osisID='Eph.3.11'>според вечното намерение, което Той изпълни в Христос Иисус, нашия Господ,</verse>
        <verse osisID='Eph.3.12'>в когото ние имаме дръзновение и достъп с увереност чрез вярата в Него.</verse>
        <verse osisID='Eph.3.13'>Затова аз ви моля да не се обезсърчавате от моите скърби заради вас, които са ваша слава.</verse>
        <verse osisID='Eph.3.14'>Поради това аз прекланям коленете си пред Отца (на нашия Господ Иисус Христос),</verse>
        <verse osisID='Eph.3.15'>от когото носи името си всеки род на небесата и на земята,</verse>
        <verse osisID='Eph.3.16'>да ви даде според богатствата на Неговата слава да се утвърдите здраво чрез Неговия Дух във вътрешния човек,</verse>
        <verse osisID='Eph.3.17'>чрез вяра да се всели Христос във вашите сърца, така че, вкоренени и основани в любовта,</verse>
        <verse osisID='Eph.3.18'>да бъдете в състояние да разберете заедно с всичките светии какво е широчината и дължината, височината и дълбочината</verse>
        <verse osisID='Eph.3.19'>и да познаете Христовата любов, която превъзхожда всяко знание, за да се изпълните в цялата Божия пълнота.</verse>
        <verse osisID='Eph.3.20'>А на Този, който може да направи несравнимо повече, отколкото молим или мислим, според действащата в нас сила –</verse>
        <verse osisID='Eph.3.21'>на Него да бъде слава в църквата и в Христос Иисус през всичките поколения от векове и за векове. Амин.</verse>
      </chapter>
      <chapter osisID='Eph.4'>
        <verse osisID='Eph.4.1'>И така, аз, затворникът в Господа, ви моля да живеете достойно за званието, на което бяхте призовани,</verse>
        <verse osisID='Eph.4.2'>със съвършено смирение и кротост, и дълготърпение, като си претърпявате един на друг с любов</verse>
        <verse osisID='Eph.4.3'>и се стараете да запазите единството на Духа във връзката на мира.</verse>
        <verse osisID='Eph.4.4'>Има едно тяло и един Дух, както и бяхте призовани към една надежда на вашето звание;</verse>
        <verse osisID='Eph.4.5'>един Господ, една вяра, едно кръщение,</verse>
        <verse osisID='Eph.4.6'>един Бог и Отец на всички, който е над всички, чрез всички и във всички.</verse>
        <verse osisID='Eph.4.7'>А на всеки от нас се даде благодат според мярката на Христовия дар.</verse>
        <verse osisID='Eph.4.8'>Затова казва: ?Като се изкачи на високо, плени плен и даде дарове на хората.“</verse>
        <verse osisID='Eph.4.9'>А това ?изкачи“ какво друго значи, освен че (първо) слезе в по-долните части на земята?</verse>
        <verse osisID='Eph.4.10'>Този, който слезе, е Същият, който и възлезе над всички небеса, за да изпълни всичко.</verse>
        <verse osisID='Eph.4.11'>И Той даде едни да бъдат апостоли, други – пророци, други – благовестители, а други – пастири и учители</verse>
        <verse osisID='Eph.4.12'>с цел да се усъвършенстват светиите за делото на служението, за изграждането на Христовото тяло,</verse>
        <verse osisID='Eph.4.13'>докато ние всички достигнем в единството на вярата и на познаването на Божия Син, в пълнолетно мъжество, в мярката на ръста на Христовата пълнота,</verse>
        <verse osisID='Eph.4.14'>за да не бъдем вече деца, блъскани и завличани от всеки вятър на някое учение, по човешка измама, в лукавство, по хитро измислени заблуди,</verse>
        <verse osisID='Eph.4.15'>а като сме истинни в любов, да пораснем по всичко към Него, който е главата, Христос,</verse>
        <verse osisID='Eph.4.16'>от когото цялото тяло, сглобено и свързано чрез службата на всяка става, според съразмерното действие на всяка една част, изработва растежа на тялото за неговото изграждане в любовта.</verse>
        <verse osisID='Eph.4.17'>И така, това казвам и заявявам в Господа: да не живеете вече така, както живеят езичниците – по своя суетен ум,</verse>
        <verse osisID='Eph.4.18'>помрачени в разума и отчуждени от Божия живот поради невежеството, което е в тях, и поради закоравяването на тяхното сърце,</verse>
        <verse osisID='Eph.4.19'>които, изгубили всякакво чувство, са се предали на разпътство, за да вършат ненаситно всякаква нечистота.</verse>
        <verse osisID='Eph.4.20'>Но вие не така сте познали Христос;</verse>
        <verse osisID='Eph.4.21'>ако наистина сте Го чули и сте научени в Него, както е истината в Иисус,</verse>
        <verse osisID='Eph.4.22'>че, що се отнася до предишното ви поведение, вие сте съблекли стария човек, който тлее в измамните страсти,</verse>
        <verse osisID='Eph.4.23'>и бивате обновявани в духа на своя ум,</verse>
        <verse osisID='Eph.4.24'>и сте облекли новия човек, създаден по образа на Бога в истинска правда и святост.</verse>
        <verse osisID='Eph.4.25'>Затова, като отхвърлите лъжата, говорете всеки с ближния си истина; защото ние сме части един на друг.</verse>
        <verse osisID='Eph.4.26'>Гневете се, но не съгрешавайте, слънцето да не залезе в разгневяването ви;</verse>
        <verse osisID='Eph.4.27'>и не давайте място на дявола.</verse>
        <verse osisID='Eph.4.28'>Който е крал, да не краде вече, а по-добре да се труди, като върши с ръцете си доброто, за да има да отдели и за този, който има нужда.</verse>
        <verse osisID='Eph.4.29'>Никаква гнила дума да не излиза от устата ви, а само онова, което е добро за изграждане според нуждата, за да принесе благодат на тези, които слушат.</verse>
        <verse osisID='Eph.4.30'>И не наскърбявайте Светия Божи Дух, в когото сте запечатани за деня на изкуплението.</verse>
        <verse osisID='Eph.4.31'>Нека всякакво огорчение, ярост, гняв, вик и хула заедно с всяка злоба да се махнат от вас;</verse>
        <verse osisID='Eph.4.32'>и бъдете благи един към друг, милостиви; прощавайте си един на друг, също както и Бог в Христос е простил на вас.</verse>
      </chapter>
      <chapter osisID='Eph.5'>
        <verse osisID='Eph.5.1'>И така, бъдете подражатели на Бога като възлюбени деца</verse>
        <verse osisID='Eph.5.2'>и живейте в любов, както и Христос ни възлюби и предаде Себе Си за нас като принос и жертва на Бога за благоуханна миризма.</verse>
        <verse osisID='Eph.5.3'>А блудство и всякаква нечистота или сребролюбие да не се даже споменават между вас, както прилича на светии,</verse>
        <verse osisID='Eph.5.4'>нито срамни или празни приказки, нито подигравки, които са неприлични неща, а по-добре благодарете.</verse>
        <verse osisID='Eph.5.5'>Защото знайте със сигурност, че нито един блудник или нечист, или сребролюбец – който е идолопоклонник – няма наследство в царството на Христос и на Бога.</verse>
        <verse osisID='Eph.5.6'>Никой да не ви мами с празни думи, защото поради тези неща идва Божият гняв върху синовете на непокорството.</verse>
        <verse osisID='Eph.5.7'>И така, не ставайте техни съучастници.</verse>
        <verse osisID='Eph.5.8'>Защото някога бяхте тъмнина, но сега сте светлина в Господа. Живейте като деца на светлината –</verse>
        <verse osisID='Eph.5.9'>защото плодът на светлината се състои във всяка доброта, правда и истина –</verse>
        <verse osisID='Eph.5.10'>като опитвате кое е благоугодно на Господа.</verse>
        <verse osisID='Eph.5.11'>И нямайте нищо общо с безплодните дела на тъмнината, а по-добре ги изобличавайте,</verse>
        <verse osisID='Eph.5.12'>защото е срамно дори да се говори за това, което те скришно вършат.</verse>
        <verse osisID='Eph.5.13'>А всичко, което се изобличава, става явно чрез светлината, понеже всяко нещо, което става явно, е светлина.</verse>
        <verse osisID='Eph.5.14'>Затова е казано: ?Събуди се ти, който спиш, и стани от мъртвите, и ще те осветли Христос.“</verse>
        <verse osisID='Eph.5.15'>И така, внимавайте добре как се държите – не като глупави, а като мъдри,</verse>
        <verse osisID='Eph.5.16'>като изкупувате благоприятното време, понеже дните са лоши.</verse>
        <verse osisID='Eph.5.17'>Затова не бъдете неразумни, а проумявайте каква е Господната воля.</verse>
        <verse osisID='Eph.5.18'>И не се опивайте с вино, следствието от което е разпътство, а се изпълвайте с Духа;</verse>
        <verse osisID='Eph.5.19'>като си говорите с псалми и химни, и духовни песни, като пеете и възпявате в сърцето си Господа;</verse>
        <verse osisID='Eph.5.20'>като винаги благодарите за всичко на Бог и Отец в Името на нашия Господ Иисус Христос;</verse>
        <verse osisID='Eph.5.21'>подчинявайте се един на друг в страх от Христос:</verse>
        <verse osisID='Eph.5.22'>жените – на своите мъже, както на Господа,</verse>
        <verse osisID='Eph.5.23'>защото мъжът е глава на жената, както и Христос е глава на църквата, като Той е Спасител на тялото.</verse>
        <verse osisID='Eph.5.24'>Но както църквата се подчинява на Христос, така и жените нека се подчиняват във всичко на мъжете си.</verse>
        <verse osisID='Eph.5.25'>Мъже, любете жените си, както и Христос възлюби църквата и предаде Себе Си за нея,</verse>
        <verse osisID='Eph.5.26'>за да я освети, като я очисти с водно умиване чрез словото,</verse>
        <verse osisID='Eph.5.27'>за да я представи на Себе Си църква славна, без петно или бръчка, или друго такова нещо, а да бъде свята и непорочна.</verse>
        <verse osisID='Eph.5.28'>Така са длъжни и мъжете да любят жените си, както своите тела. Който люби жена си, себе си люби.</verse>
        <verse osisID='Eph.5.29'>Защото никой никога не е намразил своята собствена плът, а я храни и се грижи за нея, както и Христос за църквата.</verse>
        <verse osisID='Eph.5.30'>Защото ние сме части на Неговото тяло, (от Неговата плът и от Неговите кости).</verse>
        <verse osisID='Eph.5.31'>?Затова ще остави човек баща си и майка си и ще се привърже към жена си, и двамата ще станат една плът.“</verse>
        <verse osisID='Eph.5.32'>Тази тайна е голяма; но аз казвам това за Христос и за църквата.</verse>
        <verse osisID='Eph.5.33'>Така нека всеки един от вас да люби своята жена, както себе си; а жената да се бои от мъжа си.</verse>
      </chapter>
      <chapter osisID='Eph.6'>
        <verse osisID='Eph.6.1'>Деца, покорявайте се на родителите си в Господа, защото това е правилно.</verse>
        <verse osisID='Eph.6.2'>?Почитай баща си и майка си“ – което е първата заповед с обещание –</verse>
        <verse osisID='Eph.6.3'>?за да ти бъде добре и да живееш много години на земята.“</verse>
        <verse osisID='Eph.6.4'>И вие, бащи, не дразнете децата си, а ги възпитавайте в Господното възпитание и наставление.</verse>
        <verse osisID='Eph.6.5'>Слуги, покорявайте се на земните си господари със страх и трепет, с простота на сърцето си, като на Христос;</verse>
        <verse osisID='Eph.6.6'>не само за пред очи, като че угаждате на хора, а като Христови слуги, изпълняващи от душа Божията воля;</verse>
        <verse osisID='Eph.6.7'>и служете с добра воля, като на Господа, а не като на хора,</verse>
        <verse osisID='Eph.6.8'>като знаете, че всеки, каквото добро направи, това ще получи от Господа – бил той роб или свободен.</verse>
        <verse osisID='Eph.6.9'>И вие, господари, правете същото на тях, като се въздържате от заплашване, като знаете, че и вашият, и техният Господар е Един и Същ на небесата и в Него няма пристрастие.</verse>
        <verse osisID='Eph.6.10'>Най-накрая, братя мои, заяквайте в Господа и в силата на Неговото могъщество.</verse>
        <verse osisID='Eph.6.11'>Облечете се в пълното Божие въоръжение, за да можете да устоите срещу хитростите на дявола.</verse>
        <verse osisID='Eph.6.12'>Защото нашата борба не е срещу кръв и плът, а срещу началствата, срещу властите, срещу световните владетели на мрака на този свят, срещу духовете на злото в небесните места.</verse>
        <verse osisID='Eph.6.13'>Затова вземете пълното Божие въоръжение, за да можете да противостоите в злия ден и като победите, да устоите.</verse>
        <verse osisID='Eph.6.14'>И така, стойте препасани с истина през кръста си и облечени в бронения нагръдник на правдата,</verse>
        <verse osisID='Eph.6.15'>и с краката си обути с готовност за проповядване на благовестието на мира.</verse>
        <verse osisID='Eph.6.16'>А освен всичко това, вземете щита на вярата, с който ще можете да угасите всичките огнени стрели на лукавия.</verse>
        <verse osisID='Eph.6.17'>Вземете също шлема на спасението и меча на Духа, който е Божието слово.</verse>
        <verse osisID='Eph.6.18'>Молете се в Духа по всяко време с всякаква молитва и молба, бодърствайте с неуморно постоянство и молби за всички светии</verse>
        <verse osisID='Eph.6.19'>и за мен, за да ми се даде слово, когато отворя устата си, с дръзновение да известявам тайната на благовестието,</verse>
        <verse osisID='Eph.6.20'>за което съм посланик в окови, така че да говоря за него дръзновено, както подобава да говоря.</verse>
        <verse osisID='Eph.6.21'>Но за да знаете и вие за моите работи и как съм, Тихик, моят възлюбен брат и верен служител в Господа, ще ви каже всичко,</verse>
        <verse osisID='Eph.6.22'>когото изпратих до вас точно с тази цел – за да узнаете нашето състояние и той да утеши сърцата ви.</verse>
        <verse osisID='Eph.6.23'>Мир на братята и любов с вяра от Бог Отец и Господ Иисус Христос.</verse>
        <verse osisID='Eph.6.24'>Благодатта да бъде с всички, които неизменно любят нашия Господ Иисус Христос. (Амин.)</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Deut'>
      <chapter osisID='Deut.1'>
        <verse osisID='Deut.1.1'>Това са думите, които Мойсей говори на целия Израил отсам Йордан, в пустинята, в равнината, срещу Суф, между Фаран и Тофол, и Лаван, и Асирот, и Дизаав.</verse>
        <verse osisID='Deut.1.2'>Единадесет дни път са от Хорив по пътя на планината Сиир до Кадис-Варни.</verse>
        <verse osisID='Deut.1.3'>И в четиридесетата година, в единадесетия месец, на първия ден от месеца, Мойсей говори на израилевите синове според всичко, което ГОСПОД му заповяда за тях,</verse>
        <verse osisID='Deut.1.4'>след като беше разбил аморейския цар Сион, който живееше в Есевон, и васанския цар Ог, който живееше в Астарот и в Едраи.</verse>
        <verse osisID='Deut.1.5'>Отсам Йордан, в моавската земя, Мойсей започна да обяснява този закон и каза:</verse>
        <verse osisID='Deut.1.6'>ГОСПОД, нашият Бог, ни говори на Хорив и каза: Достатъчно стояхте на тази планина.</verse>
        <verse osisID='Deut.1.7'>Обърнете се и тръгнете, и идете към хълмистата земя на аморейците и към всичките им съседи в равнината, в хълмистата земя и в низината, на юг и към крайбрежието, в земята на ханаанците, и към Ливан, до голямата река, реката Ефрат.</verse>
        <verse osisID='Deut.1.8'>Ето, Аз предавам земята пред вас; влезте и завладейте земята, за която ГОСПОД се закле на бащите ви — на Авраам, Исаак и Яков — да я даде на тях и на потомството им след тях.</verse>
        <verse osisID='Deut.1.9'>И аз ви говорих в онова време и казах: Аз не мога да ви нося сам.</verse>
        <verse osisID='Deut.1.10'>ГОСПОД, вашият Бог, ви умножи и ето, днес вие сте като звездите на небето по множество.</verse>
        <verse osisID='Deut.1.11'>ГОСПОД, Бог на бащите ви, да ви умножи хиляда пъти повече, отколкото сте сега, и да ви благослови, така както ви е обещал!</verse>
        <verse osisID='Deut.1.12'>Как бих могъл аз сам да нося тежестта ви, товара ви и караниците ви?</verse>
        <verse osisID='Deut.1.13'>Изберете мъдри и разумни, и известни мъже отсред племената си и аз ще ги поставя над вас като началници.</verse>
        <verse osisID='Deut.1.14'>И вие ми отговорихте и ми казахте: Добро е това, което каза да направим.</verse>
        <verse osisID='Deut.1.15'>И аз взех началниците на племената ви, мъдри и известни мъже, и ги поставих началници над вас — хилядници, стотници, петдесетници, десетници и надзорници на племената ви.</verse>
        <verse osisID='Deut.1.16'>И заповядах на съдиите ви в онова време и казах: Изслушвайте жалбите между братята си и съдете според правдата между човек и брат му или чужденеца, който е при него.</verse>
        <verse osisID='Deut.1.17'>Не показвайте пристрастие в съда; изслушвайте както малкия, така и големия; не се бойте от човек, защото съдът е на Бога. А делото, което е прекалено трудно за вас, донесете пред мен и аз ще го изслушвам.</verse>
        <verse osisID='Deut.1.18'>И в онова време ви заповядах всичко, което трябва да вършите.</verse>
        <verse osisID='Deut.1.19'>И тръгнахме от Хорив и минахме през цялата тази голяма и страшна пустиня, която видяхте по пътя към хълмистата земя на аморейците, както ГОСПОД, нашият Бог, ни заповяда, и дойдохме до Кадис-Варни.</verse>
        <verse osisID='Deut.1.20'>И аз ви казах: Вие дойдохте до хълмистата земя на аморейците, която ГОСПОД, нашият Бог, ни дава.</verse>
        <verse osisID='Deut.1.21'>Ето, ГОСПОД, твоят Бог, предава земята пред теб; изкачи се и я завладей, както ти е говорил ГОСПОД, Бог на бащите ти. Не се бой и не се обезсърчавай.</verse>
        <verse osisID='Deut.1.22'>Тогава всички вие дойдохте при мен и казахте: Да изпратим мъже пред нас, за да разузнаят за нас земята и да ни донесат известие за пътя, по който трябва да се изкачим, и за градовете, в които ще влезем.</verse>
        <verse osisID='Deut.1.23'>И това беше добро в очите ми и аз взех дванадесет мъже от вас, по един мъж от всяко племе.</verse>
        <verse osisID='Deut.1.24'>И те тръгнаха и се изкачиха на планината, и дойдоха до долината Есхол, и я разузнаха.</verse>
        <verse osisID='Deut.1.25'>И взеха в ръцете си от плодовете на земята и ни донесоха; донесоха ни и известие и казаха: Земята, която ГОСПОД, нашият Бог, ни дава, е добра.</verse>
        <verse osisID='Deut.1.26'>Обаче вие не пожелахте да се изкачите, а се разбунтувахте срещу заповедта на ГОСПОДА, своя Бог.</verse>
        <verse osisID='Deut.1.27'>И роптаехте в шатрите си и казвахте: Понеже ГОСПОД ни мрази, затова ни изведе от египетската земя, за да ни предаде в ръцете на аморейците, за да ни изтребят!</verse>
        <verse osisID='Deut.1.28'>Накъде да се изкачваме? Нашите братя обезсърчиха сърцата ни, като казаха: Народ по-голям и по-висок от нас, градове големи и укрепени до небето, а и синовете на енакимите видяхме там!</verse>
        <verse osisID='Deut.1.29'>Тогава аз ви казах: Не се ужасявайте и не се бойте от тях.</verse>
        <verse osisID='Deut.1.30'>ГОСПОД, вашият Бог, който върви пред вас, Той ще се бие за вас, също както направи за вас в Египет пред очите ви,</verse>
        <verse osisID='Deut.1.31'>и в пустинята, където ти видя как ГОСПОД, твоят Бог, те носи, както човек носи сина си, през целия път, по който вървяхте, докато стигнахте на това място.</verse>
        <verse osisID='Deut.1.32'>Но във всичко това вие не повярвахте на ГОСПОДА, вашия Бог,</verse>
        <verse osisID='Deut.1.33'>който вървеше пред вас по пътя, за да ви търси място, където да разполагате стан — нощем в огън, за да виждате пътя, по който вървите, а денем в облак.</verse>
        <verse osisID='Deut.1.34'>И ГОСПОД чу гласа на думите ви и се разгневи, и се закле, като каза:</verse>
        <verse osisID='Deut.1.35'>Нито един от тези хора от това зло поколение няма да види добрата земя, която се заклех да дам на бащите ви,</verse>
        <verse osisID='Deut.1.36'>освен Халев, синът на Ефоний; той ще я види, и на него и на синовете му ще дам земята, на която той стъпи, защото напълно последва ГОСПОДА.</verse>
        <verse osisID='Deut.1.37'>И на мен се разгневи ГОСПОД заради вас и каза: И ти няма да влезеш там.</verse>
        <verse osisID='Deut.1.38'>Иисус, синът на Навий, който стои пред теб, той ще влезе там. Утвърди го, защото той ще раздели на Израил наследството.</verse>
        <verse osisID='Deut.1.39'>А децата ви, за които казахте, че ще бъдат разграбени, и синовете ви, които днес не познават добро и зло, те ще влязат там и на тях ще я дам, и те ще я притежават.</verse>
        <verse osisID='Deut.1.40'>А вие се върнете и тръгнете в пустинята по пътя за Червено море.</verse>
        <verse osisID='Deut.1.41'>Тогава вие отговорихте и ми казахте: Съгрешихме против ГОСПОДА; ще се изкачим и ще воюваме, както ни е заповядал ГОСПОД, нашият Бог. И препасахте всеки бойните си оръжия и лекомислено се изкачихте в хълмистата земя.</verse>
        <verse osisID='Deut.1.42'>И ГОСПОД ми каза: Кажи им: Не се изкачвайте и не се бийте, защото Аз не съм между вас — да не бъдете разбити пред враговете си.</verse>
        <verse osisID='Deut.1.43'>И аз ви говорих, но вие не пожелахте да слушате, а се разбунтувахте срещу ГОСПОДНАТА заповед и постъпихте дръзко, и се изкачихте на планината.</verse>
        <verse osisID='Deut.1.44'>И аморейците, които живееха в онази хълмиста земя, излязоха против вас и ви гониха, както правят пчелите, и ви разпиляха от Сиир до Хорма.</verse>
        <verse osisID='Deut.1.45'>Тогава вие се върнахте и плакахте пред ГОСПОДА, но ГОСПОД не послуша гласа ви и не даде ухо.</verse>
        <verse osisID='Deut.1.46'>И останахте в Кадис много дни, според дните, които останахте там.</verse>
      </chapter>
      <chapter osisID='Deut.2'>
        <verse osisID='Deut.2.1'>И се обърнахме и тръгнахме през пустинята по пътя за Червено море, както ми говори ГОСПОД, и обикаляхме планината Сиир много дни.</verse>
        <verse osisID='Deut.2.2'>И ГОСПОД ми говори и каза:</verse>
        <verse osisID='Deut.2.3'>Достатъчно сте обикаляли тази планина; обърнете се на север.</verse>
        <verse osisID='Deut.2.4'>И заповядай на народа и кажи: Ще минете през земята на вашите братя, синовете на Исав, които живеят в Сиир, и те ще се уплашат от вас. Затова, внимавайте добре;</verse>
        <verse osisID='Deut.2.5'>не се бийте с тях, понеже няма да ви дам от земята им дори и една стъпка, защото дадох планината Сиир на Исав за притежание.</verse>
        <verse osisID='Deut.2.6'>С пари да купувате от тях храна, за да ядете, и с пари да купувате от тях и вода, за да пиете.</verse>
        <verse osisID='Deut.2.7'>Защото ГОСПОД, твоят Бог, те е благословил във всичките дела на ръцете ти. Той познава пътуването ти през тази голяма пустиня. През тези четиридесет години ГОСПОД, твоят Бог, е бил с теб; не ти е липсвало нищо.</verse>
        <verse osisID='Deut.2.8'>Така ние минахме покрай братята си, синовете на Исав, които живеят в Сиир, далеч от пътя на равнината, от Елат и от Есион-Гавер. И се обърнахме, и минахме по пътя за моавската пустиня.</verse>
        <verse osisID='Deut.2.9'>И ГОСПОД ми каза: Не притеснявай Моав и не се бий с него, защото няма да ти дам нищо от земята му за притежание, понеже дадох Ар на синовете на Лот за притежание. —</verse>
        <verse osisID='Deut.2.10'>А преди това там живееха емимите, голям и многоброен народ и висок като енакимите.</verse>
        <verse osisID='Deut.2.11'>И те се считат за великани като енакимите, но моавците ги наричат емими.</verse>
        <verse osisID='Deut.2.12'>А преди това в Сиир живееха хорейците, но синовете на Исав ги изгониха и ги изтребиха пред себе си, и се заселиха на мястото им, така както направи Израил на земята на своето притежание, която ГОСПОД им даде. —</verse>
        <verse osisID='Deut.2.13'>И сега станете и преминете през потока Заред. И преминахме през потока Заред.</verse>
        <verse osisID='Deut.2.14'>А времето, през което пътувахме от Кадис-Варни, докато преминахме потока Заред, беше тридесет и осем години, докато цялото поколение на мъжете, годни за война, се довърши от стана, както ГОСПОД им се закле.</verse>
        <verse osisID='Deut.2.15'>При това ръката на ГОСПОДА беше против тях, за да ги изтреби отсред стана, докато се довършат.</verse>
        <verse osisID='Deut.2.16'>И когато всичките мъже, годни за война, се довършиха и измряха отсред народа,</verse>
        <verse osisID='Deut.2.17'>ГОСПОД ми говори и каза:</verse>
        <verse osisID='Deut.2.18'>Днес ти ще преминеш Ар, границата на Моав.</verse>
        <verse osisID='Deut.2.19'>И когато дойдеш срещу синовете на Амон, не ги притеснявай и не се бий с тях, защото няма да ти дам нищо от земята на синовете на Амон за притежание, понеже я дадох на синовете на Лот за притежание. —</verse>
        <verse osisID='Deut.2.20'>И тя също се считаше за земя на великаните; преди това там са живеели исполини, но синовете на Амон ги наричат замзумими,</verse>
        <verse osisID='Deut.2.21'>голям и многоброен народ и висок като енакимите. Но ГОСПОД ги изтреби пред тях и те ги изгониха и се заселиха на мястото им,</verse>
        <verse osisID='Deut.2.22'>така както направи за синовете на Исав, които живееха в Сиир, когато изтреби хорейците отпред тях, и те ги изгониха и се заселиха на мястото им и до днес.</verse>
        <verse osisID='Deut.2.23'>И авейциите, които живееха в села чак до Газа, тях ги унищожиха кафторимите, които дойдоха от Кафтор, и се заселиха на мястото им. —</verse>
        <verse osisID='Deut.2.24'>Станете, тръгнете и преминете долината на реката Арнон. Ето, предадох в ръката ти аморееца Сион, цар на Есевон, и земята му; започни, завладей я, и воювай с него.</verse>
        <verse osisID='Deut.2.25'>Днес Аз ще започна да всявам страх и ужас от теб сред народите под цялото небе, които ще чуят слуха за теб и ще се разтреперят, и ще се ужасят от теб.</verse>
        <verse osisID='Deut.2.26'>И аз изпратих пратеници от пустинята Кедемот до есевонския цар Сион с думи на мир и казах:</verse>
        <verse osisID='Deut.2.27'>Нека да мина през земята ти; ще вървя само по пътя, няма да се отбия нито надясно, нито наляво.</verse>
        <verse osisID='Deut.2.28'>С пари ще ми продаваш храна, за да ям, и с пари ще ми даваш вода, за да пия; само с краката си да мина —</verse>
        <verse osisID='Deut.2.29'>както ми направиха синовете на Исав, които живеят в Сиир, и моавците, които живеят в Ар — за да премина през Йордан в земята, която ГОСПОД, нашият Бог, ни дава.</verse>
        <verse osisID='Deut.2.30'>Но есевонският цар Сион не склони да минем през него, понеже ГОСПОД, твоят Бог, ожесточи духа му и закорави сърцето му, за да го предаде в ръката ти, както е днес.</verse>
        <verse osisID='Deut.2.31'>И ГОСПОД ми каза: Ето, започнах да предавам пред теб Сион и земята му. Започни, завладей я, за да наследиш земята му.</verse>
        <verse osisID='Deut.2.32'>Тогава Сион, той и целият му народ, излезе на бой против нас при Яса.</verse>
        <verse osisID='Deut.2.33'>Но ГОСПОД, нашият Бог, го предаде в ръцете ни и ние го разбихме — и синовете му, и целия му народ.</verse>
        <verse osisID='Deut.2.34'>И в онова време превзехме всичките му градове и изпълнихме проклятието над всеки град — мъжете, жените и децата; не оставихме нито един оцелял.</verse>
        <verse osisID='Deut.2.35'>Само добитъка взехме за себе си като плячка и заграбеното от градовете, които превзехме.</verse>
        <verse osisID='Deut.2.36'>От Ароир, който е на брега на реката Арнон, и от града, който е в долината, чак до Галаад нямаше град, който да ни се съпротиви; ГОСПОД, нашият Бог, предаде всички пред нас.</verse>
        <verse osisID='Deut.2.37'>Само до земята на синовете на Амон ти не се приближи, никъде покрай реката Явок, нито до планинските градове; никъде, където ГОСПОД, нашият Бог, ни беше забранил.</verse>
      </chapter>
      <chapter osisID='Deut.3'>
        <verse osisID='Deut.3.1'>Тогава се обърнахме и се изкачихме по пътя към Васан; и васанският цар Ог излезе на бой против нас при Едраи, той и целият му народ.</verse>
        <verse osisID='Deut.3.2'>Но ГОСПОД ми каза: Не се бой от него, защото предадох в ръката ти него, целия му народ и земята му; ще му направиш така, както направи на аморейския цар Сион, който живееше в Есевон.</verse>
        <verse osisID='Deut.3.3'>Така ГОСПОД, нашият Бог, предаде в ръката ни и васанския цар Ог с целия му народ и ние го разбихме, докато не му остана нито един Оцелял.</verse>
        <verse osisID='Deut.3.4'>И в онова време превзехме всичките му градове; нямаше град, който да не отнехме от тях: шестдесет града, цялата област на Аргов, царството на Ог във Васан.</verse>
        <verse osisID='Deut.3.5'>Всички тези градове бяха укрепени с високи стени, порти и лостове; а освен тях имаше и твърде много неоградени градове.</verse>
        <verse osisID='Deut.3.6'>И изпълнихме над тях проклятието, както направихме на есевонския цар Сион; изпълнихме проклятието над всеки град — над мъжете, жените и децата.</verse>
        <verse osisID='Deut.3.7'>А всичкия добитък и плячката на градовете заграбихме за себе си.</verse>
        <verse osisID='Deut.3.8'>Така по онова време взехме земята от ръцете на двамата аморейски царе, който бяха отсам Йордан, от реката Арнон до планината Ермон —</verse>
        <verse osisID='Deut.3.9'>сидонците наричат Ермон Сирион, а аморейците го наричат Санир —</verse>
        <verse osisID='Deut.3.10'>всичките градове на равнината, целия Галаад и целия Васан, до Салха и Едраи, градове от царството на Ог във Васан.</verse>
        <verse osisID='Deut.3.11'>Защото само васанският цар Ог беше останал от Остатъка на великаните. Ето, леглото му беше желязно легло. Не е ли то в Рава на синовете на Амон? Дължината му беше девет лакътя, а ширината му — четири лакътя, според човешки лакът.</verse>
        <verse osisID='Deut.3.12'>Тази земя завзехме в онова време. От Ароир, който е при реката Арнон, и половината планини на Галаад и градовете му дадох на рувимците и гадците.</verse>
        <verse osisID='Deut.3.13'>А останалото от Галаад и целия Васан, царството на Ог, дадох на половината от манасиевото племе. Цялата област на Аргов с целия Васан се нарича земя на великаните.</verse>
        <verse osisID='Deut.3.14'>Яир, синът на Манасия завзе цялата област на Аргов до границата на гесурците и маахатците и нарече Васан на свое име — Авот-Яир и до днес.</verse>
        <verse osisID='Deut.3.15'>А на Махир дадох Галаад.</verse>
        <verse osisID='Deut.3.16'>А на рувимците и на гадците дадох от Галаад до реката Арнон, до средата на реката за граница и до реката Явок, границата на синовете на Амон,</verse>
        <verse osisID='Deut.3.17'>също и равнината, и Йордан за граница, от Хинерот чак до морето на равнината, Солено море, под склоновете на Фасга на изток.</verse>
        <verse osisID='Deut.3.18'>И в онова време ви заповядах и казах: ГОСПОД, вашият Бог, ви даде тази земя да я притежавате. Всички вие, храбри мъже, ще минете в боен ред пред братята си, израилевите синове.</verse>
        <verse osisID='Deut.3.19'>А жените ви и децата ви, и добитъкът ви — зная, че имате много добитък — да останат в градовете ви, които ви дадох,</verse>
        <verse osisID='Deut.3.20'>докато ГОСПОД даде почивка на братята ви както на вас и те също завладеят земята, която ГОСПОД, вашият Бог, им дава оттатък Йордан. Тогава да се върнете, всеки в притежанието си, което ви дадох.</verse>
        <verse osisID='Deut.3.21'>И в онова време заповядах на Иисус и казах: Очите ти видяха всичко, което ГОСПОД, вашият Бог, направи на тези двама царе; така ще направи ГОСПОД на всичките царства, в които ще преминеш.</verse>
        <verse osisID='Deut.3.22'>Не се бойте от тях, защото ГОСПОД, вашият Бог, е Този, който воюва за вас.</verse>
        <verse osisID='Deut.3.23'>В онова време се помолих на ГОСПОДА и казах:</verse>
        <verse osisID='Deut.3.24'>Господи БОЖЕ, Ти си започнал да показваш на слугата Си величието Си и силната Си ръка; защото кой е този бог на небето или на земята, който може да върши като Твоите дела и според Твоята мощ?</verse>
        <verse osisID='Deut.3.25'>Моля Те да премина и да видя добрата земя отвъд Йордан, тази добра планинска страна и Ливан.</verse>
        <verse osisID='Deut.3.26'>Но ГОСПОД ми се беше разгневил заради вас и не ме послуша. И ГОСПОД ми каза: Достатъчно ти е! Не Ми говори повече за това.</verse>
        <verse osisID='Deut.3.27'>Изкачи се на върха на Фасга и вдигни очите си на запад и на север, на юг и на изток и виж земята с очите си, защото няма да преминеш този Йордан.</verse>
        <verse osisID='Deut.3.28'>Но заповядай на Иисус и го утвърди, и го укрепи; защото той ще мине пред този народ и той ще им раздели за наследство земята, която ще видиш.</verse>
        <verse osisID='Deut.3.29'>И останахме в долината срещу Вет-Фегор.</verse>
      </chapter>
      <chapter osisID='Deut.4'>
        <verse osisID='Deut.4.1'>И сега, Израилю, слушай наредбите и правилата, които ви уча да изпълнявате, за да живеете и да влезете, и да завладеете земята, която ви дава ГОСПОД, Бог на бащите ви.</verse>
        <verse osisID='Deut.4.2'>Няма да прибавяте нищо към словото, което ви заповядвам, нито да отнемате от него, за да пазите заповедите на ГОСПОДА, вашия Бог, които ви заповядвам.</verse>
        <verse osisID='Deut.4.3'>Очите ви видяха какво направи ГОСПОД заради Ваал-Фегор, защото ГОСПОД, вашият Бог, изтреби отсред вас всички мъже, които последваха Ваал-Фегор.</verse>
        <verse osisID='Deut.4.4'>Но вие, които се привързахте към ГОСПОДА, вашия Бог, всички сте живи днес.</verse>
        <verse osisID='Deut.4.5'>Ето, аз ви научих на наредби и правила, както ГОСПОД, моят Бог, ми заповяда, за да правите според тях в земята, в която влизате, за да я притежавате.</verse>
        <verse osisID='Deut.4.6'>Затова пазете ги и ги вършете, защото това е мъдростта ви и разумът ви пред очите на народите, които ще чуят всички тези наредби и ще кажат: Тази велика нация наистина е мъдър и разумен народ.</verse>
        <verse osisID='Deut.4.7'>Защото коя е тази велика нация, на която боговете й са така близо до нея, както е винаги ГОСПОД, нашият Бог, във всичко, за което Го призоваваме?</verse>
        <verse osisID='Deut.4.8'>Или коя е тази велика нация, която има такива справедливи наредби и правила като целия този закон, който днес поставям пред вас?</verse>
        <verse osisID='Deut.4.9'>Само внимавай на себе си и внимавай много за душата си, да не би да забравиш делата, които очите ти видяха, и да не би да се изгубят от сърцето ти през всичките дни на живота ти. И ги предавай на синовете си и на синовете на синовете си.</verse>
        <verse osisID='Deut.4.10'>Помни деня, в който застана пред ГОСПОДА, своя Бог, на Хорив, когато ГОСПОД ми каза: Събери Ми народа, за да му дам да чуе думите Ми, за да се научат да се боят от Мен през всичките дни, които живеят на земята, и за да научат синовете си.</verse>
        <verse osisID='Deut.4.11'>И вие се приближихте и застанахте в подножието на планината, а планината гореше в огън до сърцето на небесата, тъмнина, облак и мрак.</verse>
        <verse osisID='Deut.4.12'>И ГОСПОД ви говори отсред огъня; вие чухте гласа на думите, но не видяхте никакъв образ, само глас.</verse>
        <verse osisID='Deut.4.13'>Така Той ви изяви завета Си, който ви заповяда да вършите — десетте заповеди — и ги написа на две каменни плочи.</verse>
        <verse osisID='Deut.4.14'>И по онова време ГОСПОД ми заповяда да ви науча на наредби и правила, за да ги изпълнявате в земята, в която влизате, за да я завладеете.</verse>
        <verse osisID='Deut.4.15'>Затова внимавайте много за душите си, защото не видяхте никакъв образ в деня, когато ГОСПОД ви говори на Хорив отсред огъня,</verse>
        <verse osisID='Deut.4.16'>да не би да се покварите и да си направите издялан идол, подобие на някакъв образ, подобие на мъжко или на женско същество,</verse>
        <verse osisID='Deut.4.17'>подобие на някакво животно, което е на земята, подобие на някаква крилата птица, която лети в небето,</verse>
        <verse osisID='Deut.4.18'>подобие на нещо, което пълзи по земята, подобие на някаква риба, която е във водата под земята.</verse>
        <verse osisID='Deut.4.19'>И внимавай да не би, като повдигнеш очите си към небето и видиш слънцето и луната, звездите и цялото небесно войнство, да се подмамиш и да им се поклониш и да им послужиш — на тези, които ГОСПОД, твоят Бог, е разпределил на всичките народи под цялото небе.</verse>
        <verse osisID='Deut.4.20'>А вас ГОСПОД взе и ви изведе от желязната пещ, от Египет, за да бъдете народ за Негово наследство, както е днес.</verse>
        <verse osisID='Deut.4.21'>И ГОСПОД ми се разгневи заради вас и се закле, че няма да премина Йордан и няма да вляза в добрата земя, която ГОСПОД, твоят Бог, ти дава за наследство.</verse>
        <verse osisID='Deut.4.22'>И аз ще умра в тази земя, няма да премина Йордан, а вие ще преминете и ще притежавате онази добра земя.</verse>
        <verse osisID='Deut.4.23'>Внимавайте на себе си, да не забравите завета на ГОСПОДА, своя Бог, който Той сключи с вас, и да си направите издялан идол, подобие на каквото и да било, което ГОСПОД, твоят Бог, ти е забранил.</verse>
        <verse osisID='Deut.4.24'>Защото ГОСПОД, твоят Бог, е огън пояждащ, Бог ревнив.</verse>
        <verse osisID='Deut.4.25'>Когато ти се родят синове и синове на синове и живеете много време в земята, и се покварите и си направите издялан идол, подобие на каквото и да било, и направите това зло в очите на ГОСПОДА, своя Бог, и Го разгневите,</verse>
        <verse osisID='Deut.4.26'>аз викам небето и земята за свидетели против вас днес, че непременно ще загинете бързо от земята, към която преминавате Йордан, за да я притежавате; няма да продължите дните си в нея, а ще бъдете напълно унищожени.</verse>
        <verse osisID='Deut.4.27'>И ГОСПОД ще ви разпръсне между народите и ще останете малко на брой между народите, сред които ГОСПОД ще ви отведе.</verse>
        <verse osisID='Deut.4.28'>И там ще служите на богове, дело на човешки ръце, дърво и камък, които нито виждат, нито чуват, нито ядат, нито усещат миризма.</verse>
        <verse osisID='Deut.4.29'>Но оттам ще потърсите ГОСПОДА, своя Бог, и ще Го намериш, ако Го потърсиш с цялото си сърце и с цялата си душа.</verse>
        <verse osisID='Deut.4.30'>Когато си в беда и всичко това дойде върху теб, в бъдещите дни, ще се обърнеш към ГОСПОДА, своя Бог, и ще послушаш гласа Му,</verse>
        <verse osisID='Deut.4.31'>защото ГОСПОД, твоят Бог, е милостив Бог; Той няма да те остави и няма да те погуби, и няма да забрави завета с бащите ти, за който им се е заклел.</verse>
        <verse osisID='Deut.4.32'>Защото попитай сега за миналите дни, които са били преди теб — от деня, когато Бог създаде човека на земята, и попитай от единия край на небето до другия край на небето: Ставало ли е такова велико дело или чувало ли се е нещо подобно?</verse>
        <verse osisID='Deut.4.33'>Чувал ли е някой народ Божия глас да говори отсред огъня, както ти чу, и да остане жив?</verse>
        <verse osisID='Deut.4.34'>Или опитал ли се е някой бог да дойде, за да вземе за себе си народ отсред друг народ чрез изпитания, чрез знамения, чрез чудеса, чрез война, чрез могъща ръка, чрез издигната мишца и чрез големи ужаси, така, както ГОСПОД, вашият Бог, извърши за вас в Египет пред очите ти?</verse>
        <verse osisID='Deut.4.35'>На теб бе показано това, за да познаеш, че ГОСПОД — Той е Бог и няма друг освен Него.</verse>
        <verse osisID='Deut.4.36'>От небесата Той ти даде да чуеш гласа Му, за да те научи; и на земята ти даде да видиш великия Му огън и ти чу думите Му отсред огъня.</verse>
        <verse osisID='Deut.4.37'>И понеже Той обичаше бащите ти, затова избра тяхното потомство след тях и те изведе от Египет с присъствието Си чрез голямата Си сила,</verse>
        <verse osisID='Deut.4.38'>като изгони отпред теб народи по-големи и по-силни от теб, за да те въведе и да ти даде земята им в наследство, както става днес.</verse>
        <verse osisID='Deut.4.39'>Познай тогава днес и размисли в сърцето си, че ГОСПОД — Той е Бог на небето горе и на земята долу; няма друг.</verse>
        <verse osisID='Deut.4.40'>Затова да пазиш наредбите Му и заповедите Му, които днес ти заповядвам, за да бъдеш добре, и ти и синовете ти след теб, и за да продължиш дните си в земята, която ГОСПОД, твоят Бог, ти дава завинаги.</verse>
        <verse osisID='Deut.4.41'>Тогава Мойсей отдели три града отсам Йордан, към изгрев слънце,</verse>
        <verse osisID='Deut.4.42'>за да прибягва там убиецът, който убие ближния си неволно, без да го е мразил преди това, и като прибегне в един от тези градове, да живее:</verse>
        <verse osisID='Deut.4.43'>Восор в пустинята, в равнинната земя за рувимците, Рамот в Галаад за гадците и Голан във Васан за манасийците.</verse>
        <verse osisID='Deut.4.44'>А това е законът, който Мойсей постави пред израилевите синове.</verse>
        <verse osisID='Deut.4.45'>Това са свидетелствата, наредбите и правилата, които Мойсей изговори на израилевите синове, когато излязоха от Египет,</verse>
        <verse osisID='Deut.4.46'>отсам Йордан, в долината, срещу Вет-Фегор, в земята на аморейския цар Сион, който живееше в Есевон, когото Мойсей и израилевите синове победиха, когато излязоха от Египет.</verse>
        <verse osisID='Deut.4.47'>И те завзеха земята му и земята на васанския цар Ог, двамата аморейски царе, които бяха отсам Йордан към изгрев слънце,</verse>
        <verse osisID='Deut.4.48'>от Ароир, който е на брега на реката Арнон, чак до планината Сион, която е Ермон,</verse>
        <verse osisID='Deut.4.49'>и цялата равнина отсам Йордан, на изток, до морето на равнината, под склоновете на Фасга.</verse>
      </chapter>
      <chapter osisID='Deut.5'>
        <verse osisID='Deut.5.1'>И Мойсей повика целия Израил и им каза: Слушай, Израилю, наредбите и правилата, които изговарям в ушите ви днес, за да ги научите и да внимавате да ги спазвате.</verse>
        <verse osisID='Deut.5.2'>ГОСПОД, нашият Бог, направи с нас завет на Хорив.</verse>
        <verse osisID='Deut.5.3'>ГОСПОД не направи този завет с бащите ни, а с нас, всички, които днес сме живи тук.</verse>
        <verse osisID='Deut.5.4'>ГОСПОД говори с вас лице в лице на планината отсред огъня.</verse>
        <verse osisID='Deut.5.5'>По онова време аз стоях между ГОСПОДА и вас, за да ви обявя ГОСПОДНОТО слово, защото вие се страхувахте от огъня и не се изкачихте на планината. Той каза:</verse>
        <verse osisID='Deut.5.6'>Аз съм ГОСПОД, твоят Бог, който те изведох от египетската земя, от дома на робството.</verse>
        <verse osisID='Deut.5.7'>Да нямаш други богове освен Мен!</verse>
        <verse osisID='Deut.5.8'>Да не си правиш кумир — каквото и да било подобие на нещо, което е на небето горе или което е на земята долу, или което е във водата под земята;</verse>
        <verse osisID='Deut.5.9'>да не им се покланяш, нито да им служиш, защото Аз, ГОСПОД, твоят Бог, съм Бог ревнив, който въздавам вината на бащите върху синовете до третото и четвъртото поколение на онези, които Ме мразят,</verse>
        <verse osisID='Deut.5.10'>а оказвам милост към хиляди поколения на онези, които Ме обичат и спазват Моите заповеди.</verse>
        <verse osisID='Deut.5.11'>Да не изговаряш напразно Името на ГОСПОДА, своя Бог, защото ГОСПОД няма да остави ненаказан онзи, който изговаря напразно Името Му.</verse>
        <verse osisID='Deut.5.12'>Спазвай съботния ден, за да го освещаваш, както ГОСПОД, твоят Бог, ти е заповядал.</verse>
        <verse osisID='Deut.5.13'>Шест дни да работиш и да вършиш всичките си работи,</verse>
        <verse osisID='Deut.5.14'>а седмият ден е събота на ГОСПОДА, твоя Бог. Да не вършиш в него никаква работа, нито ти, нито синът ти, нито дъщеря ти, нито слугата ти, нито слугинята ти, нито волът ти, нито магарето ти, нито който и да било твой добитък, нито чужденецът ти, който е вътре в портите ти; за да си почива слугата ти и слугинята ти, както и ти.</verse>
        <verse osisID='Deut.5.15'>И помни, че беше роб в египетската земя и че ГОСПОД, твоят Бог, те изведе оттам с мощна ръка и с издигната мишца; затова ГОСПОД, твоят Бог, ти заповяда да пазиш съботния ден.</verse>
        <verse osisID='Deut.5.16'>Почитай баща си и майка си, както ГОСПОД, твоят Бог, ти заповяда, за да се продължат дните ти и да ти бъде добре в земята, която ГОСПОД, твоят Бог, ти дава.</verse>
        <verse osisID='Deut.5.17'>Не убивай.</verse>
        <verse osisID='Deut.5.18'>Не прелюбодействай.</verse>
        <verse osisID='Deut.5.19'>Не кради.</verse>
        <verse osisID='Deut.5.20'>Не свидетелствай лъжливо против ближния си.</verse>
        <verse osisID='Deut.5.21'>Не пожелавай жената на ближния си, да не ти се иска къщата на ближния ти, нито нивата му, нито слугата му, нито слугинята му, нито вола му, нито магарето му, нито каквото и да било нещо, което е на ближния ти.</verse>
        <verse osisID='Deut.5.22'>Тези думи ГОСПОД изговори на планината на цялото ваше събрание отсред огъня, облака и мрака със силен глас; и не прибави нищо повече. И ги написа на две каменни плочи и ми ги даде.</verse>
        <verse osisID='Deut.5.23'>И когато чухте гласа отсред тъмнината, докато планината гореше в огън, вие се приближихте до мен, всичките началници на племената ви и старейшините ви,</verse>
        <verse osisID='Deut.5.24'>и казахте: Ето, ГОСПОД, нашият Бог, ни показа славата Си и величието Си и ние чухме гласа Му отсред огъня; в този ден видяхме, че Бог говори с човека и той остава жив.</verse>
        <verse osisID='Deut.5.25'>И сега, защо да умираме? Този голям огън ще ни изпояде! Ако продължим да чуваме гласа на ГОСПОДА, нашия Бог, ще умрем,</verse>
        <verse osisID='Deut.5.26'>защото кой от всичките смъртни е чул гласа на живия Бог, говорещ отсред огъня, както ние го чухме, и е останал жив?</verse>
        <verse osisID='Deut.5.27'>Приближи се ти и чуй всичко, което казва ГОСПОД, нашият Бог; и ти ни говори всичко, което ГОСПОД, нашият Бог, ще ти каже, и ние ще слушаме и ще изпълняваме.</verse>
        <verse osisID='Deut.5.28'>И ГОСПОД чу гласа на думите ви, когато ми говорихте, и ГОСПОД ми каза: Чух гласа на думите на този народ, които те ти говориха. Добре казаха всичко, което казаха.</verse>
        <verse osisID='Deut.5.29'>Дано да имат такова сърце в себе си, че да се боят от Мен винаги и да пазят всичките Ми заповеди, за да бъде добре на тях и на синовете им до века!</verse>
        <verse osisID='Deut.5.30'>Иди, кажи им: Върнете се в шатрите си.</verse>
        <verse osisID='Deut.5.31'>А ти остани тук при Мен и Аз ще ти кажа всичките заповеди, наредби и правила, на които да ги научиш, за да ги вършат в земята, която им давам да притежават.</verse>
        <verse osisID='Deut.5.32'>Затова да внимавате да вършите така, както ГОСПОД, вашият Бог, ви заповяда; да не се отклонявате нито надясно, нито наляво.</verse>
        <verse osisID='Deut.5.33'>Да ходите по целия път, който ГОСПОД, вашият Бог, ви заповяда, за да живеете и да ви бъде добре, и да продължите дните си в земята, която ще притежавате.</verse>
      </chapter>
      <chapter osisID='Deut.6'>
        <verse osisID='Deut.6.1'>А това е заповедта, наредбите и правилата, които ГОСПОД, вашият Бог, заповяда да ви науча, за да ги вършите в земята, в която преминавате, за да я притежавате,</verse>
        <verse osisID='Deut.6.2'>за да се боиш от ГОСПОДА, своя Бог, да спазваш всичките Му наредби и заповедите Му, които ти заповядвам, ти и синът ти, и синът на сина ти през всичките дни на живота си, и за да се продължат дните ти.</verse>
        <verse osisID='Deut.6.3'>Слушай, Израилю, и внимавай да ги вършиш, за да ти бъде добре и да се умножите много, както ГОСПОД, Бог на бащите ти, ти е говорил, в земя, където текат мляко и мед.</verse>
        <verse osisID='Deut.6.4'>Слушай, Израилю! ГОСПОД е нашият Бог; ГОСПОД е един!</verse>
        <verse osisID='Deut.6.5'>Да възлюбиш ГОСПОДА, своя Бог, с цялото си сърце и с цялата си душа, и с всичката си сила!</verse>
        <verse osisID='Deut.6.6'>И тези думи, които днес ти заповядвам, да бъдат в сърцето ти;</verse>
        <verse osisID='Deut.6.7'>и на тях да учиш усърдно синовете си и за тях да говориш, когато седиш в дома си, когато ходиш по пътя, когато лягаш и когато ставаш.</verse>
        <verse osisID='Deut.6.8'>Да ги връзваш за знак на ръката си и да бъдат като превръзки над очите ти.</verse>
        <verse osisID='Deut.6.9'>Да ги написваш на стълбовете на вратите на къщата си и на портите си.</verse>
        <verse osisID='Deut.6.10'>И когато ГОСПОД, твоят Бог, те заведе в земята, за която се закле на бащите ти, на Авраам, Исаак и Яков, да ти даде големи и хубави градове, които не си построил,</verse>
        <verse osisID='Deut.6.11'>и къщи, пълни с всякакви блага, които не си напълнил, и изкопани кладенци, които не си изкопал, лозя и маслини, които не си насадил — и ще ядеш, и ще се наситиш —</verse>
        <verse osisID='Deut.6.12'>тогава внимавай на себе си, да не би да забравиш ГОСПОДА, който те изведе от египетската земя, от дома на робството.</verse>
        <verse osisID='Deut.6.13'>Да се боиш от ГОСПОДА, своя Бог, и да Му служиш, и в Неговото Име да се кълнеш.</verse>
        <verse osisID='Deut.6.14'>Да не следвате други богове, от боговете на народите, които са около вас,</verse>
        <verse osisID='Deut.6.15'>защото ГОСПОД, твоят Бог сред теб, е Бог ревнив; за да не пламне гневът на ГОСПОДА, твоя Бог, против теб и да те изтреби от лицето на земята.</verse>
        <verse osisID='Deut.6.16'>Да не изпитвате ГОСПОДА, своя Бог, както Го изпитвахте в Маса.</verse>
        <verse osisID='Deut.6.17'>Да пазите усърдно заповедите на ГОСПОДА, своя Бог, и свидетелствата Му, и наредбите Му, които Той ти заповяда.</verse>
        <verse osisID='Deut.6.18'>И да вършиш това, което е право и добро в очите на ГОСПОДА, за да ти бъде добре и да влезеш и да завладееш добрата земя, за която ГОСПОД се закле на бащите ти,</verse>
        <verse osisID='Deut.6.19'>и да бъдат изгонени всичките ти врагове отпред теб, както ГОСПОД говори.</verse>
        <verse osisID='Deut.6.20'>И когато в бъдеще синът ти те попита и каже: Какво означават свидетелствата, наредбите и правилата, които ГОСПОД, нашият Бог, ви е заповядал? —</verse>
        <verse osisID='Deut.6.21'>тогава да кажеш на сина си: Ние бяхме роби на фараона в Египет и ГОСПОД ни изведе от Египет с мощна ръка.</verse>
        <verse osisID='Deut.6.22'>И ГОСПОД показа пред очите ни големи и страшни знамения и чудеса против Египет, против фараона и целия му дом;</verse>
        <verse osisID='Deut.6.23'>и ни изведе оттам, за да ни доведе и да ни даде земята, за която се закле на бащите ни.</verse>
        <verse osisID='Deut.6.24'>И ГОСПОД ни заповяда да вършим всички тези наредби и да се боим от ГОСПОДА, нашия Бог, за да ни бъде винаги добре и да ни запази живи, както е днес.</verse>
        <verse osisID='Deut.6.25'>И това ще е нашата правда — ако внимаваме да спазваме целия този закон пред ГОСПОДА, нашия Бог, така както Той ни заповяда.</verse>
      </chapter>
      <chapter osisID='Deut.7'>
        <verse osisID='Deut.7.1'>Когато ГОСПОД, твоят Бог, те въведе в земята, където влизаш, за да я притежаваш, и изгони пред теб много народи: хетейците, гергесейците, аморейците, ханаанците, ферезейците, евейците и евусейците, седем народа, по-големи и по-силни от теб;</verse>
        <verse osisID='Deut.7.2'>и когато ГОСПОД, твоят Бог, ги предаде пред теб, да ги разбиеш, да изпълниш над тях проклятието! Да не сключиш договор с тях и да не ги пожалиш.</verse>
        <verse osisID='Deut.7.3'>И да не се сватосваш с тях; да не даваш дъщеря си на сина му и да не вземаш дъщеря му за сина си,</verse>
        <verse osisID='Deut.7.4'>защото ще отвърне сина ти от Мен, за да служат на други богове; и така гневът на ГОСПОДА ще пламне против вас и бързо ще те изтреби.</verse>
        <verse osisID='Deut.7.5'>Но така да им направите: да съборите жертвениците им, да строшите стълбовете им, да насечете ашерите им и да изгорите с огън издяланите им идоли.</verse>
        <verse osisID='Deut.7.6'>Понеже ти си свят народ на ГОСПОДА, своя Бог. ГОСПОД, твоят Бог, те избра, за да бъдеш Негов собствен народ измежду всичките народи, които са по лицето на земята.</verse>
        <verse osisID='Deut.7.7'>ГОСПОД положи любовта Си на вас и ви избра не защото сте по-многобройни от всеки друг народ — защото вие сте най-малобройни от всички народи —</verse>
        <verse osisID='Deut.7.8'>а заради любовта на ГОСПОДА към вас и понеже Той спази клетвата, с която се закле на бащите ви, затова ГОСПОД ви изведе с мощна ръка и ви изкупи от дома на робството, от ръката на фараона, египетския цар.</verse>
        <verse osisID='Deut.7.9'>Затова знай, че ГОСПОД, твоят Бог, Той е Бог, верният Бог, който пази завета и милостта за хиляда поколения на онези, които Го любят и пазят заповедите Му;</verse>
        <verse osisID='Deut.7.10'>а на онези, които Го мразят, отплаща в лице, за да ги изтреби. Няма да се бави към онзи, който Го мрази, и ще му отплати в лице.</verse>
        <verse osisID='Deut.7.11'>Затова да пазиш заповедта, наредбите и правилата, които ти заповядвам днес, за да ги вършиш.</verse>
        <verse osisID='Deut.7.12'>Ако слушате тези правила и ги спазвате и вършите, ГОСПОД, твоят Бог, ще пази за теб завета и милостта, за които се закле на бащите ти.</verse>
        <verse osisID='Deut.7.13'>И ще те възлюби и ще те благослови, и ще те умножи; ще благослови също и плода на утробата ти и плода на земята ти, житото ти и новото ти вино, и маслото ти, рожбите от добитъка ти и малките от стадото ти в земята, за която се закле на бащите ти да ти я даде.</verse>
        <verse osisID='Deut.7.14'>Ще бъдеш благословен повече от всички народи; няма да има безплоден или безплодна между вас или между добитъка ви.</verse>
        <verse osisID='Deut.7.15'>И ГОСПОД ще отмахне от теб всяка болест и няма да докара върху теб нито една от ужасните болести на Египет, които познаваш, а ще ги наложи върху всички, които те мразят.</verse>
        <verse osisID='Deut.7.16'>И ще погълнеш всичките народи, които ГОСПОД, твоят Бог, ти предава; окото ти да не ги пожали и на боговете им да не служиш, защото това ще ти бъде примка.</verse>
        <verse osisID='Deut.7.17'>Ако кажеш в сърцето си: Тези народи са по-големи от мен, как мога да ги изгоня? —</verse>
        <verse osisID='Deut.7.18'>не се плаши от тях; помни добре какво направи ГОСПОД, твоят Бог, на фараона и на всичките египтяни:</verse>
        <verse osisID='Deut.7.19'>големите изпитания, които очите ти видяха, знаменията и чудесата, и мощната ръка, и издигнатата мишца, с които ГОСПОД, твоят Бог, те изведе. Така ще направи ГОСПОД, твоят Бог, на всички народи, от които ти се страхуваш.</verse>
        <verse osisID='Deut.7.20'>При това ГОСПОД, твоят Бог, ще изпрати срещу тях стършела, докато бъдат унищожени останалите, които се крият от теб.</verse>
        <verse osisID='Deut.7.21'>Не се ужасявай от тях, защото ГОСПОД, твоят Бог, е сред теб, Бог велик и страшен.</verse>
        <verse osisID='Deut.7.22'>И ГОСПОД, твоят Бог, ще изгони тези народи пред теб малко по малко; няма да можеш да ги унищожиш изведнъж, за да не се умножат против теб полските зверове.</verse>
        <verse osisID='Deut.7.23'>Но ГОСПОД, твоят Бог, ще ги предаде пред теб и ще ги хвърли в голямо объркване, докато се изтребят.</verse>
        <verse osisID='Deut.7.24'>И ще предаде царете им в ръката ти и ти ще заличиш името им под небето; никой няма да може да устои пред теб, докато не ги изтребиш.</verse>
        <verse osisID='Deut.7.25'>Да изгаряш с огън издяланите образи на боговете им; да не пожелаеш среброто или златото, което е по тях, и да не го вземете за себе си, за да не се впримчиш в него, понеже това е мерзост за ГОСПОДА, твоя Бог.</verse>
        <verse osisID='Deut.7.26'>И да не внасяш в дома си гнусота, за да не паднеш под проклятие като нея; безкрайно да се отвращаваш от нея и безкрайно да се гнусиш от нея, защото е проклетия.</verse>
      </chapter>
      <chapter osisID='Deut.8'>
        <verse osisID='Deut.8.1'>Да внимавате да вършите целия закон, който днес ви заповядвам, за да живеете и да се умножавате, и да влезете и да завладеете земята, за която ГОСПОД се закле на бащите ви.</verse>
        <verse osisID='Deut.8.2'>И да помниш целия път, по който ГОСПОД, твоят Бог, те води през тези четиридесет години в пустинята, за да те смири и да те изпита, за да познае какво има в сърцето ти — дали ще пазиш заповедите Му, или не.</verse>
        <verse osisID='Deut.8.3'>И Той те смири и те остави да гладуваш, и те храни с манна, която нито ти познаваше, нито бащите ти познаваха, за да ти покаже, че човек не живее само с хляб, а човек живее с всяко слово, което излиза от устата на ГОСПОДА.</verse>
        <verse osisID='Deut.8.4'>Облеклото ти не овехтя на теб и кракът ти не отече през тези четиридесет години.</verse>
        <verse osisID='Deut.8.5'>И така, познай в сърцето си, че както човек възпитава* сина си, така и ГОСПОД, твоят Бог, възпитава* теб.</verse>
        <verse osisID='Deut.8.6'>Затова пази заповедите на ГОСПОДА, своя Бог, за да ходиш в пътищата Му и да се боиш от Него.</verse>
        <verse osisID='Deut.8.7'>Защото ГОСПОД, твоят Бог, те завежда в добра земя, в земя на водни потоци, на извори и езера, които извират в долини и планини;</verse>
        <verse osisID='Deut.8.8'>земя на жито и ечемик, на лозя и смокини и нарове; земя на маслодайни маслини и мед;</verse>
        <verse osisID='Deut.8.9'>земя, където ще ядеш хляб без недоимък, в която няма да ти липсва нищо; земя, чиито камъни са желязо и от чиито хълмове ще копаеш мед.</verse>
        <verse osisID='Deut.8.10'>И когато се нахраниш и се наситиш, да благословиш ГОСПОДА, своя Бог, за добрата земя, която ти е дал.</verse>
        <verse osisID='Deut.8.11'>Внимавай да не забравиш ГОСПОДА, своя Бог, като не спазваш заповедите Му и правилата Му, и наредбите Му, които днес ти заповядвам;</verse>
        <verse osisID='Deut.8.12'>да не би, когато се нахраниш и се наситиш, и си построиш добри къщи, и живееш в тях,</verse>
        <verse osisID='Deut.8.13'>и когато се умножи едрия и дребния ти добитък и се умножат среброто ти и златото ти, и се умножи всичко, което имаш,</verse>
        <verse osisID='Deut.8.14'>тогава да се надигне сърцето ти и да забравиш ГОСПОДА, своя Бог, който те изведе от египетската земя, от дома на робството;</verse>
        <verse osisID='Deut.8.15'>който те преведе през голямата и страшна пустиня, в която имаше отровни змии и скорпиони, и суша, където нямаше вода; който ти извади вода от кремъчната канара;</verse>
        <verse osisID='Deut.8.16'>който те храни в пустинята с манна, която бащите ти не познаваха, за да те смири и за да те изпита, за да ти направи добро в бъдещето ти.</verse>
        <verse osisID='Deut.8.17'>И да не би да кажеш в сърцето си: Моята мощ и силата на моята ръка ми спечелиха това богатство.</verse>
        <verse osisID='Deut.8.18'>А да помниш ГОСПОДА, своя Бог, че Той е, който ти дава сила да придобиваш богатство, за да утвърди завета Си, за който се закле на бащите ти, както е и днес.</verse>
        <verse osisID='Deut.8.19'>И ако някога забравиш ГОСПОДА, своя Бог, и последваш други богове и им служиш, и им се покланяш, аз свидетелствам против вас днес, че непременно ще загинете.</verse>
        <verse osisID='Deut.8.20'>Както народите, които ГОСПОД унищожава пред вас, така и вие ще загинете, защото не послушахте гласа на ГОСПОДА, своя Бог.</verse>
      </chapter>
      <chapter osisID='Deut.9'>
        <verse osisID='Deut.9.1'>Слушай, Израилю! Днес ти преминаваш Йордан, за да влезеш да завладееш народи по-големи и по-силни от теб, градове големи и укрепени до небето,</verse>
        <verse osisID='Deut.9.2'>народ голям и висок, синовете на енакимите, които познаваш и за които си слушал да се казва: Кой може да устои пред синовете на Енак?</verse>
        <verse osisID='Deut.9.3'>Знай тогава днес, че ГОСПОД, твоят Бог, е, който преминава пред теб като пояждащ огън. Той ще ги изтреби и ще ги подчини пред теб; и ти ще ги изгониш и ще ги погубиш бързо, така както ГОСПОД ти каза.</verse>
        <verse osisID='Deut.9.4'>Да не кажеш в сърцето си, след като ГОСПОД, твоят Бог, ги изгони пред теб, като речеш: Заради моята правда ГОСПОД ме въведе да притежавам тази земя! — защото заради безбожието на тези народи ГОСПОД ги изгонва отпред теб.</verse>
        <verse osisID='Deut.9.5'>Нито заради своята правда, нито заради правотата на своето сърце влизаш да завладееш земята им, а заради безбожието на тези народи ГОСПОД, твоят Бог, ги изгонва отпред теб и за да утвърди думата, с която ГОСПОД се закле на бащите ти, на Авраам, Исаак и Яков.</verse>
        <verse osisID='Deut.9.6'>И така, знай, че не заради твоята правда ГОСПОД, твоят Бог, ти дава да притежаваш тази добра земя, защото сте коравовратен народ.</verse>
        <verse osisID='Deut.9.7'>Помни, не забравяй как си разгневявал ГОСПОДА, своя Бог, в пустинята! От деня, когато излезе от египетската земя, докато стигнахте на това място, вие сте били непокорни на ГОСПОДА.</verse>
        <verse osisID='Deut.9.8'>Също и на Хорив разгневихте ГОСПОДА и ГОСПОД толкова ви се разгневи, че щеше да ви изтреби.</verse>
        <verse osisID='Deut.9.9'>Когато се изкачих на планината, за да получа каменните плочи, плочите на завета, който ГОСПОД направи с вас, тогава престоях на планината четиридесет дни и четиридесет нощи; нито ядох хляб, нито пих вода.</verse>
        <verse osisID='Deut.9.10'>И ГОСПОД ми даде двете каменни плочи, написани с Божия пръст; и на тях бяха всичките думи, които ГОСПОД ви беше изговорил на планината отсред огъня в деня на събранието.</verse>
        <verse osisID='Deut.9.11'>И в края на четиридесетте дни и четиридесетте нощи ГОСПОД ми даде двете каменни плочи, плочите на завета.</verse>
        <verse osisID='Deut.9.12'>И ГОСПОД ми каза: Стани, слез бързо оттук, защото твоят народ, който ти изведе от Египет, се поквари. Бързо се отклониха от пътя, който им заповядах, направиха си излян идол.</verse>
        <verse osisID='Deut.9.13'>И ГОСПОД ми говори и каза: Видях този народ, и ето, той е коравовратен народ.</verse>
        <verse osisID='Deut.9.14'>Остави Ме да ги изтребя и да излича името им под небето, а от теб ще направя народ по-силен и по-голям от тях.</verse>
        <verse osisID='Deut.9.15'>И аз се обърнах и слязох от планината, а планината гореше в огън, и двете плочи на завета бяха в двете ми ръце.</verse>
        <verse osisID='Deut.9.16'>И погледнах, и ето, вие бяхте съгрешили против ГОСПОДА, своя Бог, бяхте си направили изляно теле, бързо бяхте се отклонили от пътя, който ГОСПОД ви беше заповядал.</verse>
        <verse osisID='Deut.9.17'>Тогава взех двете плочи и ги хвърлих от двете си ръце, и ги строших пред очите ви.</verse>
        <verse osisID='Deut.9.18'>И паднах пред ГОСПОДА като първия път — четиридесет дни и четиридесет нощи — не ядох хляб и не пих вода заради целия грях, който извършихте, като правихте зло пред очите на ГОСПОДА, за да Го раздразните;</verse>
        <verse osisID='Deut.9.19'>защото се уплаших от гнева и яростта, с които ГОСПОД ви се беше разгневил, за да ви изтреби. Но и този път ГОСПОД ме послуша.</verse>
        <verse osisID='Deut.9.20'>И ГОСПОД се разгневи много на Аарон и щеше да го погуби; и в онова време аз се помолих и за Аарон.</verse>
        <verse osisID='Deut.9.21'>И взех греха ви — телето, което бяхте направили — и го изгорих с огън, и го счуках, и го стрих на дребно, докато стана ситно като прах, и хвърлих праха му в потока, който слизаше от планината.</verse>
        <verse osisID='Deut.9.22'>Също и в Тавера, и в Маса, и в Киврот-Атаава вие разгневявахте ГОСПОДА.</verse>
        <verse osisID='Deut.9.23'>И когато ГОСПОД ви изпрати от Кадис-Варни и каза: Изкачете се и завладейте земята, която ви дадох! — тогава вие не се покорихте на заповедта на ГОСПОДА, своя Бог, и не Му повярвахте, и не послушахте гласа Му.</verse>
        <verse osisID='Deut.9.24'>От деня, от който ви познавам, вие сте били непокорни на ГОСПОДА.</verse>
        <verse osisID='Deut.9.25'>Така аз паднах пред ГОСПОДА през четиридесетте дни и четиридесетте нощи, през които бях паднал пред Него, защото ГОСПОД беше казал, че ще ви изтреби.</verse>
        <verse osisID='Deut.9.26'>И се помолих на ГОСПОДА и казах: Господи БОЖЕ, не погубвай народа Си и наследството Си, което си изкупил чрез величието Си и което си извел от Египет с мощна ръка!</verse>
        <verse osisID='Deut.9.27'>Спомни си слугите Си Авраам, Исаак и Яков; не гледай на упорството на този народ, нито на безбожието им, нито на греха им,</verse>
        <verse osisID='Deut.9.28'>за да не каже земята, от която ни изведе: Понеже ГОСПОД не можа да ги заведе в земята, която им беше обещал, и понеже ги мразеше, затова ги изведе да ги убие в пустинята.</verse>
        <verse osisID='Deut.9.29'>А те са Твой народ и Твое наследство, което си извел с голямата Си мощ и с издигнатата Си мишца.</verse>
      </chapter>
      <chapter osisID='Deut.10'>
        <verse osisID='Deut.10.1'>И в онова време ГОСПОД ми каза: Изсечи си две каменни плочи като първите и се изкачи при Мен на планината, и си направи дървен ковчег.</verse>
        <verse osisID='Deut.10.2'>И Аз ще напиша на плочите думите, които бяха на първите плочи, които ти строши, а ти ги сложи в ковчега.</verse>
        <verse osisID='Deut.10.3'>И аз направих ковчег от акациево дърво, изсякох две каменни плочи като първите и се изкачих на планината с двете плочи в ръката си.</verse>
        <verse osisID='Deut.10.4'>И Той написа на плочите като писаното преди — десетте заповеди, които ГОСПОД ви изговори на планината отсред огъня в деня на събранието; и ГОСПОД ми ги даде.</verse>
        <verse osisID='Deut.10.5'>И аз се обърнах и слязох от планината, и сложих плочите в ковчега, който бях направил; и те са там, както ми заповяда ГОСПОД.</verse>
        <verse osisID='Deut.10.6'>А израилевите синове тръгнаха от Вирот-Вене-Яакан за Мосера. Там умря Аарон и там беше погребан, и синът му Елеазар свещенодействаше вместо него.</verse>
        <verse osisID='Deut.10.7'>Оттам тръгнаха за Гадгад, а от Гадгад — за Йотвата, земя на водни потоци.</verse>
        <verse osisID='Deut.10.8'>В онова време ГОСПОД отдели левиевото племе, за да носи ковчега на ГОСПОДНИЯ завет, за да стои пред ГОСПОДА, за да Му служи и да благославя в Неговото Име и до днес.</verse>
        <verse osisID='Deut.10.9'>Затова Леви няма нито дял, нито наследство с братята си; ГОСПОД е неговото наследство, както ГОСПОД, твоят Бог, му говори.</verse>
        <verse osisID='Deut.10.10'>А аз престоях на планината като първия път, четиридесет дни и четиридесет нощи, и ГОСПОД ме послуша и този път; ГОСПОД не пожела да те погуби.</verse>
        <verse osisID='Deut.10.11'>И ГОСПОД ми каза: Стани, иди, за да вървиш пред народа, за да влязат и да завладеят земята, за която се заклех на бащите им да им я дам.</verse>
        <verse osisID='Deut.10.12'>И сега, Израилю, какво иска от теб ГОСПОД, твоят Бог, освен да се боиш от ГОСПОДА, своя Бог, да ходиш във всичките Му пътища и да Го любиш, да служиш на ГОСПОДА, своя Бог, с цялото си сърце и с цялата си душа,</verse>
        <verse osisID='Deut.10.13'>и да спазваш заповедите на ГОСПОДА и наредбите Му, които днес ти заповядвам за твое добро?</verse>
        <verse osisID='Deut.10.14'>Ето, небесата и небесата на небесата, земята и всичко, което е в нея, принадлежат на ГОСПОДА, твоя Бог.</verse>
        <verse osisID='Deut.10.15'>Но ГОСПОД благоволи само в бащите ти, да ги възлюби, и избра вас, техните потомци след тях, измежду всички народи, както е днес.</verse>
        <verse osisID='Deut.10.16'>Затова обрежете краекожието на сърцето си и не закоравявайте повече врата си.</verse>
        <verse osisID='Deut.10.17'>Защото ГОСПОД, вашият Бог, е Бог на боговете и Господар на господарите — великият, мощният и страшният Бог, който не показва пристрастие и не приема подкуп.</verse>
        <verse osisID='Deut.10.18'>Той извършва съд за сирачето и вдовицата и обича чужденеца, като му дава храна и облекло.</verse>
        <verse osisID='Deut.10.19'>Затова обичайте чужденеца, защото и вие бяхте чужденци в египетската земя.</verse>
        <verse osisID='Deut.10.20'>От ГОСПОДА, своя Бог, да се боиш, на Него да служиш, към Него да се привързваш и в Неговото Име да се кълнеш.</verse>
        <verse osisID='Deut.10.21'>Той е твоята хвала и Той е твоят Бог, който извърши за теб тези велики и страшни неща, които очите ти видяха.</verse>
        <verse osisID='Deut.10.22'>Бащите ти слязоха в Египет седемдесет души на брой, а сега ГОСПОД, твоят Бог, те направи многоброен като звездите на небето.</verse>
      </chapter>
      <chapter osisID='Deut.11'>
        <verse osisID='Deut.11.1'>Затова да любиш ГОСПОДА, своя Бог, и да пазиш винаги заповяданото от Него, наредбите Му, правилата Му и заповедите Му.</verse>
        <verse osisID='Deut.11.2'>И знайте днес — защото не говоря на синовете ви, които не знаят и не са видели наказанието от ГОСПОДА, вашия Бог, величието Му, силната Му ръка и издигнатата Му мишца;</verse>
        <verse osisID='Deut.11.3'>знаменията Му и делата Му, които извърши в Египет на фараона, египетския цар и на цялата му земя;</verse>
        <verse osisID='Deut.11.4'>това, което направи на египетската войска, на конете й и на колесниците й, как направи да ги погълнат водите на Червено море, докато ви преследваха, и ГОСПОД ги унищожи и до днес;</verse>
        <verse osisID='Deut.11.5'>какво направи за вас в пустинята, докато дойдохте на това място;</verse>
        <verse osisID='Deut.11.6'>и какво направи на Датан и Авирон, синовете на Елиав, сина на Рувим, как земята отвори устата си и ги погълна с домовете им, шатрите им и всичко живо, което ги следваше, сред целия Израил;</verse>
        <verse osisID='Deut.11.7'>но вашите очи видяха цялото велико дело на ГОСПОДА, което Той извърши —</verse>
        <verse osisID='Deut.11.8'>затова да спазвате целия закон, който ви заповядвам днес, за да бъдете силни и да влезете, и да завладеете земята, в която преминавате, за да я притежавате,</verse>
        <verse osisID='Deut.11.9'>и за да продължите дните си в земята, за която ГОСПОД се закле на бащите ви да я даде на тях и на тяхното потомство, земя, в която текат мляко и мед.</verse>
        <verse osisID='Deut.11.10'>Защото земята, в която влизаш, за да я притежаваш, не е като египетската земя, от която излязохте, където ти сееше семето си и го напояваше с крака си като зеленчукова градина.</verse>
        <verse osisID='Deut.11.11'>А земята, в която преминавате, за да я притежавате, е земя на хълмове и долини, която пие вода от дъжда на небето;</verse>
        <verse osisID='Deut.11.12'>земя, за която ГОСПОД, твоят Бог, се грижи; очите на ГОСПОДА, твоя Бог, са винаги върху нея, от началото на годината до края на годината.</verse>
        <verse osisID='Deut.11.13'>И ако слушате усърдно заповедите Ми, които днес ви заповядвам — да любите ГОСПОДА, своя Бог, и да Му служите с цялото си сърце и с цялата си душа —</verse>
        <verse osisID='Deut.11.14'>тогава Аз ще давам дъжда на земята ви на времето му, и ранния, и късния дъжд, за да събираш житото си и новото си вино, и маслото си;</verse>
        <verse osisID='Deut.11.15'>и ще давам трева на полетата ти за добитъка ти; и ще ядеш, и ще се наситиш.</verse>
        <verse osisID='Deut.11.16'>Внимавайте на себе си, да не би да се подмами сърцето ви и да се отклоните, и да служите на други богове, и да им се покланяте;</verse>
        <verse osisID='Deut.11.17'>и да се запали против вас гневът на ГОСПОДА и Той да затвори небето, така че да няма дъжд и земята да не дава плода си, и вие бързо да бъдете изтребени от добрата земя, която ГОСПОД ви дава.</verse>
        <verse osisID='Deut.11.18'>Затова да вложите тези мои думи в сърцето си и в душата си и да ги вържете като знак на ръката си, и да бъдат като превръзки над очите ви.</verse>
        <verse osisID='Deut.11.19'>Да учите на тях синовете си, като говорите за тях — когато седиш в къщата си, когато ходиш по пътя, когато лягаш и когато ставаш.</verse>
        <verse osisID='Deut.11.20'>И да ги написваш на стълбовете на вратите на къщата си и на портите си,</verse>
        <verse osisID='Deut.11.21'>за да се умножат дните ви и дните на синовете ви в земята, за която ГОСПОД се закле на бащите ви да им я даде, като дните на небето над земята.</verse>
        <verse osisID='Deut.11.22'>Защото, ако усърдно спазвате целия този закон, който ви заповядвам да изпълнявате — да любите ГОСПОДА, вашия Бог, да ходите във всичките Му пътища и да се привързвате към Него —</verse>
        <verse osisID='Deut.11.23'>тогава ГОСПОД ще изгони отпред вас всички тези народи и вие ще завладеете народи по-големи и по-силни от вас.</verse>
        <verse osisID='Deut.11.24'>Всяко място, на което стъпи стъпалото на крака ви, ще бъде ваше: границата ви ще бъде от пустинята и Ливан, и от реката, реката Ефрат, чак до западното море.</verse>
        <verse osisID='Deut.11.25'>Никой няма да може да устои пред вас; ГОСПОД, вашият Бог, ще всява страха от вас и ужаса от вас по цялата земя, на която стъпвате, така както ви говори.</verse>
        <verse osisID='Deut.11.26'>Ето, днес аз поставям пред вас благословение и проклятие:</verse>
        <verse osisID='Deut.11.27'>благословението, ако слушате заповедите на ГОСПОДА, своя Бог, които днес ви заповядвам;</verse>
        <verse osisID='Deut.11.28'>и проклятието, ако не слушате заповедите на ГОСПОДА, своя Бог, а се отклонявате от пътя, който днес ви заповядвам, за да следвате други богове, които не сте познавали.</verse>
        <verse osisID='Deut.11.29'>И когато ГОСПОД, твоят Бог, те заведе в земята, в която влизаш, за да я завладееш, тогава ще положиш благословението на хълма Гаризим, а проклятието — на хълма Гевал.</verse>
        <verse osisID='Deut.11.30'>Те не са ли оттатък Йордан, по пътя към залез слънце, в земята на ханаанците, които живеят в равнината срещу Галгал, при дъбоветЕ Море?</verse>
        <verse osisID='Deut.11.31'>Защото вие ще преминете Йордан, за да влезете да завладеете земята, която ГОСПОД, вашият Бог, ви дава; и ще я завладеете, и ще живеете в нея.</verse>
        <verse osisID='Deut.11.32'>И да внимавате да вършите всичките наредби и правила, които днес поставям пред вас!</verse>
      </chapter>
      <chapter osisID='Deut.12'>
        <verse osisID='Deut.12.1'>Това са наредбите и правилата, които трябва да спазвате и да вършите в земята, която ГОСПОД, Бог на бащите ти, ти дава да притежаваш през всичките дни, докато живеете на земята.</verse>
        <verse osisID='Deut.12.2'>Напълно да унищожите всичките места, където народите, които ще завладеете, са служили на боговете си, по високите планини и по хълмовете, и под всяко зелено дърво.</verse>
        <verse osisID='Deut.12.3'>И да съборите жертвениците им, да строшите стълбовете им, да изгорите с огън ашерите им, да насечете изваяните образи на боговете им и да изличите имената им от онова място.</verse>
        <verse osisID='Deut.12.4'>А на ГОСПОДА, своя Бог, да не изработвате такива неща,</verse>
        <verse osisID='Deut.12.5'>а да отивате на мястото, което ГОСПОД, вашият Бог, ще избере от всичките ви племена, за да постави там Името Си за Свое обиталище; и там да отиваш.</verse>
        <verse osisID='Deut.12.6'>Там да донасяте всеизгарянията си, жертвите си, десятъците си, възвишаемите приноси на ръката си, обреците си, доброволните си приноси и първородните от едрия и дребния си добитък.</verse>
        <verse osisID='Deut.12.7'>И там да ядете пред ГОСПОДА, вашия Бог и да се веселите, вие и домовете ви, във всичко, което е предприела ръката ви, в което ГОСПОД, твоят Бог, те е благословил.</verse>
        <verse osisID='Deut.12.8'>Да не правите така, както ние правим тук днес — всеки каквото му се вижда добро —</verse>
        <verse osisID='Deut.12.9'>защото още не сте дошли в почивката и в наследството, което ГОСПОД, твоят Бог, ти дава.</verse>
        <verse osisID='Deut.12.10'>Но когато преминете Йордан и се населите в земята, която ГОСПОД, вашият Бог, ви дава да наследите, и Той ви даде почивка от всичките врагове наоколо, така че да живеете безопасно,</verse>
        <verse osisID='Deut.12.11'>тогава на мястото, което ГОСПОД, вашият Бог, ще избере, за да настани там Името Си, там да донасяте всичко, което ви заповядвам: всеизгарянията си, жертвите си, десятъците си, възвишаемия принос на ръката си и всичките си избрани обреци, които обричате на ГОСПОДА.</verse>
        <verse osisID='Deut.12.12'>И да се веселите пред ГОСПОДА, своя Бог, вие и синовете ви, и дъщерите ви, и слугите ви, и слугините ви, и левитът, който е вътре в портите ви, защото той няма нито дял, нито наследство с вас.</verse>
        <verse osisID='Deut.12.13'>Внимавай на себе си да не принасяш всеизгарянията си на всяко място, което видиш,</verse>
        <verse osisID='Deut.12.14'>а на това място, което ГОСПОД ще избере в едно от племената ти, там да принасяш всеизгарянията си и там да вършиш всичко, което ти заповядвам.</verse>
        <verse osisID='Deut.12.15'>Можеш обаче да колиш и да ядеш месо във всичките си жилища, според всяко желание на сърцето си, според благословението на ГОСПОДА, своя Бог, което ти е дал; и нечистият, и чистият могат да ядат от него, както от сърната, така и от елена.</verse>
        <verse osisID='Deut.12.16'>Само кръвта да не ядете; да я изливате на земята като вода.</verse>
        <verse osisID='Deut.12.17'>Не можеш да ядеш в жилището си десятъка от житото си и от новото си вино, и от маслото си, от първородните на едрия и дребния си добитък, от който и да било от обреците си, които си обрекъл, и от доброволните си приноси, и от възвишаемия принос на ръката си,</verse>
        <verse osisID='Deut.12.18'>а пред ГОСПОДА, своя Бог, на мястото, което ГОСПОД, твоят Бог, ще избере, да ги ядеш, ти и синът ти, и дъщеря ти, и слугата ти, и слугинята ти, и левитът, който е вътре в портите ти; и да се веселиш пред ГОСПОДА, своя Бог, във всичко, което предприеме ръката ти.</verse>
        <verse osisID='Deut.12.19'>Внимавай на себе си, да не изоставиш левита през всичките дни, докато живееш в земята си.</verse>
        <verse osisID='Deut.12.20'>Когато ГОСПОД, твоят Бог, разшири областта ти, както ти обеща, и ти кажеш: Ще ям месо! — понеже душата ти желае да яде месо; можеш да ядеш месо, според всяко желание на душата си.</verse>
        <verse osisID='Deut.12.21'>Ако мястото, което ГОСПОД, твоят Бог, ще избере, за да положи там Името Си, е много далеч от теб, тогава можеш да колиш от едрия и дребния си добитък, който ГОСПОД ти е дал, така както ти заповядах, и можеш да ядеш в жилищата, според всяко желание на душата си.</verse>
        <verse osisID='Deut.12.22'>Както се яде сърна и елен, така можеш да ги ядеш; и нечистият, и чистият могат еднакво да ги ядат.</verse>
        <verse osisID='Deut.12.23'>Само се пази да не ядеш кръвта, защото кръвта е животът; да не ядеш живота с месото.</verse>
        <verse osisID='Deut.12.24'>Да не я ядеш; да я изливаш на земята като вода.</verse>
        <verse osisID='Deut.12.25'>Да не я ядеш, за да бъде добре на теб и на синовете ти след теб, когато вършиш онова, което е право в очите на ГОСПОДА.</verse>
        <verse osisID='Deut.12.26'>Но светите неща, които имаш, и обреците си да вземаш и да отиваш на мястото, което ГОСПОД ще избере.</verse>
        <verse osisID='Deut.12.27'>И да принасяш всеизгарянията си, месото и кръвта, върху олтара на ГОСПОДА, своя Бог; и кръвта на жертвите ти да се излива върху олтара на ГОСПОДА, твоя Бог, а месото можеш да ядеш.</verse>
        <verse osisID='Deut.12.28'>Внимавай и слушай всички тези думи, които ти заповядвам, за да бъде добре на теб и на синовете ти след теб до века, когато вършиш онова, което е добро и право в очите на ГОСПОДА, твоя Бог.</verse>
        <verse osisID='Deut.12.29'>Когато ГОСПОД, твоят Бог, отсече пред теб народите, които отиваш да завладееш, и ти ги завладееш и се заселиш в земята им,</verse>
        <verse osisID='Deut.12.30'>внимавай на себе си да не се впримчиш след тях, след като бъдат изтребени пред теб, и да не разпитваш за боговете им, като казваш: Как служат тези народи на боговете си, за да направя и аз така?</verse>
        <verse osisID='Deut.12.31'>Да не постъпваш така спрямо ГОСПОДА, своя Бог; защото те са вършили за боговете си всяка мерзост, която ГОСПОД мрази; понеже дори синовете си и дъщерите си изгарят с огън за боговете си.</verse>
        <verse osisID='Deut.12.32'>Всичко, което ви заповядам, да спазвате и да вършите; да не прибавяш към него и да не отнемаш от него.</verse>
      </chapter>
      <chapter osisID='Deut.13'>
        <verse osisID='Deut.13.1'>Ако се издигне сред теб пророк или съновидец и ти даде знамение или чудо,</verse>
        <verse osisID='Deut.13.2'>и знамението или чудото се сбъдне, за което той ти говори и казва: Да идем след други богове — които ти не си знаел — и да им служим! —</verse>
        <verse osisID='Deut.13.3'>да не слушаш думите на този пророк или на този съновидец; защото ГОСПОД, вашият Бог, ви изпитва, за да познае дали любите ГОСПОДА, своя Бог, с цялото си сърце и с цялата си душа.</verse>
        <verse osisID='Deut.13.4'>ГОСПОДА, своя Бог, да следвате и от Него да се боите, да пазите заповедите Му и да слушате гласа Му, на Него да служите и към Него да се привързвате.</verse>
        <verse osisID='Deut.13.5'>А онзи пророк или онзи съновидец да се умъртви, защото е говорил отстъпление от ГОСПОДА, вашия Бог — който ви изведе от египетската земя и ви изкупи от дома на робството — за да те отклони от пътя, в който ГОСПОД, твоят Бог, ти заповяда да ходиш. Така да отмахнеш злото отсред себе си.</verse>
        <verse osisID='Deut.13.6'>Ако брат ти, синът на майка ти или синът ти, или дъщеря ти, или жената на пазвата ти, или приятелят ти, който е като душата ти, те подмами тайно и каже: Да идем и да служим на други богове! — които нито ти, нито бащите ти са знаели,</verse>
        <verse osisID='Deut.13.7'>от боговете на народите, които са около вас, близо до теб или далеч от теб, от единия край на земята до другия край на земята —</verse>
        <verse osisID='Deut.13.8'>да не се съгласяваш с него и да не го слушаш. Да не го пощади окото ти, нито да го пожалиш, нито да го скриеш,</verse>
        <verse osisID='Deut.13.9'>а непременно да го умъртвиш; ръката ти да бъде първа против него, за да го умъртви, и след това ръката на целия народ.</verse>
        <verse osisID='Deut.13.10'>Да го убиеш с камъни, така че да умре, защото се е опитал да те отклони от ГОСПОДА, твоя Бог, който те изведе от египетската земя, от дома на робството.</verse>
        <verse osisID='Deut.13.11'>И целият Израил ще чуе и ще се уплаши, и няма да върши повече такова зло сред теб.</verse>
        <verse osisID='Deut.13.12'>Ако за някой от градовете ти, които ГОСПОД, твоят Бог, ти дава, за да живееш в тях, чуеш да се казва:</verse>
        <verse osisID='Deut.13.13'>Някои зли хора са излезли отсред теб и са отклонили жителите на града си, като са казали: Да идем и да служим на други богове, които вие не сте знаели! —</verse>
        <verse osisID='Deut.13.14'>тогава да разследваш, да издириш и добре да разпиташ, и ето, ако е истина и е сигурно, че такава мерзост е извършена сред теб,</verse>
        <verse osisID='Deut.13.15'>непременно да поразиш жителите на онзи град с острието на меча и да изпълниш проклятието над града и над всичко, което е в него, и над добитъка му — с острието на меча.</verse>
        <verse osisID='Deut.13.16'>И да събереш цялата му плячка в средата на площада му и изцяло да изгориш с огън града и цялата му плячка за ГОСПОДА, своя Бог; и той да бъде куп развалини завинаги; до века да не се построи отново.</verse>
        <verse osisID='Deut.13.17'>И нищо от поставеното под проклятие да не се залепи за ръката ти; за да се отвърне ГОСПОД от изгарящия Си гняв и да ти окаже милост, да те помилва и да те умножи, така както се закле на бащите ти,</verse>
        <verse osisID='Deut.13.18'>ако слушаш гласа на ГОСПОДА, своя Бог да пазиш всичките Му заповеди, които ти заповядвам днес, да вършиш каквото е право в очите на ГОСПОДА, твоя Бог.</verse>
      </chapter>
      <chapter osisID='Deut.14'>
        <verse osisID='Deut.14.1'>Вие сте синове на ГОСПОДА, вашия Бог; да не се нарязвате по тялото си и да не се бръснете между очите си заради мъртвец,</verse>
        <verse osisID='Deut.14.2'>защото ти си свят народ на ГОСПОДА, своя Бог; и ГОСПОД избра теб, за да бъдеш негов собствен народ от всичките народи, които са по лицето на земята.</verse>
        <verse osisID='Deut.14.3'>Да не ядеш нищо гнусно.</verse>
        <verse osisID='Deut.14.4'>Това са животните, които можете да ядете: говедо, овца и коза,</verse>
        <verse osisID='Deut.14.5'>елен и газела, и сърна, и дива коза, и кошута, и антилопа и планинска овца.</verse>
        <verse osisID='Deut.14.6'>И можете да ядете всяко животно с раздвоено копито, с напълно разцепено копито и което преживя храната сред животните.</verse>
        <verse osisID='Deut.14.7'>Само тези да не ядете от онези, които преживят и от онези, които имат раздвоено копито: камилата, дивият и питомният заек, защото преживят, но нямат раздвоено копито; те са нечисти за вас;</verse>
        <verse osisID='Deut.14.8'>и свинята, понеже има раздвоено копито, но не преживя; тя е нечиста за вас; да не ядете месото им и да не се допирате до труповете им.</verse>
        <verse osisID='Deut.14.9'>Тези можете да ядете от всички, които са във водата: можете да ядете всички, които имат перки и люспи,</verse>
        <verse osisID='Deut.14.10'>а които нямат перки и люспи, да не ги ядете; те са нечисти за вас.</verse>
        <verse osisID='Deut.14.11'>Можете да ядете всяка чиста птица.</verse>
        <verse osisID='Deut.14.12'>А тези са, от които не бива да ядете: орела, лешояда, ястреба,</verse>
        <verse osisID='Deut.14.13'>пиляка, сокола и канята по видовете й;</verse>
        <verse osisID='Deut.14.14'>всяка врана по видове й;</verse>
        <verse osisID='Deut.14.15'>камилоптицата, бухала, чайката, и ястреба по видовете му,</verse>
        <verse osisID='Deut.14.16'>кукувицата, големия бухал, лебеда,</verse>
        <verse osisID='Deut.14.17'>пеликана, лешояда, корморана,</verse>
        <verse osisID='Deut.14.18'>щъркела, чаплата по видовете й и бекаса, и прилепа.</verse>
        <verse osisID='Deut.14.19'>И всички крилати пълзящи са нечисти за вас; да не се ядат.</verse>
        <verse osisID='Deut.14.20'>Можете да ядете всяка чиста птица.</verse>
        <verse osisID='Deut.14.21'>Да не ядете никаква мърша. На чужденеца, който е вътре в портите ти, можеш да я даваш да я яде; или можеш да я продаваш на чужденец; защото ти си свят народ на ГОСПОДА, своя Бог. Да не свариш яре в млякото на майка му.</verse>
        <verse osisID='Deut.14.22'>Непременно да отделяш десятък от цялата реколта на посевите си, която нивата ти произвежда всяка година.</verse>
        <verse osisID='Deut.14.23'>И да ядеш десятъка от житото си, новото си вино и маслото си, и първородните от едрия и дребния си добитък пред ГОСПОДА, своя Бог, на мястото, където Той избере да засели Името Си; за да се научиш да се боиш всякога от ГОСПОДА, своя Бог.</verse>
        <verse osisID='Deut.14.24'>Но ако пътят е прекалено дълъг за теб и не можеш да занесеш десятъка, тъй като мястото, което ГОСПОД, твоят Бог, е избрал да засели Името Си, е прекалено далеч от теб, когато ГОСПОД, твоят Бог те благослови,</verse>
        <verse osisID='Deut.14.25'>да разменяш десятъка за пари и да вържеш парите в ръката си, и да отидеш на мястото, което ГОСПОД, твоят Бог, е избрал.</verse>
        <verse osisID='Deut.14.26'>И да похарчиш парите за каквото душата ти пожелае: за говеда и овце, и за вино, и за спиртно питие, и за всичко, което душата ти поиска; и там да ядеш пред ГОСПОДА, своя Бог, и да се веселиш, ти и домът ти.</verse>
        <verse osisID='Deut.14.27'>Да не изоставяш левита, който е вътре в портите ти, защото той няма нито дял, нито наследство с теб.</verse>
        <verse osisID='Deut.14.28'>В края на всеки три години да изнасяш целия десятък от реколтата си през онази година и да го слагаш вътре в портите си.</verse>
        <verse osisID='Deut.14.29'>И левитът — защото той няма нито дял, нито наследство с теб — и чужденецът, и сирачето, и вдовицата, които са вътре в портите ти, да дойдат и да ядат, и да се наситят; за да те благославя ГОСПОД, твоят Бог, в цялото дело на ръката ти, което вършиш.</verse>
      </chapter>
      <chapter osisID='Deut.15'>
        <verse osisID='Deut.15.1'>В края на всЕки седем години да правиш опрощаване на дълговете.</verse>
        <verse osisID='Deut.15.2'>А това е правилото за опрощаването: всеки заемодател да опрости заема, който е дал на ближния си; да не го изисква от ближния си или от брат си, защото се провъзгласява опрощаване за ГОСПОДА.</verse>
        <verse osisID='Deut.15.3'>От чужденец можеш да го изискваш, но ръката ти да опрощава каквото твое има у брат ти,</verse>
        <verse osisID='Deut.15.4'>за да няма беден между вас; защото ГОСПОД ще те благослови изобилно в земята, която ГОСПОД, твоят Бог, ти дава да притежаваш като наследство;</verse>
        <verse osisID='Deut.15.5'>ако само слушаш внимателно гласа на ГОСПОДА, своя Бог, да внимаваш да вършиш целия този закон, който ти заповядвам днес.</verse>
        <verse osisID='Deut.15.6'>Защото ГОСПОД, твоят Бог, ще те благослови, както ти обеща, и ти ще заемаш на много народи, но няма да вземаш назаем; ще владееш над много народи, но те няма да владеят над теб.</verse>
        <verse osisID='Deut.15.7'>Ако има при теб някой сиромах, някой от братята ти, вътре в някоя от портите ти, в земята ти, която ГОСПОД, твоят Бог, ти дава, да не закоравяваш сърцето си и да не затваряш ръката си за брат си, сиромаха;</verse>
        <verse osisID='Deut.15.8'>а да отваряш ръката си широко към него и охотно да му заемаш достатъчно за нуждата му, от каквото се нуждае.</verse>
        <verse osisID='Deut.15.9'>Внимавай да няма зла мисъл в сърцето ти и да си кажеш: Наближава седмата година, годината на опрощаването. — и окото ти да стане зло против брат ти, сиромаха, и да не му дадеш нищо, и той да извика към ГОСПОДА против теб, и това да ти бъде грях.</verse>
        <verse osisID='Deut.15.10'>Охотно да му даваш и да не ти е тежко на сърцето, когато му даваш; понеже за това нещо ГОСПОД, твоят Бог, ще те благославя във всичките ти дела и във всичко, което предприеме ръката ти.</verse>
        <verse osisID='Deut.15.11'>Защото сиромахът няма да изчезне от земята ти; затова Аз ти заповядвам и казвам: Да отваряш широко ръката си към брат си, към оскъдния си и сиромаха си в земята си!</verse>
        <verse osisID='Deut.15.12'>Ако брат ти, евреин или еврейка, ти се продаде, нека ти слугува шест години, а в седмата година да го оставиш да си отиде от теб свободен.</verse>
        <verse osisID='Deut.15.13'>И когато го изпратиш от себе си свободен, да не го изпратиш с празни ръце;</verse>
        <verse osisID='Deut.15.14'>да му дадеш щедро от стадото си, от хармана си и от лина си; от това, с което ГОСПОД, твоят Бог, те е благословил, да му дадеш.</verse>
        <verse osisID='Deut.15.15'>И да си спомниш, че беше роб в египетската земя и че ГОСПОД, твоят Бог, те изкупи; затова ти заповядвам това нещо днес.</verse>
        <verse osisID='Deut.15.16'>А ако той ти каже: Няма да изляза от теб! — понеже обича теб и дома ти, защото е добре при теб,</verse>
        <verse osisID='Deut.15.17'>тогава да вземеш шило и да промушиш ухото му на вратата, и той да ти бъде роб завинаги. Така да направиш и на робинята си.</verse>
        <verse osisID='Deut.15.18'>Да не ти се види тежко, когато го изпращаш свободен от себе си; защото за шест години той ти е изработил двойно колкото заплатата на един наемник; и ГОСПОД, твоят Бог, ще те благославя във всичко, което вършиш.</verse>
        <verse osisID='Deut.15.19'>Да посвещаваш на ГОСПОДА, своя Бог, всичките мъжки първородни, които се раждат от едрия и дребния ти добитък; да не употребиш за работа първородното на говедото си и да не стрижеш първородните на дребния си добитък.</verse>
        <verse osisID='Deut.15.20'>Пред ГОСПОДА, своя Бог, да го ядеш всяка година, ти и домът ти, на мястото, което ГОСПОД е избрал.</verse>
        <verse osisID='Deut.15.21'>Но ако има някакъв недостатък, ако е куцо или сляпо, или има някакъв сериозен недостатък, да не го жертваш на ГОСПОДА, своя Бог.</verse>
        <verse osisID='Deut.15.22'>Да го ядеш вътре в портите си; и нечистият, и чистият могат да го ядат еднакво, като сърна или елен;</verse>
        <verse osisID='Deut.15.23'>само кръвта му да не ядеш — да я изливаш на земята като вода.</verse>
      </chapter>
      <chapter osisID='Deut.16'>
        <verse osisID='Deut.16.1'>Пази месец Авив и прави Пасхата на ГОСПОДА, своя Бог, защото в месец Авив ГОСПОД, твоят Бог, те изведе от Египет през нощта.</verse>
        <verse osisID='Deut.16.2'>Затова да жертваш Пасхата на ГОСПОДА, своя Бог, от дребния и едрия добитък на мястото, което ГОСПОД ще избере да засели там Името Си.</verse>
        <verse osisID='Deut.16.3'>Да не ядеш нищо квасно с нея; седем дни да ядеш с нея безквасен хляб, хляб на скръб — защото излезе набързо от египетската земя — за да помниш през всичките дни на живота си деня на излизането си от египетската земя.</verse>
        <verse osisID='Deut.16.4'>И седем дни да не се вижда при теб никакъв квас, по всичките ти области, и нищо от месото, което жертваш привечер на първия ден, да не остане през нощта до сутринта.</verse>
        <verse osisID='Deut.16.5'>Не можеш да жертваш Пасхата в никое от жилищата си, които ГОСПОД, твоят Бог, ти дава;</verse>
        <verse osisID='Deut.16.6'>а на мястото, където ГОСПОД, твоят Бог, избере да засели Името Си, там да жертваш Пасхата привечер, при залез слънце, по времето, когато си излязъл от Египет.</verse>
        <verse osisID='Deut.16.7'>И да я изпечеш и ядеш на мястото, което ГОСПОД, твоят Бог, избере; и на сутринта да се върнеш и да отидеш в шатрите си.</verse>
        <verse osisID='Deut.16.8'>Шест дни да ядеш безквасни хлябове, а на седмия ден е тържествено събрание на ГОСПОДА, твоя Бог; да не вършиш никаква работа.</verse>
        <verse osisID='Deut.16.9'>Да си преброиш седем седмици; откогато за първи път сложиш сърп на жетвата, да започнеш да броиш седемте седмици.</verse>
        <verse osisID='Deut.16.10'>И да направиш празника на седмиците на ГОСПОДА, своя Бог, с доброволния принос, който може да даде ръката ти, който ще даваш, както ГОСПОД, твоят Бог, те благославя.</verse>
        <verse osisID='Deut.16.11'>И да се веселиш пред ГОСПОДА, своя Бог, ти и синът ти, и дъщеря ти, слугата ти, и слугинята ти, левитът, който е вътре в портите ти, и чужденецът, и сирачето, и вдовицата, които са между вас, на мястото, което ГОСПОД, твоят Бог, ще избере да засели там Името Си.</verse>
        <verse osisID='Deut.16.12'>Да помниш, че беше роб в Египет, и да спазваш и да вършиш тези наредби.</verse>
        <verse osisID='Deut.16.13'>Да пазиш седем дни празника на колибите, след като прибереш добива от хармана си и от лина си;</verse>
        <verse osisID='Deut.16.14'>и да се веселиш на празника си, ти и синът ти, и дъщеря ти, и слугата ти, и слугинята ти, и левитът, и чужденецът, и сирачето, и вдовицата, които са вътре в ��ортите ти.</verse>
        <verse osisID='Deut.16.15'>Седем дни да празнуваш празника на ГОСПОДА, своя Бог, на мястото, което ГОСПОД избере, защото ГОСПОД, твоят Бог, ще те благославя в целия ти добив и във всичките дела на ръцете ти, а ти само ще се веселиш.</verse>
        <verse osisID='Deut.16.16'>Три пъти в годината всичките ти мъже да се явяват пред ГОСПОДА, твоя Бог, на мястото, което Той избере — на празника на безквасните хлябове, на празника на седмиците и на празника на колибите — и да не се явяват пред ГОСПОДА с празни ръце.</verse>
        <verse osisID='Deut.16.17'>Всеки да дава колкото може да даде ръката му, според благословението на ГОСПОДА, твоя Бог, което ти е дал.</verse>
        <verse osisID='Deut.16.18'>Да си поставиш съдии и надзорници според племената си във всичките си порти, които ГОСПОД, твоят Бог, ти дава; за да съдят народа със справедлив съд.</verse>
        <verse osisID='Deut.16.19'>Да не изкривяваш правосъдието; да не гледаш на лице и да не вземаш подарък, защото подаръкът заслепява очите на мъдрите и изкривява думите на праведните.</verse>
        <verse osisID='Deut.16.20'>Правдата и само правдата да следваш, за да живееш и да притежаваш земята, която ГОСПОД, твоят Бог, ти дава.</verse>
        <verse osisID='Deut.16.21'>Да не си садиш ашера от каквото и да било дърво до олтара на ГОСПОДА, своя Бог, който ще си направиш;</verse>
        <verse osisID='Deut.16.22'>и да не си изправяш стълб, който ГОСПОД, твоят Бог, мрази.</verse>
      </chapter>
      <chapter osisID='Deut.17'>
        <verse osisID='Deut.17.1'>Да не жертваш на ГОСПОДА, своя Бог, говедо или овца с недъг или някакъв недостатък, понеже това е мерзост за ГОСПОДА, твоя Бог.</verse>
        <verse osisID='Deut.17.2'>Ако сред теб, вътре в някоя от портите ти, които ГОСПОД, твоят Бог, ти дава, се намерят мъж или жена, които вършат зло в очите на ГОСПОДА, твоя Бог, като престъпват завета Му,</verse>
        <verse osisID='Deut.17.3'>и отидат и служат на други богове, и им се покланят, или на слънцето, или на луната, или на което и да било от небесното войнство, което не съм заповядал;</verse>
        <verse osisID='Deut.17.4'>и ако това ти се каже и ти чуеш, тогава добре да разпиташ, и ето, ако е истина и е сигурно, че такава мерзост е извършена в Израил,</verse>
        <verse osisID='Deut.17.5'>тогава да изведеш вън при портите си мъжа или жената, които са извършили това зло дело, и да убиеш с камъни мъжа или жената, и да умрат.</verse>
        <verse osisID='Deut.17.6'>По думите на двама свидетели или трима свидетели да се убива онзи, който трябва да умре; по думите на един свидетел да не се убива.</verse>
        <verse osisID='Deut.17.7'>Ръката на свидетелите да бъде първа против него, за да го умъртвят, и след това ръката на целия народ. Така да отмахваш злото отсред себе си.</verse>
        <verse osisID='Deut.17.8'>Ако от споровете вътре в портите ти има някой случай между кръв и кръв или между дело и дело, или между удар и удар, който ти е прекалено труден за решаване, да станеш и да отидеш на мястото, което ГОСПОД, твоят Бог, избере.</verse>
        <verse osisID='Deut.17.9'>И да дойдеш при свещениците левити, и при съдията, който ще бъде в онези дни, и да попиташ; и те ще ти съобщят присъдата.</verse>
        <verse osisID='Deut.17.10'>И ти да постъпиш според словото, което ти кажат от мястото, което ГОСПОД избере; и да внимаваш да постъпиш според всичко, което те научат.</verse>
        <verse osisID='Deut.17.11'>Да постъпиш според заповедта на закона, която те научат, и според присъдата, която ти кажат; да не се отклоняваш нито надясно, нито наляво от словото, което ти обявят.</verse>
        <verse osisID='Deut.17.12'>А човекът, който постъпи самонадеяно, като не послуша свещеника, който стои там, за да служи пред ГОСПОДА, твоя Бог, или съдията, този човек да умре. Така да отмахнеш злото от Израил.</verse>
        <verse osisID='Deut.17.13'>Тогава целият народ ще чуе и ще се убои, и няма повече да постъпва самонадеяно.</verse>
        <verse osisID='Deut.17.14'>Когато влезеш в земята, която ГОСПОД, твоят Бог, ти дава, и я завладееш, и се заселиш в нея, и кажеш: Ще си поставя цар над себе си като всичките народи, които са около мен;</verse>
        <verse osisID='Deut.17.15'>тогава непременно да си поставиш за цар над себе си онзи, когото ГОСПОД, твоят Бог, избере; отсред братята си да си поставиш цар над себе си; да не поставяш над себе си чужденец, който не ти е брат.</verse>
        <verse osisID='Deut.17.16'>Но той да не умножава коне за себе си, нито да върне народа в Египет, за да умножава коне, защото ГОСПОД ви каза: Да не се връщате отново по онзи път.</verse>
        <verse osisID='Deut.17.17'>И да не взема много жени за себе си, за да не се отклони сърцето му, нито да трупа много сребро и злато за себе си.</verse>
        <verse osisID='Deut.17.18'>И когато седне на престола на царството си, да си направи в една книга препис на този закон, от книгата, която е пред свещениците левити.</verse>
        <verse osisID='Deut.17.19'>И той да бъде при него и да го чете през всичките дни на живота си, за да се научи да се бои от ГОСПОДА, своя Бог, и да пази всичките думи на този закон и тези наредби, и да ги върши;</verse>
        <verse osisID='Deut.17.20'>за да не се надигне сърцето му над братята му и да не се отклонява от закона нито надясно, нито наляво; за да продължи дните на царството си, той и синовете му, сред Израил.</verse>
      </chapter>
      <chapter osisID='Deut.18'>
        <verse osisID='Deut.18.1'>Свещениците левити, цялото левиево племе, да нямат нито дял, нито наследство с Израил; да ядат жертвите чрез огън на ГОСПОДА и Неговия дял.</verse>
        <verse osisID='Deut.18.2'>Но Леви да няма наследство между братята си; ГОСПОД е наследството му, както му говори.</verse>
        <verse osisID='Deut.18.3'>А това да бъде правото на свещениците от страна на народа, от страна на онези, които принасят жертва, било то говедо, или дребен добитък: да дават на свещеника плешката, челюстите и шкембето.</verse>
        <verse osisID='Deut.18.4'>На него да даваш и първите плодове от житото си, новото си вино и маслото си, и първото руно от овцете си.</verse>
        <verse osisID='Deut.18.5'>Защото ГОСПОД, твоят Бог, избра него от всичките ти племена, за да стои да служи в Името на ГОСПОДА завинаги; той и синовете му.</verse>
        <verse osisID='Deut.18.6'>Ако левитът дойде от някоя от твоите порти в целия Израил, където живее, и дойде с цялото желание на душата си на мястото, което ГОСПОД избере,</verse>
        <verse osisID='Deut.18.7'>и служи в Името на ГОСПОДА, своя Бог, като всички свои братя левити, които стоят там пред ГОСПОДА,</verse>
        <verse osisID='Deut.18.8'>тогава да ядат равни дялове, освен това, което е от продажбата на бащиния му имот.</verse>
        <verse osisID='Deut.18.9'>Когато влезеш в земята, която ГОСПОД, твоят Бог, ти дава, да не се учиш да правиш според мерзостите на онези народи.</verse>
        <verse osisID='Deut.18.10'>Да не се намира между теб никой, който прекарва сина си или дъщеря си през огън, или врач, или астролог, или заклинател, или гадател,</verse>
        <verse osisID='Deut.18.11'>или който прави магии, или медиум, или спиритист, или който вика мъртвите;</verse>
        <verse osisID='Deut.18.12'>защото всеки, който прави тези неща, е омразен за ГОСПОДА и поради тези мерзости ГОСПОД, твоят Бог, ги изгонва отпред теб.</verse>
        <verse osisID='Deut.18.13'>Да принадлежиш изцяло на ГОСПОДА, своя Бог.</verse>
        <verse osisID='Deut.18.14'>Защото тези народи, които ще завладееш, слушат астролози и врачове; но колкото до теб, ГОСПОД, твоят Бог, не ти е позволил това.</verse>
        <verse osisID='Deut.18.15'>ГОСПОД, твоят Бог, ще ти издигне отсред теб, от братята ти пророк като мен — него слушайте.</verse>
        <verse osisID='Deut.18.16'>Това е според всичко, което ти поиска от ГОСПОДА, своя Бог, на Хорив в деня на събранието, като каза: Да не чуя вече гласа на ГОСПОДА, своя Бог, и да не видя вече този голям огън, да не би да умра.</verse>
        <verse osisID='Deut.18.17'>И ГОСПОД ми каза: Добро е това, което говориха.</verse>
        <verse osisID='Deut.18.18'>Ще им издигна отсред братята им пророк като теб и ще сложа думите Си в устата му; и той ще им говори всичко, което Аз му заповядвам.</verse>
        <verse osisID='Deut.18.19'>И човекът, който не послуша думите Ми, които той ще говори в Мое Име, Аз ще търся сметка от него.</verse>
        <verse osisID='Deut.18.20'>Но пророкът, който дръзне да говори в Моето Име слово, което Аз не съм му заповядал да говори, или който говори в името на други богове, този пророк да умре!</verse>
        <verse osisID='Deut.18.21'>И ако кажеш в сърцето си: Как ще познаем словото, което ГОСПОД не е говорил? —</verse>
        <verse osisID='Deut.18.22'>когато някой пророк говори в Името на ГОСПОДА и словото не стане или не се изпълни, това е слово, което ГОСПОД не е говорил; пророкът го е говорил самонадеяно; да не се боиш от него.</verse>
      </chapter>
      <chapter osisID='Deut.19'>
        <verse osisID='Deut.19.1'>Когато ГОСПОД, твоят Бог, изтреби народите, чиято земя ГОСПОД, твоят Бог, ти дава, и ти ги изгониш и се заселиш в градовете им и в къщите им,</verse>
        <verse osisID='Deut.19.2'>да си отделиш три града сред земята си, която ГОСПОД, твоят Бог, ти дава да я притежаваш.</verse>
        <verse osisID='Deut.19.3'>Да си приготвиш пътя до тях и да разделиш на три части областите на земята, която ГОСПОД, твоят Бог, ти дава за наследство, за да прибягва там всеки убиец.</verse>
        <verse osisID='Deut.19.4'>А това е правилото за убиеца, който може да избяга там и да остане жив: онзи, който убие ближния си неволно, без да го е мразил преди това —</verse>
        <verse osisID='Deut.19.5'>както когато някой отиде с приятеля си в гора, за да сече дърва, и ръката му удари със секирата, за да отсече дървото, и желязото изскочи от дръжката и улучи ближния му, и той умре — такъв може да прибегне в един от тези градове, и ще живее;</verse>
        <verse osisID='Deut.19.6'>да не би отмъстителят за кръвта да преследва убиеца, като е пламнало сърцето му, и да го настигне, тъй като пътят е дълъг, и да го убие, въпреки че не заслужава смъртна присъда, тъй като не го е мразил преди това.</verse>
        <verse osisID='Deut.19.7'>Затова ти заповядвам и казвам: Отдели си три града.</verse>
        <verse osisID='Deut.19.8'>И ако ГОСПОД, твоят Бог, разшири областите ти, както се закле на бащите ти, и ти даде цялата земя, която обеща да даде на бащите ти,</verse>
        <verse osisID='Deut.19.9'>ако пазиш и вършиш целия този закон, който ти заповядвам днес — да любиш ГОСПОДА, своя Бог, и да ходиш винаги в Неговите пътища — тогава да си прибавиш още три града към тези три,</verse>
        <verse osisID='Deut.19.10'>за да не се пролее невинна кръв сред земята, която ГОСПОД, твоят Бог, ти дава за наследство и да няма върху теб вина за кръвопролитие.</verse>
        <verse osisID='Deut.19.11'>Но ако някой мрази ближния си и го причака, и се надигне против него, и го удари смъртоносно, и той умре, а той избяга в един от тези градове,</verse>
        <verse osisID='Deut.19.12'>тогава старейшините на града му да пратят и да го вземат оттам, и да го предадат в ръката на отмъстителя за кръвта, за да умре.</verse>
        <verse osisID='Deut.19.13'>Окото ти да не го пожали и да отмахнеш от Израил вината за невинна кръв, за да ти бъде добре.</verse>
        <verse osisID='Deut.19.14'>Да не преместваш границата на ближния си, която дедите ти са поставили в наследството, което ще наследиш в земята, която ГОСПОД, твоят Бог, ти дава да я притежаваш.</verse>
        <verse osisID='Deut.19.15'>Един свидетел да не се изправя против някого за каквото и да е беззаконие и за какъвто и да е грях, при какъвто и да е грях, който някой извърши; от устата на двама свидетели или от устата на трима свидетели да се потвърждава всяко нещо.</verse>
        <verse osisID='Deut.19.16'>Ако против някой човек се изправи неправеден свидетел, за да свидетелства против него за някакво престъпление,</verse>
        <verse osisID='Deut.19.17'>тогава и двамата мъже в спора да застанат пред ГОСПОДА, пред свещениците и съдиите, които са в онези дни.</verse>
        <verse osisID='Deut.19.18'>И съдиите да разследват подробно, и ето, ако свидетелят е лъжесвидетел, и е свидетелствал лъжливо против брат си,</verse>
        <verse osisID='Deut.19.19'>тогава да му направите така, както той е бил намислил да направи на брат си. Така да отмахнеш злото отсред себе си.</verse>
        <verse osisID='Deut.19.20'>И останалите ще чуят и ще се убоят, и няма да вършат занапред такова зло сред теб.</verse>
        <verse osisID='Deut.19.21'>Окото ти да не го пожали: живот за живот, око за око, зъб за зъб, ръка за ръка, крак за крак.</verse>
      </chapter>
      <chapter osisID='Deut.20'>
        <verse osisID='Deut.20.1'>Когато излезеш на бой против враговете си и видиш коне и колесници, и народ, по-многоброен от теб, да не се плашиш от тях; защото с теб е ГОСПОД, твоят Бог, който те изведе от египетската земя.</verse>
        <verse osisID='Deut.20.2'>И когато тръгнеш да се биеш, свещеникът да се приближи и да говори на народа,</verse>
        <verse osisID='Deut.20.3'>и да му каже: Слушай, Израилю: днес вие излизате да се биете с враговете си. Да не отпада сърцето ви! Не се страхувайте, не треперете и не се ужасявайте от тях,</verse>
        <verse osisID='Deut.20.4'>защото ГОСПОД, вашият Бог, е този, който върви с вас, за да се бие за вас против враговете ви, за да ви спаси.</verse>
        <verse osisID='Deut.20.5'>И надзорниците да говорят на народа и да кажат: Кой човек е построил нова къща и не я е осветил? Нека си иде и се върне у дома си, за да не би да умре в боя и друг да я освети.</verse>
        <verse osisID='Deut.20.6'>И кой човек е насадил лозе и не е ял от плода му? Нека си иде и се върне у дома си, за да не би да умре в боя и друг да яде плода му.</verse>
        <verse osisID='Deut.20.7'>И кой човек се е сгодил за жена и не я е взел? Нека си иде и се върне у дома си, за да не би да умре в боя и друг да я вземе.</verse>
        <verse osisID='Deut.20.8'>И надзорниците да говорят на народа и да кажат: Кой човек е страхлив и сърцето му е отпаднало? Нека си иде и се върне у дома си, за да не отпаднат сърцата на братята му като неговото сърце.</verse>
        <verse osisID='Deut.20.9'>И когато надзорниците свършат да говорят на народа, нека поставят военачалници начело на народа.</verse>
        <verse osisID='Deut.20.10'>Когато се приближиш до някой град, за да воюваш против него, предложи му мир.</verse>
        <verse osisID='Deut.20.11'>И ако ти отговори с мир и ти отвори портите си, тогава целият народ, който се намира в него, да ти стане подвластен и да ти служи.</verse>
        <verse osisID='Deut.20.12'>Но ако не сключи мир с теб, а воюва против теб, тогава да го обсадиш.</verse>
        <verse osisID='Deut.20.13'>И когато ГОСПОД, твоят Бог, го предаде в ръцете ти, да избиеш всички от мъжки пол в него с острието на меча.</verse>
        <verse osisID='Deut.20.14'>А жените, децата, добитъкът и всичко, което се намира в града, цялата му плячка, да заграбиш за себе си; и да ядеш плячката на враговете си, която ГОСПОД, твоят Бог, ти дава.</verse>
        <verse osisID='Deut.20.15'>Така да правиш на всичките градове, които са много далеч от теб, които не са от градовете на тукашните народи.</verse>
        <verse osisID='Deut.20.16'>Но в градовете на тези народи, които ГОСПОД, твоят Бог, ти дава като наследство, да не оставиш живо нищо, което диша,</verse>
        <verse osisID='Deut.20.17'>а непременно да изпълниш над тях проклятието: хетейците и аморейците, и ханаанците, и ферезейците, и евейците, и евусейците, така както ГОСПОД, твоят Бог, ти заповяда;</verse>
        <verse osisID='Deut.20.18'>за да не ви научат да правите според всичките техни гнусотии, които те са правили за боговете си, така че да съгрешите против ГОСПОДА, своя Бог.</verse>
        <verse osisID='Deut.20.19'>Когато обсаждаш някой град за дълго време, докато воюваш против него, за да го превземеш, да не унищожаваш дърветата му, като вдигаш секира срещу тях, защото можеш да ядеш от тях и да не ги изсичаш. Защото човек ли е полското дърво, че да го обсаждаш?</verse>
        <verse osisID='Deut.20.20'>Само дърветата, за които знаеш, че не са дървета за храна, тях можеш да унищожаваш и да изсичаш, и да строиш обсадни съоръжения против града, който воюва с теб, докато падне.</verse>
      </chapter>
      <chapter osisID='Deut.21'>
        <verse osisID='Deut.21.1'>Ако в земята, която ГОСПОД, твоят Бог, ти дава да я притежаваш, се намери някой убит да лежи на полето и не се знае кой го е убил,</verse>
        <verse osisID='Deut.21.2'>тогава старейшините ти и съдиите ти да излязат и да измерят разстоянието до градовете, които са около убития.</verse>
        <verse osisID='Deut.21.3'>И старейшините на града, който е най-близо до убития, да вземат юница, с която още не е работено и която още не е теглила ярем,</verse>
        <verse osisID='Deut.21.4'>и старейшините на онзи град да закарат юницата в долина на постоянно течащ поток, която не е нито орана, нито засята; и там, в долината, да пречупят врата на юницата.</verse>
        <verse osisID='Deut.21.5'>Тогава да се приближат свещениците, синовете на Леви, понеже ГОСПОД, твоят Бог, избра тях, за да Му служат и да благославят в Името на ГОСПОДА; и според тяхното слово да се решава при всеки спор и всяко насилие.</verse>
        <verse osisID='Deut.21.6'>И всичките старейшини от онзи град, който е най-близо до убития, да измият ръцете си над юницата, чийто врат е бил пречупен в долината,</verse>
        <verse osisID='Deut.21.7'>и да отговорят, и да кажат: Нашите ръце не са пролели тази кръв, нито очите ни са видели.</verse>
        <verse osisID='Deut.21.8'>Дай умилостивение, ГОСПОДИ, за народа си Израил, който си изкупил, и не считай вината за невинна кръв на народа си Израил! И кръвта ще им се прости.</verse>
        <verse osisID='Deut.21.9'>Така да отмахнеш вината за проливането на невинна кръв отсред себе си, като направиш това, което е право в очите на ГОСПОДА.</verse>
        <verse osisID='Deut.21.10'>Когато излезеш да воюваш против враговете си и ГОСПОД, твоят Бог, ги предаде в ръцете ти и вземеш от тях пленници,</verse>
        <verse osisID='Deut.21.11'>и видиш между пленниците хубава жена и я пожелаеш, и я вземеш за жена,</verse>
        <verse osisID='Deut.21.12'>тогава да я заведеш у дома в къщата си и тя да обръсне главата си и да изреже ноктите си.</verse>
        <verse osisID='Deut.21.13'>Да съблече и дрехите на пленничеството си и да остане в къщата ти, и да оплаква баща си и майка си цял месец; и след това можеш да влезеш при нея и да й бъдеш мъж, и тя да ти бъде жена.</verse>
        <verse osisID='Deut.21.14'>Но ако не си доволен от нея, тогава да я оставиш да си иде, където желае; но за пари да не я продаваш; да не я заробваш, защото си я унижил.</verse>
        <verse osisID='Deut.21.15'>Ако някой има две жени, едната любима, а другата нелюбима, и му родят синове — и любимата, и нелюбимата — и ако първородният син е на нелюбимата,</verse>
        <verse osisID='Deut.21.16'>тогава в деня, когато завещае имота си на синовете си, той не бива да направи първороден сина на любимата вместо сина на нелюбимата, който е първородният,</verse>
        <verse osisID='Deut.21.17'>а да признае първородния, сина на нелюбимата, като му даде двоен дял от целия си имот, защото той е началото на силата му; на него принадлежи правото на първородния.</verse>
        <verse osisID='Deut.21.18'>Ако някой има необуздан и бунтовен син, който не се подчинява на гласа на баща си или на гласа на майка си, и те го наказват, но той не ги слуша,</verse>
        <verse osisID='Deut.21.19'>тогава баща му и майка му да го хванат и да го изведат при старейшините на града му и при портата на мястото му.</verse>
        <verse osisID='Deut.21.20'>И да кажат на старейшините на града му: Този наш син е необуздан и бунтовен; не слуша гласа ни, прахосник е и пияница.</verse>
        <verse osisID='Deut.21.21'>Тогава всичките хора от града му да го убият с камъни и да умре. Така да отмахнеш злото отсред себе си; и целият Израил ще чуе и ще се убои.</verse>
        <verse osisID='Deut.21.22'>Ако някой е извършил грях, заслужаващ смърт, и бъде убит, и го окачиш на дърво,</verse>
        <verse osisID='Deut.21.23'>тялото му да не остане през нощта на дървото, а непременно да го погребеш на същия ден — защото обесеният е под Божие проклятие — за да не оскверниш земята, която ГОСПОД, твоят Бог, ти дава като наследство.</verse>
      </chapter>
      <chapter osisID='Deut.22'>
        <verse osisID='Deut.22.1'>Когато видиш говедото или овцата на брат си загубени, да не се скриеш от тях; непременно да ги върнеш на брат си.</verse>
        <verse osisID='Deut.22.2'>А ако брат ти не е близо до теб или ако не го познаваш, тогава да ги прибереш в дома си и да останат при теб, докато ги потърси брат ти; тогава да му ги върнеш.</verse>
        <verse osisID='Deut.22.3'>Така да постъпваш и с магарето му, така да постъпваш и с дрехата му, така да постъпваш и с всяко изгубено нещо на брат си, което той е изгубил и ти си намерил; не бива да се криеш.</verse>
        <verse osisID='Deut.22.4'>Когато видиш магарето на брат си или говедото му паднали на пътя, да не се скриеш; непременно да ги вдигнеш с него.</verse>
        <verse osisID='Deut.22.5'>Жена да не носи мъжко облекло, нито мъж да облича женска дреха, понеже всички, които правят така, са омразни на ГОСПОДА, твоя Бог.</verse>
        <verse osisID='Deut.22.6'>Ако някое птиче гнездо се случи пред теб на пътя ти, на някое дърво или на земята, с пиленца или яйца и майката седи на пиленцата или на яйцата, да не вземеш майката заедно с пиленцата;</verse>
        <verse osisID='Deut.22.7'>непременно да пуснеш майката, а пиленцата можеш да вземеш за себе си, за да ти бъде добре и да продължиш дните си.</verse>
        <verse osisID='Deut.22.8'>Когато построиш нова къща, да направиш ограда на покрива си, за да не си докараш вина за кръв върху дома си, ако някой падне от него.</verse>
        <verse osisID='Deut.22.9'>Да не засяваш лозето си с разнородни семена, за да не се освети цялата реколта на семето, което си засял, и плодът на лозето.</verse>
        <verse osisID='Deut.22.10'>Да не ореш с вол и магаре заедно.</verse>
        <verse osisID='Deut.22.11'>Да не носиш смесена дреха от вълна и лен заедно.</verse>
        <verse osisID='Deut.22.12'>Да си правиш ресни на четирите краища на връхната дреха, с която се покриваш.</verse>
        <verse osisID='Deut.22.13'>Ако някой вземе жена и влезе при нея, и я намрази,</verse>
        <verse osisID='Deut.22.14'>и даде причина да я злословят, и й създаде лошо име, и каже: Взех тази жена и когато се приближих при нея, не я намерих девица! —</verse>
        <verse osisID='Deut.22.15'>тогава бащата и майката на момичето да вземат доказателството за девствеността на момичето и да го изнесат на градските старейшини при портата.</verse>
        <verse osisID='Deut.22.16'>И бащата на момичето да каже на старейшините: Дадох дъщеря си на този човек за жена, но той я намрази,</verse>
        <verse osisID='Deut.22.17'>и ето, даде причина да я злословят и каза: Не намерих дъщеря ти девица. Но ето доказателството за девствеността на дъщеря ми. И да разгънат дрехата пред градските старейшини.</verse>
        <verse osisID='Deut.22.18'>Тогава старейшините на онзи град да вземат мъжа и да го накажат,</verse>
        <verse osisID='Deut.22.19'>и да го глобят сто сребърни сикъла, и да ги дадат на бащата на момичето, защото е създал лошо име на израилева девица. И тя да му бъде жена; не може да я отпрати през всичките си дни.</verse>
        <verse osisID='Deut.22.20'>Но ако това нещо е истина, че момичето не е намерено девица,</verse>
        <verse osisID='Deut.22.21'>тогава да изведат момичето до вратата на бащиния й дом и мъжете от града й да я убият с камъни и да умре, защото е извършила безчестие в Израил, като е блудствала в бащиния си дом. Така да отмахнеш злото отсред себе си.</verse>
        <verse osisID='Deut.22.22'>Ако някой мъж бъде намерен да лежи с омъжена жена, тогава и двамата да умрат — мъжът, който е лежал с жената, и жената. Така да отмахнеш злото от Израил.</verse>
        <verse osisID='Deut.22.23'>Ако някое момиче, девица, е сгодено за мъж и друг мъж я намери в града и лежи с нея,</verse>
        <verse osisID='Deut.22.24'>тогава да изведете и двамата при портата на онзи град и да ги убиете с камъни и да умрат — момичето, защото не е извикало в града, и мъжът, защото е унижил жената на ближния си. Така да отмахнеш злото отсред себе си.</verse>
        <verse osisID='Deut.22.25'>Но ако мъжът намери сгоденото момиче на полето и мъжът я насили и лежи с нея, тогава само мъжът, който е лежал с нея, да умре.</verse>
        <verse osisID='Deut.22.26'>А на момичето да не направиш нищо; в момичето няма грях, заслужаващ смърт; защото това е както когато някой се вдигне срещу ближния си и го убие.</verse>
        <verse osisID='Deut.22.27'>Понеже той я е намерил на полето и сгоденото момиче е извикало, но не е имало кой да го спаси.</verse>
        <verse osisID='Deut.22.28'>Ако някой намери момиче, девица, която не е сгодена, и я хване и лежи с нея и ги намерят,</verse>
        <verse osisID='Deut.22.29'>тогава мъжът, който е лежал с нея, да даде на бащата на момичето петдесет сребърни сикъла; и тя да му стане жена, понеже я е унижил; не може да я отпрати през всичките си дни.</verse>
        <verse osisID='Deut.22.30'>Мъж да не взема жената на баща си и да не открива полата на дрехата на баща си.</verse>
      </chapter>
      <chapter osisID='Deut.23'>
        <verse osisID='Deut.23.1'>Който е с премазани тестиси или чийто мъжки член е отрязан, да не влиза в ГОСПОДНОТО събрание.</verse>
        <verse osisID='Deut.23.2'>Никой незаконороден да не влиза в ГОСПОДНОТО събрание; никой от потомците му до десетото поколение да не влиза в ГОСПОДНОТО събрание.</verse>
        <verse osisID='Deut.23.3'>Никой амонец или моавец да не влиза в ГОСПОДНОТО събрание; никой от потомците им до десетото поколение да не влиза в ГОСПОДНОТО събрание до века;</verse>
        <verse osisID='Deut.23.4'>защото те не ви посрещнаха с хляб и вода на пътя, когато излязохте от Египет, и защото наеха против теб Валаам, сина на Веор, от Фатур Месопотамски, за да те прокълне.</verse>
        <verse osisID='Deut.23.5'>Но ГОСПОД, твоят Бог, не пожела да послуша Валаам и ГОСПОД, твоят Бог, обърна проклятието в благословение за теб, понеже ГОСПОД, твоят Бог, те обича.</verse>
        <verse osisID='Deut.23.6'>Да не търсиш мира им и доброто им, през всичките си дни, до века.</verse>
        <verse osisID='Deut.23.7'>Да не се гнусиш от едомец, защото той ти е брат; да не се гнусиш от египтянин, защото си бил чужденец в неговата земя.</verse>
        <verse osisID='Deut.23.8'>Синовете от третото поколение, които се родят от тях, могат да влизат в ГОСПОДНОТО събрание.</verse>
        <verse osisID='Deut.23.9'>Когато излизаш на военен стан против неприятелите си, да се пазиш от всяко зло нещо.</verse>
        <verse osisID='Deut.23.10'>Ако има сред теб човек, станал нечист от нещо, което се е случило през нощта, тогава да излезе извън стана; да не влиза в стана.</verse>
        <verse osisID='Deut.23.11'>И привечер да се изкъпе с вода и когато слънцето залезе, може да влезе в стана.</verse>
        <verse osisID='Deut.23.12'>И да имаш място извън стана, където да излизаш по нужда,</verse>
        <verse osisID='Deut.23.13'>и да имаш между инструментите си лопатка, така че когато седнеш вън, да изкопаеш с нея и да се обърнеш и да покриеш изпражненията си.</verse>
        <verse osisID='Deut.23.14'>Защото ГОСПОД, твоят Бог, ходи сред стана ти, за да те избавя и да предава враговете ти пред теб, затова станът ти трябва да бъде свят, така че Той да не види нищо срамно сред теб и да се отвърне от теб.</verse>
        <verse osisID='Deut.23.15'>Да не предадеш на господаря му роб, който е избягал от господаря си при теб.</verse>
        <verse osisID='Deut.23.16'>Да живее при теб, сред вас, на мястото, което избере вътре в портите ти, където сметне за добре; да не го потискаш.</verse>
        <verse osisID='Deut.23.17'>Да няма посветена блудница от израилевите дъщери, нито посветен блудник от израилевите синове.</verse>
        <verse osisID='Deut.23.18'>Да не донасяш заплатата на блудница или цената на куче в дома на ГОСПОДА, своя Бог, за никакъв обрек, защото и двете са мерзост за ГОСПОДА, твоя Бог.</verse>
        <verse osisID='Deut.23.19'>Да не заемаш на брат си с лихва — лихва върху пари, храна или каквото и да било нещо, което се заема с лихва.</verse>
        <verse osisID='Deut.23.20'>На чужденец можеш да заемаш с лихва, но на брат си да не заемаш с лихва, за да те благославя ГОСПОД, твоят Бог, във всичко, което ръката ти предприема в земята, в която влизаш, за да я завладееш.</verse>
        <verse osisID='Deut.23.21'>Когато се закълнеш с клетва на ГОСПОДА, своя Бог, да не отлагаш да я изпълниш; защото ГОСПОД, твоят Бог, непременно ще я изиска от теб и това ще ти се счете за грях.</verse>
        <verse osisID='Deut.23.22'>Но ако се въздържаш да се заклеваш, няма да ти бъде грях.</verse>
        <verse osisID='Deut.23.23'>Да вършиш и изпълняваш онова, което е излязло от устните ти, както си се заклел доброволно на ГОСПОДА, своя Бог, за това, което си обещал с устата си!</verse>
        <verse osisID='Deut.23.24'>Когато влезеш в лозето на ближния си, можеш да ядеш грозде колкото искаш, докато се наситиш, но да не слагаш нищо в съда си.</verse>
        <verse osisID='Deut.23.25'>Когато влезеш в посевите на ближния си, можеш да откъснеш от класовете с ръката си, но да не сложиш сърп на посевите на ближния си.</verse>
      </chapter>
      <chapter osisID='Deut.24'>
        <verse osisID='Deut.24.1'>Когато някой вземе жена и се ожени за нея, и стане така, че тя не намери благоволение в очите му, защото той намира нещо лошо в нея, и той й напише разводно писмо, и го даде в ръката й, и я отпрати вън от къщата си,</verse>
        <verse osisID='Deut.24.2'>и тя излезе от къщата му и отиде, и се омъжи за друг,</verse>
        <verse osisID='Deut.24.3'>и ако и вторият мъж я намрази и й напише разводно писмо, и го даде в ръката й, и я отпрати вън от къщата си или ако вторият мъж, който я е взел за жена, умре,</verse>
        <verse osisID='Deut.24.4'>тогава първият й мъж, който я е отпратил, не може да я вземе пак за жена, след като е станала нечиста; защото това е гнусота пред ГОСПОДА; и да не нанесеш грях на земята, която ГОСПОД, твоят Бог, ти дава като наследство.</verse>
        <verse osisID='Deut.24.5'>Когато някой си е взел жена наскоро, да не излиза с войската и да не бъде задължаван с нищо; една година да бъде свободен у дома си и да весели жена си, която е взел.</verse>
        <verse osisID='Deut.24.6'>Никой да не залага нито ръчна мелница, нито горния камък на мелница, защото залага живот.</verse>
        <verse osisID='Deut.24.7'>Ако някой бъде намерен, че е откраднал някого от братята си, от израилевите синове, и го е заробил или го е продал, тогава този крадец да умре. Така да отмахнеш злото отсред себе си.</verse>
        <verse osisID='Deut.24.8'>Внимавай при язва от проказа: много да внимаваш да вършиш според всичко, което ви учат свещениците левити; както им заповядах, така да внимавате да правите.</verse>
        <verse osisID='Deut.24.9'>Помни какво направи ГОСПОД, твоят Бог, на Мариам по пътя, когато излязохте от Египет!</verse>
        <verse osisID='Deut.24.10'>Когато заемаш нещо на ближния си, да не влизаш в къщата му, за да вземеш залог от него.</verse>
        <verse osisID='Deut.24.11'>Да заставаш навън и човекът, на когото заемаш, да изнесе залога вън при теб.</verse>
        <verse osisID='Deut.24.12'>И ако човекът е беден, да не задържаш залога му през нощта.</verse>
        <verse osisID='Deut.24.13'>Непременно да му върнеш залога, когато слънцето залезе, за да спи с дрехата си и да те благослови; и това ще ти бъде правда пред ГОСПОДА, твоя Бог.</verse>
        <verse osisID='Deut.24.14'>Да не потискаш наемник, който е сиромах и беден, от братята ти или от чужденците ти, които са в земята ти, вътре в портите ти.</verse>
        <verse osisID='Deut.24.15'>На същия ден да му даваш заплатата му, слънцето да не залязва над нея, защото той е беден и разчита на нея; за да не извика против теб към ГОСПОДА и това да ти бъде грях.</verse>
        <verse osisID='Deut.24.16'>Бащите да не се умъртвяват заради синовете и синовете да не се умъртвяват заради бащите; всеки да се умъртвява заради собствения си грях.</verse>
        <verse osisID='Deut.24.17'>Да не изкривяваш правото на чужденеца или на сирачето и да не вземаш дреха на вдовица в залог.</verse>
        <verse osisID='Deut.24.18'>И да помниш, че беше роб в Египет и че ГОСПОД, твоят Бог, те избави от там; затова ти заповядвам да вършиш това нещо.</verse>
        <verse osisID='Deut.24.19'>Когато жънеш жетвата на нивата си и забравиш някой сноп на нивата, да не се връщаш да го вземеш; да бъде за чужденеца, за сирачето и за вдовицата, за да те благославя ГОСПОД, твоят Бог, във всяко дело на ръцете ти.</verse>
        <verse osisID='Deut.24.20'>Когато брулиш маслините си, да не претърсваш клоните си; това да бъде за чужденеца, за сирачето и за вдовицата.</verse>
        <verse osisID='Deut.24.21'>Когато обереш на лозето си, да не се връщаш да го претърсваш; това да бъде за чужденеца, за сирачето и за вдовицата.</verse>
        <verse osisID='Deut.24.22'>И да помниш, че беше роб в египетската земя; затова ти заповядвам да вършиш това нещо.</verse>
      </chapter>
      <chapter osisID='Deut.25'>
        <verse osisID='Deut.25.1'>Ако има спор между мъже и дойдат на съд, и ги съдят, и оправдаят правия, и осъдят виновния;</verse>
        <verse osisID='Deut.25.2'>тогава, ако виновният заслужава бой, съдията да го накара да легне долу и да бъде бит в негово присъствие с определен брой удари според вината му.</verse>
        <verse osisID='Deut.25.3'>Може да му ударят четиридесет удара, не повече, да не би, ако продължат и му ударят много повече удари от тези, брат ти да стане презрян в очите ти.</verse>
        <verse osisID='Deut.25.4'>Да не връзваш устата на вола, когато вършее.</verse>
        <verse osisID='Deut.25.5'>Ако братя живеят заедно и един от тях умре и няма син, жената на умрелия да не се омъжи навън за чужд мъж; братът на мъжа й да влезе при нея и да си я вземе за жена, и да изпълни към нея дълга на девер.</verse>
        <verse osisID='Deut.25.6'>И първородният, когото тя роди, да наследи името на умрелия му брат, за да не се изличи името му от Израил.</verse>
        <verse osisID='Deut.25.7'>Но ако човекът не желае да вземе жената на брат си, тогава жената на брат му да отиде до градските порти при старейшините и да каже: Девер ми отказва да издигне име на брат си в Израил; не желае да изпълни към мен дълга си на девер.</verse>
        <verse osisID='Deut.25.8'>Тогава старейшините на града му да го повикат и да му говорят. И ако той упорства и казва: Не желая да я взема! —</verse>
        <verse osisID='Deut.25.9'>тогава жената на брат му да дойде при него в присъствието на старейшините и да събуе обувката от крака му, и да плюе в лицето му, и да отговори, и да каже: Така ще се направи на човек, който не възстановява дома на брат си.</verse>
        <verse osisID='Deut.25.10'>И името му ще се нарича в Израил: Домът на босия.</verse>
        <verse osisID='Deut.25.11'>Ако двама мъже се сбият помежду си, човек и брат му, и жената на единия се приближи, за да спаси мъжа си от ръката на този, който го бие, и протегне ръката си, и го хване за срамните му части,</verse>
        <verse osisID='Deut.25.12'>тогава да отрежеш ръката й; окото ти да не я пожали.</verse>
        <verse osisID='Deut.25.13'>Да нямаш в торбата си различни теглилки — голяма и малка.</verse>
        <verse osisID='Deut.25.14'>Да нямаш в къщата си различни мерки — голяма и малка.</verse>
        <verse osisID='Deut.25.15'>Да имаш точна и вярна теглилка; да имаш точна и вярна мярка, за да се продължат дните ти в земята, която ГОСПОД, твоят Бог, ти дава.</verse>
        <verse osisID='Deut.25.16'>Защото всеки, който прави това, всеки, който върши неправда, е омразен на ГОСПОДА, твоя Бог.</verse>
        <verse osisID='Deut.25.17'>Помни какво ти направи Амалик по пътя, когато излязохте от Египет,</verse>
        <verse osisID='Deut.25.18'>как излезе срещу теб на пътя и нападна народа ти отзад, всичките ти изоставащи назад, когато ти беше слаб и уморен; и нямаше страх от Бога.</verse>
        <verse osisID='Deut.25.19'>Затова, когато ГОСПОД, твоят Бог, ти даде почивка от всичките ти врагове около теб в земята, която ГОСПОД, твоят Бог, ти дава за наследство, за да я притежаваш, да изличиш спомена на Амалик под небето. Да не забравиш!</verse>
      </chapter>
      <chapter osisID='Deut.26'>
        <verse osisID='Deut.26.1'>И когато влезеш в земята, която ГОСПОД, твоят Бог, ти дава за наследство, и я завладееш, и живееш в нея,</verse>
        <verse osisID='Deut.26.2'>да вземеш няколко от първите от всичките земни плодове, които ще събереш от земята си, която ГОСПОД, твоят Бог, ти дава, и да ги сложиш в кошница, и да отидеш на мястото, което ГОСПОД, твоят Бог, ще избере, за да засели там Името Си.</verse>
        <verse osisID='Deut.26.3'>И да отидеш при свещеника, който ще бъде в онова време, и да му кажеш: Свидетелствам днес на ГОСПОДА, твоя Бог, че влязох в земята, за която ГОСПОД се закле на бащите ни да ни я даде.</verse>
        <verse osisID='Deut.26.4'>И свещеникът да вземе кошницата от ръката ти и да я сложи пред олтара на ГОСПОДА, твоя Бог.</verse>
        <verse osisID='Deut.26.5'>И ти да отговориш и да кажеш пред ГОСПОДА, своя Бог: Баща ми беше скитащ арамеец и слезе в Египет, и живя там с малко хора, но там стана голям, силен и многоброен народ.</verse>
        <verse osisID='Deut.26.6'>Но египтяните злоупотребяваха с нас и ни потискаха, и ни натовариха с тежка работа.</verse>
        <verse osisID='Deut.26.7'>Тогава извикахме към ГОСПОДА, Бога на бащите си, и ГОСПОД послуша гласа ни и видя унижението ни, труда ни и притеснението ни.</verse>
        <verse osisID='Deut.26.8'>И ГОСПОД ни изведе от Египет с мощна ръка, с издигната мишца, с голям ужас, със знамения и чудеса,</verse>
        <verse osisID='Deut.26.9'>и ни доведе на това място и ни даде тази земя — земя, в която текат мляко и мед.</verse>
        <verse osisID='Deut.26.10'>И сега, ето, донесох първите от плодовете на земята, която Ти, ГОСПОДИ, ми даде. Тогава да ги поставиш пред ГОСПОДА, своя Бог, и да се поклониш пред ГОСПОДА, своя Бог.</verse>
        <verse osisID='Deut.26.11'>И да се развеселиш ти и левитът, и чужденецът, който е сред вас, в цялото добро, което ГОСПОД, твоят Бог, е дал на теб и на дома ти.</verse>
        <verse osisID='Deut.26.12'>В третата година, годината на десятъка, когато свършиш отделянето на целия десятък от реколтата си и го дадеш на левита, на чужденеца, на сирачето и на вдовицата, за да ядат вътре в портите ти и да се наситят,</verse>
        <verse osisID='Deut.26.13'>тогава да кажеш пред ГОСПОДА, своя Бог: Изнесох святото от къщата си и го дадох на левита, на чужденеца, на сирачето и на вдовицата, според всичките Ти заповеди, които си ми заповядал; не съм престъпил Твоите заповеди и не съм ги забравил.</verse>
        <verse osisID='Deut.26.14'>Не съм ял от него по време на жалейка и не съм изнесъл от него като нечист, нито съм дал от него за мъртвец. Слушал съм гласа на ГОСПОДА, своя Бог, и съм вършил според всичко, което си ми заповядал.</verse>
        <verse osisID='Deut.26.15'>Погледни от святото Си обиталище, от небето, и благослови народа Си Израил и земята, която си ни дал, така както си се заклел на бащите ни — земя, в която текат мляко и мед.</verse>
        <verse osisID='Deut.26.16'>Днес ГОСПОД, твоят Бог, ти заповядва да спазваш тези наредби и правила; затова пази ги и ги върши с цялото си сърце и с цялата си душа.</verse>
        <verse osisID='Deut.26.17'>Днес ти си заявил, че ГОСПОД е твоят Бог и че ще ходиш в пътищата Му и ще пазиш наредбите Му, заповедите Му и правилата Му, и ще слушаш гласа Му.</verse>
        <verse osisID='Deut.26.18'>И днес ГОСПОД е заявил, че ти си Негов собствен народ, както ти е говорил; и да пазиш всичките Негови заповеди;</verse>
        <verse osisID='Deut.26.19'>и че Той ще те постави високо над всичките народи, които е направил, за похвала, за почит и за слава, и за да бъдете свят народ на ГОСПОДА, своя Бог, така както Той е говорил.</verse>
      </chapter>
      <chapter osisID='Deut.27'>
        <verse osisID='Deut.27.1'>Тогава Мойсей с израилевите старейшини заповяда на народа и каза: Пазете целия закон, който ви заповядвам днес.</verse>
        <verse osisID='Deut.27.2'>И в деня, когато преминете Йордан към земята, която ГОСПОД, твоят Бог, ти дава, да си изправиш големи камъни и да ги измажеш с вар,</verse>
        <verse osisID='Deut.27.3'>и да напишеш на тях всичките думи на този закон; когато преминеш Йордан, за да влезеш в земята, която ГОСПОД, твоят Бог, ти дава — земя, в която текат мляко и мед, така както ти е обещал ГОСПОД, Бог на бащите ти.</verse>
        <verse osisID='Deut.27.4'>Когато преминете Йордан, да изправите на хълма Гевал тези камъни, за които ви заповядвам днес, и да ги измажете с вар.</verse>
        <verse osisID='Deut.27.5'>И там да издигнеш олтар на ГОСПОДА, своя Бог, олтар от камъни. Да не ги обработваш с железен инструмент,</verse>
        <verse osisID='Deut.27.6'>да издигнеш олтара на ГОСПОДА, своя Бог, от цели камъни. И да принесеш на него всеизгаряния на ГОСПОДА, своя Бог,</verse>
        <verse osisID='Deut.27.7'>и да принесеш примирителни жертви, и да ядеш там, и да се веселиш пред ГОСПОДА, своя Бог.</verse>
        <verse osisID='Deut.27.8'>И да напишеш на камъните всичките думи на този закон, добре врязани.</verse>
        <verse osisID='Deut.27.9'>Тогава Мойсей и свещениците левити говориха на целия Израил и казаха: Мълчи и слушай, Израилю! Днес вие станахте народ на ГОСПОДА, своя Бог.</verse>
        <verse osisID='Deut.27.10'>Затова да слушаш гласа на ГОСПОДА, своя Бог, и да вършиш заповедите Му и наредбите Му, които днес ти заповядвам.</verse>
        <verse osisID='Deut.27.11'>И Мойсей заповяда на народа в същия ден и каза:</verse>
        <verse osisID='Deut.27.12'>Когато преминете Йордан, тези да застанат на хълма Гаризин, за да благословят народа: Симеон и Леви, и Юда, и Исахар, и Йосиф, и Вениамин,</verse>
        <verse osisID='Deut.27.13'>а тези да застанат на хълма Гевал, за да прокълнат: Рувим, Гад и Асир, и Завулон, Дан и Нефталим.</verse>
        <verse osisID='Deut.27.14'>И левитите да възгласят и да кажат с висок глас на всичките израилеви мъже:</verse>
        <verse osisID='Deut.27.15'>Проклет онзи, който направи изваян или леян идол, мерзост за ГОСПОДА, дело на ръцете на майстор, и го постави на скришно място! И целият народ да отговори и да каже: Амин!</verse>
        <verse osisID='Deut.27.16'>Проклет онзи, който презира баща си или майка си! И целият народ да каже: Амин!</verse>
        <verse osisID='Deut.27.17'>Проклет онзи, който премести границата на ближния си! И целият народ да каже: Амин!</verse>
        <verse osisID='Deut.27.18'>Проклет онзи, който отбие слепия от пътя! И целият народ да каже: Амин!</verse>
        <verse osisID='Deut.27.19'>Проклет онзи, който изкриви делото на чужденеца, на сирачето и на вдовицата! И целият народ да каже: Амин!</verse>
        <verse osisID='Deut.27.20'>Проклет онзи, който лежи с жената на баща си, защото е открил полата на баща си! И целият народ да каже: Амин!</verse>
        <verse osisID='Deut.27.21'>Проклет онзи, който лежи с каквото и да е животно! И целият народ да каже: Амин!</verse>
        <verse osisID='Deut.27.22'>Проклет онзи, който лежи със сестра си, дъщерята на баща си или дъщерята на майка си! И целият народ да каже: Амин!</verse>
        <verse osisID='Deut.27.23'>Проклет онзи, който лежи с тъща си! И целият народ да каже: Амин!</verse>
        <verse osisID='Deut.27.24'>Проклет онзи, който скришно убие ближния си! И целият народ да каже: Амин!</verse>
        <verse osisID='Deut.27.25'>Проклет онзи, който приеме подкуп, за да убие човек, да пролее невинна кръв! И целият народ да каже: Амин!</verse>
        <verse osisID='Deut.27.26'>Проклет онзи, който не поддържа думите на този закон, като ги изпълнява! И целият народ да каже: Амин!</verse>
      </chapter>
      <chapter osisID='Deut.28'>
        <verse osisID='Deut.28.1'>А ако слушаш усърдно гласа на ГОСПОДА, своя Бог, като внимаваш да вършиш всички Негови заповеди, които днес ти заповядвам, ГОСПОД, твоят Бог, ще те постави високо над всичките народи на земята.</verse>
        <verse osisID='Deut.28.2'>И всичките тези благословения ще дойдат върху теб и ще те постигнат, ако слушаш гласа на ГОСПОДА, своя Бог.</verse>
        <verse osisID='Deut.28.3'>Благословен ще бъдеш в града и благословен ще бъдеш на полето.</verse>
        <verse osisID='Deut.28.4'>Благословен ще бъде плодът на утробата ти, плодът на земята ти и плодът на добитъка ти, малките на говедата ти и малките на овцете ти.</verse>
        <verse osisID='Deut.28.5'>Благословени ще бъдат кошът ти и нощвите ти.</verse>
        <verse osisID='Deut.28.6'>Благословен ще бъдеш във входа си и благословен ще бъдеш в изхода си.</verse>
        <verse osisID='Deut.28.7'>ГОСПОД ще предаде разбити пред теб враговете ти, които се надигат против теб; по един път ще излизат против теб, а по седем пътя ще бягат пред теб.</verse>
        <verse osisID='Deut.28.8'>ГОСПОД ще заповяда за теб благословението в житниците ти и във всичко, което предприема ръката ти, и ще те благославя в земята, която ГОСПОД, твоят Бог, ти дава.</verse>
        <verse osisID='Deut.28.9'>ГОСПОД ще те утвърди като свят народ за Себе Си, както ти се е заклел, ако спазваш заповедите на ГОСПОДА, своя Бог, и ходиш в Неговите пътища.</verse>
        <verse osisID='Deut.28.10'>Тогава всичките народи на земята ще видят, че ти се наричаш с ГОСПОДНОТО Име, и ще се страхуват от теб.</verse>
        <verse osisID='Deut.28.11'>ГОСПОД ще ти даде изобилни блага в плода на утробата ти, в плода на добитъка ти и в плода на земята ти, в земята, за която ГОСПОД се закле на бащите ти да ти я даде.</verse>
        <verse osisID='Deut.28.12'>ГОСПОД ще отвори за теб доброто Си съкровище, небето, за да дава дъжда на земята ти на времето му и да благославя всички дела на ръцете ти; и ти ще заемаш на много народи, но няма да вземаш назаем.</verse>
        <verse osisID='Deut.28.13'>И ГОСПОД ще те направи глава, а не опашка, и ти ще отиваш само нагоре, а не надолу, ако слушаш заповедите на ГОСПОДА, своя Бог, които днес ти заповядвам да пазиш и вършиш,</verse>
        <verse osisID='Deut.28.14'>и ако не се отклоняваш нито надясно, нито наляво от думите, които днес ви заповядвам, за да следваш други богове и да им служиш.</verse>
        <verse osisID='Deut.28.15'>Но ако не слушаш гласа на ГОСПОДА, своя Бог, да внимаваш да вършиш всички Негови заповеди и Негови наредби, които днес ти заповядвам, тогава всички тези проклятия ще дойдат върху теб и ще те постигнат.</verse>
        <verse osisID='Deut.28.16'>Проклет ще бъдеш в града и проклет ще бъдеш на полето.</verse>
        <verse osisID='Deut.28.17'>Проклети ще бъдат кошът ти и нощвите ти.</verse>
        <verse osisID='Deut.28.18'>Проклети ще бъдат плодът на утробата ти и плодът на земята ти, малките на говедата ти и малките на овцете ти.</verse>
        <verse osisID='Deut.28.19'>Проклет ще бъдеш във входа си и проклет ще бъдеш в изхода си.</verse>
        <verse osisID='Deut.28.20'>ГОСПОД ще изпраща върху теб проклятие, смут и разорение във всичко, което предприеме ръката ти да направиш, докато бъдеш изтребен и бързо погинеш заради злината на делата си, защото си Ме оставил.</verse>
        <verse osisID='Deut.28.21'>ГОСПОД ще направи да се залепи за теб мор, докато те довърши от земята, в която отиваш, за да я притежаваш.</verse>
        <verse osisID='Deut.28.22'>ГОСПОД ще те поразява с изтощение, с треска, с огън, с възпаление, със суша, с главня и с мана и те ще те преследват, докато погинеш.</verse>
        <verse osisID='Deut.28.23'>И небето ти, което е над главата ти, ще бъде бронз, а земята, която е под теб — желязо.</verse>
        <verse osisID='Deut.28.24'>ГОСПОД ще обръща дъжда на земята ти в прах и пепел; ще слиза върху теб от небето, докато бъдеш изтребен.</verse>
        <verse osisID='Deut.28.25'>ГОСПОД ще те предаде разбит пред враговете ти; по един път ще излизаш против тях, а по седем пътя ще бягаш пред тях; и ще бъдеш преследван по всичките царства на земята.</verse>
        <verse osisID='Deut.28.26'>Трупът ти ще бъде храна на всичките небесни птици и на земните зверове и няма да има кой да ги разгонва.</verse>
        <verse osisID='Deut.28.27'>ГОСПОД ще те поразява с египетските циреи, с хемороиди, със струпей и с краста, от които не можеш да се изцелиш.</verse>
        <verse osisID='Deut.28.28'>ГОСПОД ще те поразява с лудост и със слепота, и със смущение на сърцето;</verse>
        <verse osisID='Deut.28.29'>и ще вървиш пипнешком по пладне, както слепият опипва в мрака, и няма да благоуспяваш в пътищата си, а ще бъдеш само потискан и ограбван непрекъснато, и няма да има кой да те избави.</verse>
        <verse osisID='Deut.28.30'>Ще се сгодиш за жена, но друг мъж ще лежи с нея; ще построиш къща, но няма да живееш в нея; ще насадиш лозе, но няма да ядеш от плода му.</verse>
        <verse osisID='Deut.28.31'>Говедото ти ще бъде заклано пред очите ти, но ти няма да ядеш от него; магарето ти ще бъде грабнато отпред теб и няма да ти се върне; овцете ти ще бъдат предадени на враговете ти и няма да имаш кой да помогне.</verse>
        <verse osisID='Deut.28.32'>Синовете ти и дъщерите ти ще бъдат предадени на друг народ и очите ти ще гледат и ще копнеят за тях непрекъснато, но няма да има сила в ръката ти.</verse>
        <verse osisID='Deut.28.33'>Народ, когото не познаваш, ще изяде плода на земята ти и целия ти труд; и винаги ще бъдеш само потискан и мачкан.</verse>
        <verse osisID='Deut.28.34'>И ще полудееш от гледката, която очите ти виждат.</verse>
        <verse osisID='Deut.28.35'>ГОСПОД ще те поразява с мъчителни циреи на колената и по краката, от които няма да можеш да се изцелиш, от петата на крака ти до темето на главата ти.</verse>
        <verse osisID='Deut.28.36'>ГОСПОД ще заведе теб и царя, когото си поставил над себе си, при народ, който нито ти, нито бащите ти са познавали; и там ще служиш на други богове, на дърво и камък.</verse>
        <verse osisID='Deut.28.37'>И ще станеш за учудване, за поговорка и за присмех сред всичките народи, сред които ГОСПОД ще те отведе.</verse>
        <verse osisID='Deut.28.38'>Ще изнасяш много семе на полето, а ще събираш малко, защото скакалецът ще го изяде.</verse>
        <verse osisID='Deut.28.39'>Ще засаждаш и обработваш лозя, но нито ще пиеш от виното, нито ще събираш гроздето, защото червеят ще ги изяде.</verse>
        <verse osisID='Deut.28.40'>Ще имаш маслини по всичките си области, но с масло няма да се помазваш, защото маслините ти ще окапват.</verse>
        <verse osisID='Deut.28.41'>Ще раждаш синове и дъщери, но те няма да бъдат твои, защото ще отиват в плен.</verse>
        <verse osisID='Deut.28.42'>Всичките ти дървета и плода на земята ти ще владее скакалецът.</verse>
        <verse osisID='Deut.28.43'>Чужденецът, който е сред теб, ще се издига все по-нагоре и по-нагоре от теб, а ти ще падаш все по-надолу и по-надолу.</verse>
        <verse osisID='Deut.28.44'>Той ще ти заема, а ти на него няма да заемаш; той ще бъде глава, а ти ще бъдеш опашка.</verse>
        <verse osisID='Deut.28.45'>И всички тези проклятия ще дойдат върху теб и ще те преследват, и ще те стигнат, докато бъдеш изтребен, защото не послуша гласа на ГОСПОДА, своя Бог, да пазиш заповедите Му и наредбите Му, които Той ти заповяда.</verse>
        <verse osisID='Deut.28.46'>И ще бъдат за знамение и за чудо върху теб и потомството ти до века.</verse>
        <verse osisID='Deut.28.47'>Понеже не си служил на ГОСПОДА, своя Бог, с радост и веселие на сърцето заради изобилието на всичко,</verse>
        <verse osisID='Deut.28.48'>затова ще слугуваш на враговете си, които ГОСПОД ще изпрати против теб, в глад, в жажда, в голота и в лишение от всичко; и Той ще сложи железен ярем на шията ти, докато те изтреби.</verse>
        <verse osisID='Deut.28.49'>ГОСПОД ще докара против теб народ от далеч, от края на земята, както лети орел; народ, чийто език няма да разбираш;</verse>
        <verse osisID='Deut.28.50'>народ със свиреп вид, който няма да уважава стария и няма да пожали младия.</verse>
        <verse osisID='Deut.28.51'>И той ще яде плода на добитъка ти и плода на земята ти, докато бъдеш изтребен; няма да остави нито жито, нито ново вино, нито масло, нито малките на говедата ти, нито малките на овцете ти, докато те унищожи.</verse>
        <verse osisID='Deut.28.52'>Ще те обсади във всичките ти порти, докато по цялата ти земя паднат стените ти, високите и укрепените, на които си се надявал; и ще те обсади във всичките ти порти по цялата ти земя, която ГОСПОД, твоят Бог, ти е дал.</verse>
        <verse osisID='Deut.28.53'>Тогава, при обсадата и скръбта, с които врагът ти ще те притесни, ти ще ядеш плода на утробата си, плътта на синовете си и на дъщерите си, които ГОСПОД, твоят Бог, ти е дал.</verse>
        <verse osisID='Deut.28.54'>Нежният и изтънчен мъж между вас ще гледа със зло око на брат си, на жената на пазвата си и на останалите от децата си, които му остават,</verse>
        <verse osisID='Deut.28.55'>и няма да даде на нито един от тях от плътта на децата си, която яде; защото няма да му остане нищо в обсадата и скръбта, с които врагът ти ще те притесни във всичките ти порти.</verse>
        <verse osisID='Deut.28.56'>Нежната и изтънчена жена между вас, която не би дръзнала да постави стъпалото на крака си на земята поради изтънченост и нежност, ще гледа със зло око на мъжа на пазвата си, на сина си и на дъщеря си,</verse>
        <verse osisID='Deut.28.57'>заради рожбата си, която излиза между краката й, и заради децата си, които ражда; защото ще ги яде тайно поради липсата на всичко при обсадата и скръбта, с които врагът ти ще те притесни при портите ти.</verse>
        <verse osisID='Deut.28.58'>Ако не внимаваш да вършиш всичките думи на този закон, които са написани в тази книга, и да се боиш от това славно и страшно Име, ГОСПОД, твоят Бог,</verse>
        <verse osisID='Deut.28.59'>тогава ГОСПОД ще направи твоите язви и язвите на потомството ти изключителни, големи и продължителни язви и лоши и продължителни болести.</verse>
        <verse osisID='Deut.28.60'>И ще върне обратно върху теб всичките египетски болести, от които си се страхувал, и те ще се залепят за теб.</verse>
        <verse osisID='Deut.28.61'>Също и всяка болест и всяка язва, която не е записана в книгата на този закон, ГОСПОД ще докара върху теб, докато бъдеш изтребен.</verse>
        <verse osisID='Deut.28.62'>Ще останете малко на брой, докато по множество бяхте като звездите на небето, защото ти не послуша гласа на ГОСПОДА, своя Бог.</verse>
        <verse osisID='Deut.28.63'>И както на ГОСПОД му беше драго за вас, да ви прави добро и да ви умножава, така на ГОСПОД ще Му бъде драго да ви унищожава и да ви изтребва; и ще бъдете изтръгнати от земята, в която отиваш да я притежаваш.</verse>
        <verse osisID='Deut.28.64'>И ГОСПОД ще те разпръсне между всичките народи, от единия край на земята до другия край на земята; и там ще служиш на други богове, дърво и камък, които нито ти си познавал, нито бащите ти.</verse>
        <verse osisID='Deut.28.65'>И между тези народи няма да намериш покой и стъпалото на крака ти няма да намери място за почивка; там ГОСПОД ще ти даде треперещо сърце, помрачени очи и отчаяние на душата.</verse>
        <verse osisID='Deut.28.66'>Животът ти ще виси на косъм пред теб и ти ще се страхуваш денем и нощем, и няма да си уверен за живота си.</verse>
        <verse osisID='Deut.28.67'>Сутрин ще казваш: О, да беше вечер! — а вечер ще казваш: О, да беше сутрин! — заради страха, който ще ужасява сърцето ти и заради гледката, която ще виждат очите ти.</verse>
        <verse osisID='Deut.28.68'>И ГОСПОД ще те върне в Египет с кораби по пътя, за който ти казах: Няма да го видиш повече. И там ще се предложите за продан на враговете си като роби и робини, но няма да има кой да ви купува.</verse>
      </chapter>
      <chapter osisID='Deut.29'>
        <verse osisID='Deut.29.1'>Това са думите на завета, който ГОСПОД заповяда на Мойсей да направи с израилевите синове в моавската земя, освен завета, който направи с тях на Хорив.</verse>
        <verse osisID='Deut.29.2'>И Мойсей повика целия Израил и им каза: Вие видяхте всичко, което ГОСПОД направи пред очите ви в египетската земя на фараона и на всичките му слуги, и на цялата му земя:</verse>
        <verse osisID='Deut.29.3'>големите изпитания, които очите ти видяха, знаменията и онези големи чудеса.</verse>
        <verse osisID='Deut.29.4'>Но до този ден ГОСПОД не ви даде сърце, за да разбирате, и очи, за да виждате, и уши, за да слушате.</verse>
        <verse osisID='Deut.29.5'>И Аз ви водих четиридесет години в пустинята. Дрехите ви не овехтяха на вас и обувката ти не се износи на крака ти.</verse>
        <verse osisID='Deut.29.6'>Хляб не ядохте и вино или спиртно питие не пихте, за да познаете, че Аз съм ГОСПОД, вашият Бог.</verse>
        <verse osisID='Deut.29.7'>И когато дойдохте на това място, есевонският цар Сион и васанският цар Ог излязоха против нас на бой, но ние ги разбихме,</verse>
        <verse osisID='Deut.29.8'>завзехме земята им и я дадохме на рувимците, на гадците и на половината от племето на манасийците за наследство.</verse>
        <verse osisID='Deut.29.9'>Затова пазете думите на този завет и ги вършете, за да благоуспявате във всичко, което правите.</verse>
        <verse osisID='Deut.29.10'>Днес вие всички стоите пред ГОСПОДА, своя Бог — началниците ви, племената ви, старейшините ви и надзорниците ви — всичките израилеви мъже,</verse>
        <verse osisID='Deut.29.11'>децата ви, и жените ви, и чужденецът ти, който е сред становете ти — от дървосекача ти до водоносеца ти —</verse>
        <verse osisID='Deut.29.12'>за да встъпиш в завета на ГОСПОДА, своя Бог, и в Неговата клетва, която ГОСПОД, твоят Бог, прави с теб днес,</verse>
        <verse osisID='Deut.29.13'>за да те утвърди днес като Свой народ, и Той да ти бъде Бог, както ти говори и както се закле на бащите ти, на Авраам, Исаак и Яков.</verse>
        <verse osisID='Deut.29.14'>И не само с вас правя този завет и тази клетва,</verse>
        <verse osisID='Deut.29.15'>а както с онзи, който е тук с нас днес пред ГОСПОДА, нашия Бог, така и с онзи, който не е тук с нас днес;</verse>
        <verse osisID='Deut.29.16'>защото вие знаете как живеехме в египетската земя и как минахме сред народите, през които минахте;</verse>
        <verse osisID='Deut.29.17'>и видяхте гнусотиите им и идолите им от дърво, камък, сребро и злато, които са сред тях;</verse>
        <verse osisID='Deut.29.18'>така че да няма мъж или жена, или род, или племе между вас, чието сърце да се отклонява днес от ГОСПОДА, нашия Бог, за да отиде да служи на боговете на онези народи; и да няма между вас корен, който да ражда отрова и пелин,</verse>
        <verse osisID='Deut.29.19'>и когато чуе думите на тази клетва, да се ласкае в сърцето си и да каже: Ще имам мир, ако и да ходя в закоравяването на сърцето си! — за да погине напоеното заедно с жадното.</verse>
        <verse osisID='Deut.29.20'>ГОСПОД няма да му прости, а тогава гневът на ГОСПОДА и ревността Му ще пламнат против този човек и всяко проклятие, което е написано в тази книга, ще легне върху него и ГОСПОД ще изличи името му под небето.</verse>
        <verse osisID='Deut.29.21'>И ГОСПОД ще го отдели за погибел от всичките израилеви племена, според всичките проклятия на завета, който е написан в тази книга на закона.</verse>
        <verse osisID='Deut.29.22'>И идното поколение, синовете ви, които идват след вас, и чужденецът, който идва от далечна земя, ще кажат, когато видят язвите на онази земя и болестите, които ГОСПОД е нанесъл на нея,</verse>
        <verse osisID='Deut.29.23'>и че цялата земя е сяра и сол, пожарище, не се сее, нито ражда, нито никне на нея някаква трева, както след разорението на Содом и Гомора, Адма и Цевоим, които ГОСПОД разори в гнева Си и в яростта Си,</verse>
        <verse osisID='Deut.29.24'>тогава всичките народи ще кажат: Защо ГОСПОД направи така на тази земя? За какво е яростта на този голям гняв?</verse>
        <verse osisID='Deut.29.25'>И ще им кажат: Защото оставиха завета на ГОСПОДА, Бога на бащите си, който Той направи с тях, когато ги изведе от египетската земя,</verse>
        <verse osisID='Deut.29.26'>и защото отидоха и служиха на други богове и им се поклониха — богове, които те не познаваха, и които Той не им беше отредил.</verse>
        <verse osisID='Deut.29.27'>Затова пламна гневът на ГОСПОДА против тази земя, за да докара върху нея всяко проклятие, което е написано в тази книга.</verse>
        <verse osisID='Deut.29.28'>И ГОСПОД ги изкорени от земята им с гняв, с ярост и с голямо негодуване и ги хвърли в друга земя, както е днес.</verse>
        <verse osisID='Deut.29.29'>Скритото е на ГОСПОДА, нашия Бог, а откритото е на нас и на синовете ни до века, за да изпълняваме всичките думи на този закон.</verse>
      </chapter>
      <chapter osisID='Deut.30'>
        <verse osisID='Deut.30.1'>И когато дойдат върху теб всички тези слова, благословението и проклятието, които поставих пред теб, и ти ги вземеш присърце сред всичките народи, където ГОСПОД, твоят Бог, те е изгонил,</verse>
        <verse osisID='Deut.30.2'>и се обърнеш към ГОСПОДА, своя Бог, и послушаш гласа Му с цялото си сърце и с цялата си душа, според всичко, което днес ти заповядвам — ти и синовете ти —</verse>
        <verse osisID='Deut.30.3'>тогава ГОСПОД, твоят Бог, ще те върне от плен и ще се смили над теб и ще те събере отново от всичките народи, между които ГОСПОД, твоят Бог, те е разпръснал.</verse>
        <verse osisID='Deut.30.4'>И ако бяха изгонените ти до краищата на небето, и оттам ГОСПОД, твоят Бог, ще те събере, и оттам ще те вземе.</verse>
        <verse osisID='Deut.30.5'>И ГОСПОД, твоят Бог, ще те доведе в земята, която бащите ти притежаваха и ти ще я притежаваш; Той ще ти направи добро, и ще те умножи повече от бащите ти.</verse>
        <verse osisID='Deut.30.6'>И ГОСПОД, твоят Бог, ще обреже сърцето ти и сърцето на потомството ти, за да обичаш ГОСПОДА, своя Бог, с цялото си сърце и с цялата си душа, за да живееш.</verse>
        <verse osisID='Deut.30.7'>И ГОСПОД, твоят Бог, ще сложи всички тези проклятия върху враговете ти и върху онези, които те мразят, които те преследваха.</verse>
        <verse osisID='Deut.30.8'>И ти ще се обърнеш и ще послушаш гласа на ГОСПОДА, и ще изпълняваш всичките Му заповеди, които днес ти заповядвам.</verse>
        <verse osisID='Deut.30.9'>И ГОСПОД, твоят Бог, ще ти даде изобилие във всичките дела на ръката ти, в плода на утробата ти, в плода на добитъка ти и в плода на земята ти; защото ГОСПОД отново ще се зарадва над теб, за да ти прави добро, както се е радвал над бащите ти;</verse>
        <verse osisID='Deut.30.10'>ако послушаш гласа на ГОСПОДА, своя Бог, да пазиш заповедите Му и наредбите Му, които са написани в тази книга на закона, и ако се обърнеш към ГОСПОДА, своя Бог, с цялото си сърце и с цялата си душа.</verse>
        <verse osisID='Deut.30.11'>Понеже тази заповед, която днес ти заповядвам, не е прекалено трудна за теб, нито е далеч.</verse>
        <verse osisID='Deut.30.12'>Не е в небето, за да кажеш: Кой ще се изкачи в небето за нас, за да ни я донесе, така че да я чуем и да я спазваме?</verse>
        <verse osisID='Deut.30.13'>Не е и отвъд морето, за да кажеш: Кой ще премине морето за нас, за да ни я донесе, така че да я чуем и да я спазваме?</verse>
        <verse osisID='Deut.30.14'>Но думата е много близо до теб, в устата ти и в сърцето ти, за да я спазваш.</verse>
        <verse osisID='Deut.30.15'>Ето, днес аз поставих пред теб живота и доброто, смъртта и злото,</verse>
        <verse osisID='Deut.30.16'>като ти заповядвам днес да любиш ГОСПОДА, своя Бог, да ходиш в Неговите пътища и да пазиш заповедите Му, наредбите Му и правилата Му, за да живееш и да се умножаваш, и ГОСПОД, твоят Бог, да те благослови в земята, в която влизаш, за да я завладееш.</verse>
        <verse osisID='Deut.30.17'>Но ако сърцето ти се отвърне и не слушаш, и се отклониш, и се кланяш на други богове, и им служиш,</verse>
        <verse osisID='Deut.30.18'>днес аз ви заявявам, че непременно ще погинете; няма да продължите дните си на земята, към която преминавате през Йордан, за да влезете да я завладеете.</verse>
        <verse osisID='Deut.30.19'>Призовавам небесата и земята като свидетели против вас днес, че поставих пред вас живота и смъртта, благословението и проклятието. Затова, избери живота, за да живееш, ти и потомството ти,</verse>
        <verse osisID='Deut.30.20'>да обичаш ГОСПОДА, своя Бог, да слушаш гласа Му, и да се привързваш към Него; защото това е животът ти и дължината на дните ти, за да живееш в земята, за която ГОСПОД се закле на бащите ти, на Авраам, Исаак и Яков, да им я даде.</verse>
      </chapter>
      <chapter osisID='Deut.31'>
        <verse osisID='Deut.31.1'>И Мойсей отиде и изговори тези думи пред целия Израил.</verse>
        <verse osisID='Deut.31.2'>И им каза: Аз съм на сто и двадесет години днес; не мога вече да излизам и да влизам; и ГОСПОД ми каза: Няма да преминеш този Йордан.</verse>
        <verse osisID='Deut.31.3'>ГОСПОД, твоят Бог, Той ще премине пред теб; Той ще изтреби тези народи отпред теб и ти ще ги наследиш. Иисус, той ще премине пред теб, както ГОСПОД говори.</verse>
        <verse osisID='Deut.31.4'>И ГОСПОД ще им направи така, както направи на аморейските царе Сион и Ог и на земята им, които изтреби.</verse>
        <verse osisID='Deut.31.5'>И ГОСПОД ще ги предаде пред вас, за да им направите според цялата заповед, която ви заповядах.</verse>
        <verse osisID='Deut.31.6'>Бъдете силни и смели, не се бойте и не се страхувайте от тях; защото ГОСПОД, твоят Бог, Той е, който върви с теб. Той няма да отстъпи от теб и няма да те остави.</verse>
        <verse osisID='Deut.31.7'>Тогава Мойсей повика Иисус и му каза пред очите на целия Израил: Бъди силен и смел, защото ти ще влезеш с този народ в земята, за която ГОСПОД се закле на бащите им да им я даде, и ти ще им я разпределиш за наследство.</verse>
        <verse osisID='Deut.31.8'>И ГОСПОД, Той е, който върви пред теб; Той ще бъде с теб; няма да отстъпи от теб и няма да те остави. Не се бой и не се страхувай.</verse>
        <verse osisID='Deut.31.9'>И Мойсей написа този закон и го предаде на свещениците, синовете на Леви, които носеха ковчега на ГОСПОДНИЯ завет, и на всичките израилеви старейшини.</verse>
        <verse osisID='Deut.31.10'>И Мойсей им заповяда и каза: В края на всяка седма година, на определеното време в годината на опрощаването, на празника на колибите,</verse>
        <verse osisID='Deut.31.11'>когато целият Израил идва да се явява пред ГОСПОДА, твоя Бог, на мястото, което Той избере, да прочиташ този закон пред целия Израил на всеослушание.</verse>
        <verse osisID='Deut.31.12'>Събирай народа — мъжете и жените, и децата, и чужденеца ти, който е вътре в портите ти — за да чуят и да се научат, и да се боят от ГОСПОДА, вашия Бог, и да внимават да вършат всичките думи на този закон.</verse>
        <verse osisID='Deut.31.13'>И децата им, които не знаят, да чуят и да се научат да се боят от ГОСПОДА, вашия Бог, през всичките дни, които живеете в земята, към която преминавате Йордан, за да я завладеете.</verse>
        <verse osisID='Deut.31.14'>И ГОСПОД каза на Мойсей: Ето, наближават дните ти да умреш; повикай Иисус и се представете в шатъра за срещане, за да му дам заповед. И Мойсей и Иисус отидоха и се представиха в шатъра за срещане.</verse>
        <verse osisID='Deut.31.15'>И ГОСПОД се яви в шатъра в облачен стълб; и облачният стълб застана при входа на шатъра.</verse>
        <verse osisID='Deut.31.16'>И ГОСПОД каза на Мойсей: Ето, ти ще легнеш при бащите си; а този народ ще се надигне и ще блудства след чуждите богове на земята, сред която отиват, а Мен ще оставят и ще нарушат завета Ми, който направих с тях.</verse>
        <verse osisID='Deut.31.17'>И в онзи ден гневът Ми ще пламне против тях и Аз ще ги оставя, и ще скрия лицето Си от тях; и ще бъдат погълнати и много злини и скърби ще ги постигнат. И в онзи ден народът ще каже: Не ме ли постигнаха тези злини, понеже моят Бог не е сред мен?</verse>
        <verse osisID='Deut.31.18'>Но в онзи ден Аз непременно ще скрия лицето Си заради цялото зло, което са сторили, защото са се обърнали към други богове.</verse>
        <verse osisID='Deut.31.19'>Затова сега си запишете тази песен и научете израилевите синове на нея; сложете я в устата им, така че тази песен да Ми бъде свидетел против израилевите синове.</verse>
        <verse osisID='Deut.31.20'>Защото ще ги заведа в земята, където текат мляко и мед, за която се заклех на бащите им, и те ще ядат и ще се наситят, и ще затлъстеят; и тогава ще се обърнат към други богове и ще им служат, и ще Ме презрат и ще нарушат завета Ми.</verse>
        <verse osisID='Deut.31.21'>И когато ги постигнат много злини и скърби, тази песен ще свидетелства срещу тях като свидетел, защото няма да се забрави от устата на потомството им; понеже Аз зная какво мислят още днес, преди да съм ги завел в земята, за която съм се заклел.</verse>
        <verse osisID='Deut.31.22'>И Мойсей написа тази песен в същия ден и научи израилевите синове на нея.</verse>
        <verse osisID='Deut.31.23'>И ГОСПОД заповяда на Иисус, сина на Навий, и каза: Бъди силен и смел, защото ти ще въведеш израилевите синове в земята, за която им се заклех, и Аз ще бъда с теб.</verse>
        <verse osisID='Deut.31.24'>И когато Мойсей свърши да пише думите на този закон в книга, до края им,</verse>
        <verse osisID='Deut.31.25'>Мойсей заповяда на левитите, които носеха ковчега на ГОСПОДНИЯ завет, и им каза:</verse>
        <verse osisID='Deut.31.26'>Вземете тази книга на закона и я сложете до ковчега на завета на ГОСПОДА, своя Бог, за да бъде там свидетел против теб.</verse>
        <verse osisID='Deut.31.27'>Защото аз знам непокорството ти и коравия ти врат. Ето, докато аз все още съм жив с вас днес, вие бяхте непокорни на ГОСПОДА — а колко повече когато умра!</verse>
        <verse osisID='Deut.31.28'>Съберете при мен всичките старейшини на племената ви и надзорниците ви, за да говоря тези думи в ушите им и да призова небесата и земята за свидетели против тях.</verse>
        <verse osisID='Deut.31.29'>Защото знам, че след смъртта ми вие съвсем ще се покварите и ще се отклоните от пътя, който ви заповядах; и злото ще ви постигне в последните дни, понеже ще вършите зло в очите на ГОСПОДА, като Го разгневявате с делото на ръцете си.</verse>
        <verse osisID='Deut.31.30'>Тогава Мойсей говори на всеослушание на цялото събрание на Израил думите на тази песен докрай:</verse>
      </chapter>
      <chapter osisID='Deut.32'>
        <verse osisID='Deut.32.1'>Слушайте, небеса, и ще говоря; и чуй, земьо, думите на устата ми!</verse>
        <verse osisID='Deut.32.2'>Нека учението ми да падне като дъжда, словото ми да капе като росата, като ситен дъжд върху нежната зеленина и като пороен дъжд върху тревата;</verse>
        <verse osisID='Deut.32.3'>защото ще провъзглася Името на ГОСПОДА. Отдайте величие на нашия Бог!</verse>
        <verse osisID='Deut.32.4'>Той е Канарата, делото му е съвършено, защото всичките Му пътища са прави. Бог на истина и у Него няма неправда; праведен и прав е Той.</verse>
        <verse osisID='Deut.32.5'>Те се поквариха, не са Негови деца, позор е за тях, поколение извратено и нечестно.</verse>
        <verse osisID='Deut.32.6'>Така ли отплащате на ГОСПОДА, глупав и неразумен народе? Не е ли Той твоят Отец, който те изкупи? Той те направи и утвърди.</verse>
        <verse osisID='Deut.32.7'>Спомни си древните дни, замисли се за годините на много поколения. Попитай баща си и той ще ти извести, старейшините си и те ще ти кажат.</verse>
        <verse osisID='Deut.32.8'>Когато Всевишният даваше на народите наследството им, когато раздели човешките синове, постави границите на народите според броя на израилевите синове.</verse>
        <verse osisID='Deut.32.9'>Защото делът на ГОСПОДА е Неговият народ, Яков е мярката на Неговото наследство.</verse>
        <verse osisID='Deut.32.10'>Той го намери в пустинна земя и в пустошта, във воя на пустинята. Обгради ги, настави го, пази го като зеницата на окото Си.</verse>
        <verse osisID='Deut.32.11'>Както орел разбутва гнездото си и кръжи над малките си, разпростира крилата си и ги вдига, носи ги на крилата си;</verse>
        <verse osisID='Deut.32.12'>така ГОСПОД сам го води и нямаше с него чужд бог.</verse>
        <verse osisID='Deut.32.13'>Възнесе го по високите страни на земята, за да яде произведенията на нивите, и го кърми с мед от канарата и с масло от кремъчната скала,</verse>
        <verse osisID='Deut.32.14'>с каймак от кравите и мляко от овцете, с тлъстина от агнета и овни васански, и козли, с най-избраната пшеница и ти пи вино — кръв гроздова.</verse>
        <verse osisID='Deut.32.15'>Но Йесурун затлъстя и ритна — ти затлъстя, надебеля, угои се — и остави Бога, който го направи, и презря Канарата на спасението си.</verse>
        <verse osisID='Deut.32.16'>С чужди богове Го раздразниха до ревност, с мерзости Го разгневиха.</verse>
        <verse osisID='Deut.32.17'>Пожертваха на демони, а не на Бога, на богове, които не познаваха, на нови богове, въведени наскоро, от които бащите ви не се бояха.</verse>
        <verse osisID='Deut.32.18'>Ти пренебрегна Канарата, която те роди, и забрави Бога, който те създаде.</verse>
        <verse osisID='Deut.32.19'>И ГОСПОД видя и ги отхвърли, защото го разгневиха синовете Му и дъщерите Му.</verse>
        <verse osisID='Deut.32.20'>И каза: Ще скрия лицето Си от тях, ще видя какъв ще бъде краят им, защото са извратено поколение, синове, в които няма вярност.</verse>
        <verse osisID='Deut.32.21'>Те ме раздразниха до ревност с онова, което не е Бог, разгневиха Ме с идолите си. Затова и Аз ще ги раздразня до ревност с онези, които не са народ, с народ несмислен ще ги разгневя.</verse>
        <verse osisID='Deut.32.22'>Защото огън пламна в гнева Ми и ще гори до най-дълбокия Шеол; ще изгори земята с реколтата й и ще запали основите на планините.</verse>
        <verse osisID='Deut.32.23'>Ще натрупам злини върху тях, ще хвърля срещу тях стрелите си.</verse>
        <verse osisID='Deut.32.24'>Ще излинеят от глад, ще бъдат изпоядени от треска и страшен мор и ще изпратя върху тях зверски зъби и отровата на пълзящите в праха.</verse>
        <verse osisID='Deut.32.25'>Вън мечът, а вътре ужас ще погубва младежа и девойката, кърмачето и белокосия старец.</verse>
        <verse osisID='Deut.32.26'>Щях да кажа: Ще ги разпилея, ще излича спомена за тях отсред хората! —</verse>
        <verse osisID='Deut.32.27'>ако не се боях от предизвикателството на врага, да не би противниците им да разберат погрешно, да не би да кажат: Издигнатата ни ръка направи всичко това, а не ГОСПОД.</verse>
        <verse osisID='Deut.32.28'>Защото са народ, изгубил всякакъв разсъдък и разум няма в тях.</verse>
        <verse osisID='Deut.32.29'>О, да бяха мъдри, да разбираха това, да бяха размислили за края си!</verse>
        <verse osisID='Deut.32.30'>Как би могъл един да прогони хиляда и двама да обърнат в бяг десет хиляди, ако Канарата им не ги беше продала и ГОСПОД не ги беше предал!</verse>
        <verse osisID='Deut.32.31'>Защото тяхната канара не е като нашата Канара — дори самите ни врагове съдят за това.</verse>
        <verse osisID='Deut.32.32'>Понеже тяхната лоза е от содомската лоза и от гоморските ниви; гроздето им е отровно грозде, гроздовете им са горчиви.</verse>
        <verse osisID='Deut.32.33'>Виното им е драконова отрова и смъртоносна змийска отрова.</verse>
        <verse osisID='Deut.32.34'>Това не е ли скрито у Мен, запечатано в съкровищниците Ми?</verse>
        <verse osisID='Deut.32.35'>Отмъщението е Мое и възмездието за времето, когато кракът им ще се подхлъзне, защото денят на гибелта им е близо и неизбежното бърза към тях.</verse>
        <verse osisID='Deut.32.36'>Защото ГОСПОД ще съди народа Си и ще се смили над слугите Си, когато види, че изчезна силата им, и че не остана никой — роб или свободен.</verse>
        <verse osisID='Deut.32.37'>И ще каже: Къде са боговете им, канарата, на която се уповаваха,</verse>
        <verse osisID='Deut.32.38'>които ядяха тлъстината на жертвите им и пиеха виното на възлиянието им? Нека те станат и ви помогнат, нека те ви бъдат закрила!</verse>
        <verse osisID='Deut.32.39'>Вижте сега, че Аз, Аз съм и освен Мен няма бог. Аз умъртвявам и Аз съживявам, Аз наранявам и Аз изцелявам и няма кой да избавя от ръката Ми!</verse>
        <verse osisID='Deut.32.40'>Защото вдигам ръката Си към небето и казвам: Жив съм Аз до века!</verse>
        <verse osisID='Deut.32.41'>Ако изостря блестящия Си меч и ръката Ми поеме съда, ще отмъстя на враговете Си и ще отплатя на онези, които Ме мразят.</verse>
        <verse osisID='Deut.32.42'>Ще напоя стрелите Си с кръв и мечът Ми ще поглъща плът, с кръвта на убитите и на пленените, от главите на вражеските князе.</verse>
        <verse osisID='Deut.32.43'>Ликувайте, народи, с Неговия народ, защото Той отмъсти за кръвта на слугите Си и ще отдаде възмездие на враговете Си, и ще направи умилостивение за земята Си и за народа Си.</verse>
        <verse osisID='Deut.32.44'>И Мойсей дойде и изговори всичките думи на тази песен на всеослушание пред народа, той и Осия, сина на Навий.</verse>
        <verse osisID='Deut.32.45'>И когато Мойсей свърши да говори всички тези думи на целия Израил,</verse>
        <verse osisID='Deut.32.46'>той им каза: Насочете сърцата си към всички тези думи, с които днес ви засвидетелствам, и ги заповядайте на синовете си, за да внимават да вършат всичките думи на този закон.</verse>
        <verse osisID='Deut.32.47'>Защото за вас това не е празно слово, а това е животът ви; и чрез това слово ще продължите живота си в земята, към която преминавате Йордан, за да я завладеете.</verse>
        <verse osisID='Deut.32.48'>И ГОСПОД говори на Мойсей в същия този ден и каза:</verse>
        <verse osisID='Deut.32.49'>Изкачи се на тази планина Аварим, планината Нево, която е в моавската земя срещу Ерихон, и разгледай ханаанската земя, която давам на израилевите синове за притежание.</verse>
        <verse osisID='Deut.32.50'>И ще умреш на планината, на която ще се изкачиш, и ще се прибереш при народа си, както брат ти Аарон умря на планината Ор и се прибра при народа си,</verse>
        <verse osisID='Deut.32.51'>защото постъпихте невярно към Мен сред израилевите синове при водите на Мерива-Кадис в пустинята Цин, понеже не Ме осветихте сред израилевите синове.</verse>
        <verse osisID='Deut.32.52'>Затова ще видиш земята отдалеч, но няма да влезеш там, в земята, която давам на израилевите синове.</verse>
      </chapter>
      <chapter osisID='Deut.33'>
        <verse osisID='Deut.33.1'>И това е благословението, с което Божият човек Мойсей благослови израилевите синове преди смъртта си.</verse>
        <verse osisID='Deut.33.2'>И той каза: ГОСПОД дойде от Синай и ги озари от Сиир; заблестя от планината Фаран и дойде от светите си множества; от дясната Му страна излезе огнен закон за тях.</verse>
        <verse osisID='Deut.33.3'>Да, Той люби народите; всичките Му светии са в ръката Ти, седят при краката Ти, всеки приема думите Ти.</verse>
        <verse osisID='Deut.33.4'>Мойсей ни заповяда закон, наследство за събранието на Яков.</verse>
        <verse osisID='Deut.33.5'>И Той беше цар в Есурун, когато началниците на народа се събраха, всичките израилеви племена заедно.</verse>
        <verse osisID='Deut.33.6'>Да живее Рувим и да не умре, и мъжете му да бъдат многобройни!</verse>
        <verse osisID='Deut.33.7'>А това каза за Юда: Чуй, ГОСПОДИ, гласа на Юда и доведи го при народа му. Ръцете му да бъдат достатъчни за него и Ти му бъди помощ срещу противниците му!</verse>
        <verse osisID='Deut.33.8'>А за Леви каза: Тумимът Ти и Уримът Ти да бъдат със светия ти човек, когото си изпитал в Маса, и с когото си се карал при водите на Мерива;</verse>
        <verse osisID='Deut.33.9'>който каза за баща си и за майка си: Не съм ги видял. — и не призна братята си и не знаеше синовете си; защото съблюдаваха словото Ти и опазиха Твоя завет.</verse>
        <verse osisID='Deut.33.10'>Те ще учат Яков на Твоите правила и Израил на Твоя закон. Ще сложат тамян пред Теб и цели всеизгаряния на олтара Ти.</verse>
        <verse osisID='Deut.33.11'>Благослови, ГОСПОДИ, богатството му и благоволи в делото на ръцете му; смажи слабините на онези, които въстават против него, и на онези, които го мразят, за да не станат повече!</verse>
        <verse osisID='Deut.33.12'>За Вениамин каза: Възлюбеният на ГОСПОДА! Ще живее в безопасност при Него; Той ще го закриля всеки ден и ще живее между рамената Му.</verse>
        <verse osisID='Deut.33.13'>А за Йосиф каза: Благословена от ГОСПОДА да бъде земята му със скъпоценните дарове на небето, с росата и с даровете от лежащата долу бездна,</verse>
        <verse osisID='Deut.33.14'>и със скъпоценните плодове на слънцето, и със скъпоценните произведения на месеците,</verse>
        <verse osisID='Deut.33.15'>и с превъзходните дарове на древните планини, и със скъпоценните дарове на вечните хълмове,</verse>
        <verse osisID='Deut.33.16'>и със скъпоценните дарове на земята и пълнотата й, и с благоразположението на Онзи, който се яви в къпината. Това нека дойде на главата на Йосиф и на темето на отделения от братята му!</verse>
        <verse osisID='Deut.33.17'>Славата му е като на първородния му юнец и роговете му — като роговете на дивото говедо; с тях той ще избоде народите, всички заедно, до краищата на земята. Тези са Ефремовите десетки хиляди, тези са Манасиевите хиляди.</verse>
        <verse osisID='Deut.33.18'>А за Завулон каза: Весели се, Завулоне, в излизането си и ти, Исахаре, в шатрите си!</verse>
        <verse osisID='Deut.33.19'>Ще свикат народите на планината; там ще принасят жертви на правда, защото ще сучат изобилието на моретата и скритите съкровища на пясъка.</verse>
        <verse osisID='Deut.33.20'>А за Гад каза: Благословен онзи, който разширява Гад! Той лежи като лъв и разкъсва и ръка и глава.</verse>
        <verse osisID='Deut.33.21'>Той си осигури първия дял, защото там бе запазена частта на законодателя. Той дойде начело на народа, извърши правосъдието на ГОСПОДА и Неговите присъди с Израил.</verse>
        <verse osisID='Deut.33.22'>А за Дан каза: Дан е млад лъв, ще скочи от Васан.</verse>
        <verse osisID='Deut.33.23'>А за Нефталим каза: Нефталиме, наситен с благоразположение и пълен с благословението на ГОСПОДА, завладей запада и юга!</verse>
        <verse osisID='Deut.33.24'>А за Асир каза: Благословен със синове да е Асир, да бъде благоугоден на братята си и да потопи крака си в масло!</verse>
        <verse osisID='Deut.33.25'>Желязо и бронз да бъдат резетата ти и силата ти — като дните ти!</verse>
        <verse osisID='Deut.33.26'>Няма друг като Йесуруновия Бог, който се носи по небесата и ти идва на помощ и на облаците във великолепието Си.</verse>
        <verse osisID='Deut.33.27'>Вечният Бог е твое прибежище и подпора са ти вечните ръце; и Той ще изгони врага от пред теб и ще каже: Изтреби!</verse>
        <verse osisID='Deut.33.28'>Тогава Израил ще живее в безопасност, изворът на Яков — отделен, в земя на жито и ново вино, и от небесата му ще таи роса.</verse>
        <verse osisID='Deut.33.29'>Блажен си ти, Израилю; кой е като теб, народ спасен от ГОСПОДА, който е щитът на помощта ти и мечът на величието ти! Враговете ти ще ти се покорят лицемерно и ти ще тъпчеш високите им места.</verse>
      </chapter>
      <chapter osisID='Deut.34'>
        <verse osisID='Deut.34.1'>И Мойсей се изкачи от равнините на Моав на планината Нево, на върха Фасга, който е срещу Ерихон. И ГОСПОД му даде да види цялата земя на Галаад до Дан,</verse>
        <verse osisID='Deut.34.2'>и целия Нефталим, и земята на Ефрем и Манасия, цялата земя на Юда до западното море,</verse>
        <verse osisID='Deut.34.3'>южната страна и околността на Йордан, долината на Ерихон, града на палмите, до Сигор.</verse>
        <verse osisID='Deut.34.4'>И ГОСПОД му каза: Това е земята, за която се заклех на Авраам, Исаак и Яков, като казах: На твоето потомство ще я дам. Дадох ти да я видиш с очите си, но няма да преминеш в нея.</verse>
        <verse osisID='Deut.34.5'>И ГОСПОДНИЯТ слуга Мойсей умря там, в моавската земя, според думата на ГОСПОДА.</verse>
        <verse osisID='Deut.34.6'>И Той го погреба в долината в моавската земя срещу Ветфегор; и до днес никой не знае гроба му.</verse>
        <verse osisID='Deut.34.7'>Мойсей беше на сто и двадесет години, когато умря; очите му не бяха отслабнали и силата му не беше намаляла.</verse>
        <verse osisID='Deut.34.8'>И израилевите синове плакаха за Мойсей тридесет дни в равнините на Моав; така се изпълниха дните на плача и жалейката за Мойсей.</verse>
        <verse osisID='Deut.34.9'>А Иисус, синът на Навий, беше изпълнен с дух на мъдрост, защото Мойсей беше положил ръцете си на него; и израилевите синове го слушаха и вършеха това, което ГОСПОД беше заповядал на Мойсей.</verse>
        <verse osisID='Deut.34.10'>И оттогава вече не се издигна в Израил пророк като Мойсей, когото ГОСПОД да познава лице в лице,</verse>
        <verse osisID='Deut.34.11'>с всичките знамения �� чудеса, които ГОСПОД го изпрати да извърши в египетската земя, на фараона, на всичките му слуги и на цялата му земя,</verse>
        <verse osisID='Deut.34.12'>и с цялата могъща сила и с всички велики и страшни дела, които Мойсей извърши пред очите на целия Израил.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Rom'>
      <chapter osisID='Rom.1'>
        <verse osisID='Rom.1.1'>Павел, слуга на Иисус Христос, призован за апостол, отделен за Божието благовестие,</verse>
        <verse osisID='Rom.1.2'>което Той беше обещал отпреди чрез пророците Си в светите Писания,</verse>
        <verse osisID='Rom.1.3'>за Неговия Син, който по плът се роди от потомството на Давид</verse>
        <verse osisID='Rom.1.4'>и беше обявен като Божи Син със сила, според Духа на святост, чрез възкресението от мъртвите – Иисус Христос, нашия Господ,</verse>
        <verse osisID='Rom.1.5'>чрез когото получихме благодат и апостолство, за да покоряваме на вярата всички народи в Неговото Име,</verse>
        <verse osisID='Rom.1.6'>между които сте и вие, призованите на Иисус Христос;</verse>
        <verse osisID='Rom.1.7'>до всички в Рим, които са възлюбени от Бога, призовани светии: Благодат и мир да бъдат с вас от Бога, нашия Отец, и Господ Иисус Христос!</verse>
        <verse osisID='Rom.1.8'>Най-напред благодаря на моя Бог чрез Иисус Христос за всички вас, за това, че за вашата вяра се говори по целия свят.</verse>
        <verse osisID='Rom.1.9'>Защото Бог, на когото служа с духа си в благовестването на Неговия Син, ми е свидетел, че непрестанно ви споменавам винаги в молитвите си,</verse>
        <verse osisID='Rom.1.10'>като се моля, ако може най-после сега да успея с Божията воля да дойда при вас.</verse>
        <verse osisID='Rom.1.11'>Защото копнея да ви видя, за да ви предам някой духовен дар за вашето утвърждаване,</verse>
        <verse osisID='Rom.1.12'>тоест, за да се утеша заедно с вас, всеки чрез вярата, която е в другия – и вашата, и моята.</verse>
        <verse osisID='Rom.1.13'>И желая, братя, да знаете, че много пъти се канех да дойда при вас, за да имам някой плод и между вас, както между другите народи, но досега съм бил възпрепятстван.</verse>
        <verse osisID='Rom.1.14'>Имам дълг както към гърци, така и към варвари, както към мъдри, така и към неучени.</verse>
        <verse osisID='Rom.1.15'>И така, доколкото зависи от мен, готов съм да проповядвам благовестието и на вас, които сте в Рим.</verse>
        <verse osisID='Rom.1.16'>Защото не се срамувам от благовестието (Христово), понеже то е Божията сила за спасение на всеки, който вярва – първо за юдеина, а после и за гърка.</verse>
        <verse osisID='Rom.1.17'>Защото в Него се открива Божията правда от вяра към вяра, както е писано: ?Праведният чрез вяра ще живее.“</verse>
        <verse osisID='Rom.1.18'>Защото Божият гняв се открива от небето срещу всяко безбожие и неправда на хората, които потискат истината чрез неправда;</verse>
        <verse osisID='Rom.1.19'>понеже това, което е възможно да се знае за Бога, им е известно, защото Бог им го изяви.</verse>
        <verse osisID='Rom.1.20'>Понеже от създанието на света това, което е невидимо у Него – вечната Му сила и божественост – се вижда ясно, разбираемо от творенията, така че те са без извинение.</verse>
        <verse osisID='Rom.1.21'>Защото познаха Бога, но нито Го прославиха като Бог, нито Му благодариха, а се извратиха в своите мъдрувания и безумното им сърце се помрачи.</verse>
        <verse osisID='Rom.1.22'>Като се представяха за мъдри, те глупееха,</verse>
        <verse osisID='Rom.1.23'>и размениха славата на нетленния Бог с образ, подобен на смъртен човек, на птици, на четирикраки и на пълзящи гадини.</verse>
        <verse osisID='Rom.1.24'>Затова според страстите на сърцата им Бог ги предаде на нечистота, за да се опозоряват телата им между самите тях –</verse>
        <verse osisID='Rom.1.25'>те, които замениха Божията истина с лъжата и се поклониха и служиха на творението, вместо на Твореца, който е благословен до века. Амин.</verse>
        <verse osisID='Rom.1.26'>Затова Бог ги предаде на срамни страсти — защото и жените им замениха естественото сношение с противоестествено.</verse>
        <verse osisID='Rom.1.27'>Също така и мъжете, като оставиха естественото сношение с жената, се разпалиха в похотта си един към друг, вършейки безобразие мъже с мъже, и приемаха в себе си заслужената отплата за своята заблуда.</verse>
        <verse osisID='Rom.1.28'>И понеже те отказаха да познават Бога, Бог ги предаде на развратен ум – да вършат това, което не е прилично,</verse>
        <verse osisID='Rom.1.29'>изпълнени с всякакъв вид неправда, блудство, порочност, алчност, злоба; пълни със завист, убийство, свадливост, измама и злонамереност;</verse>
        <verse osisID='Rom.1.30'>клюкари, клеветници, богоненавистници, нахални, горделиви, самохвалци, изобретатели на злини, непокорни на родителите си,</verse>
        <verse osisID='Rom.1.31'>безразсъдни, вероломни, без естествена обич, немилостиви;</verse>
        <verse osisID='Rom.1.32'>които, при все че знаят Божието постановление, че тези, които вършат такива работи, заслужават смърт, не само ги вършат, но и одобряват онези, които ги вършат.</verse>
      </chapter>
      <chapter osisID='Rom.2'>
        <verse osisID='Rom.2.1'>Затова ти си без извинение, о, човече, който и да си ти, който съдиш, защото в каквото съдиш другия, себе си осъждаш, понеже ти, който съдиш, вършиш същото.</verse>
        <verse osisID='Rom.2.2'>А знаем, че Божият съд е според истината върху тези, които вършат такива работи.</verse>
        <verse osisID='Rom.2.3'>И ти, човече, който съдиш онези, които вършат такива работи, мислиш ли, че ще избегнеш Божия съд, като вършиш и ти същото?</verse>
        <verse osisID='Rom.2.4'>Или презираш богатството на Неговата благост, търпеливост и дълготърпение, без да знаеш, че Божията благост те води към покаяние?</verse>
        <verse osisID='Rom.2.5'>Но с упорството си и непокаяното си сърце трупаш на себе си гняв за деня на гнева, когато ще се открие справедливият съд на Бога,</verse>
        <verse osisID='Rom.2.6'>който ще отплати на всекиго според делата му:</verse>
        <verse osisID='Rom.2.7'>вечен живот на тези, които с постоянство в добри дела търсят слава, почест и безсмъртие;</verse>
        <verse osisID='Rom.2.8'>и гняв и негодувание на онези, които са себелюбиви и не се покоряват на истината, а се покоряват на неправдата;</verse>
        <verse osisID='Rom.2.9'>скръб и неволя на всяка човешка душа, която върши зло – първо на юдеина, после и на гърка;</verse>
        <verse osisID='Rom.2.10'>а слава и почест, и мир на всеки, който върши добро – първо на юдеина, после и на гърка.</verse>
        <verse osisID='Rom.2.11'>Понеже Бог не гледа на лице.</verse>
        <verse osisID='Rom.2.12'>Защото тези, които са съгрешили без закон, без закон и ще погинат; и които са съгрешили под закона, чрез закона и ще бъдат съдени –</verse>
        <verse osisID='Rom.2.13'>защото не слушателите на закона са праведни пред Бога, а изпълнителите на закона ще бъдат оправдани;</verse>
        <verse osisID='Rom.2.14'>понеже, когато езичниците, които нямат закона, по природа вършат това, което се изисква от закона, и без да имат закон, те сами са закон за себе си,</verse>
        <verse osisID='Rom.2.15'>те доказват, че действието на закона е написано на сърцата им, за което свидетелства и тяхната съвест, а мислите им една друга се обвиняват или извиняват –</verse>
        <verse osisID='Rom.2.16'>в деня, когато Бог чрез Иисус Христос ще съди скритото на хората според моето благовестие.</verse>
        <verse osisID='Rom.2.17'>Ето, ти се наричаш юдеин и се облягаш на закона, и се хвалиш с Бога,</verse>
        <verse osisID='Rom.2.18'>и знаеш волята Му, и изпитваш мненията, понеже си обучен в закона,</verse>
        <verse osisID='Rom.2.19'>и си уверен в себе си, че си водач на слепите, светлина на онези, които са в тъмнина,</verse>
        <verse osisID='Rom.2.20'>наставник на неразумните, учител на невръстните, понеже имаш в закона олицетворение на познанието и на истината.</verse>
        <verse osisID='Rom.2.21'>Тогава ти, който учиш другиго, себе си не учиш ли? Ти, който проповядваш да не крадат, крадеш ли?</verse>
        <verse osisID='Rom.2.22'>Ти, който казваш да не прелюбодействат, прелюбодействаш ли? Ти, който се отвращаваш от идолите, светотатстваш ли?</verse>
        <verse osisID='Rom.2.23'>Ти, който се хвалиш със закона, позориш ли Бога, като нарушаваш закона?</verse>
        <verse osisID='Rom.2.24'>Защото ?заради вас се хули Божието Име между езичниците“, както е писано.</verse>
        <verse osisID='Rom.2.25'>Понеже обрязването наистина ползва, ако изпълняваш закона, но ако си нарушител на закона, твоето обрязване става необрязване.</verse>
        <verse osisID='Rom.2.26'>И така, ако необрязаният пази наредбите на закона, няма ли неговото необрязване да му се счете за обрязване?</verse>
        <verse osisID='Rom.2.27'>И онзи, който е в природното си състояние необрязан, но изпълнява закона, няма ли да осъди теб, който имаш писан закон и обрязване, но си престъпник на закона?</verse>
        <verse osisID='Rom.2.28'>Защото не е юдеин онзи, който е външно такъв, нито е обрязване онова, което е външно, на плътта;</verse>
        <verse osisID='Rom.2.29'>а юдеин е този, който е вътрешно такъв, и обрязване е това, което е на сърцето, в Духа, а не в буквата, чиято похвала не е от хората, а от Бога.</verse>
      </chapter>
      <chapter osisID='Rom.3'>
        <verse osisID='Rom.3.1'>Тогава какво е предимството на юдеина или каква е ползата от обрязването?</verse>
        <verse osisID='Rom.3.2'>Много, във всяко отношение. И първо, защото на тях се повериха Божиите слова.</verse>
        <verse osisID='Rom.3.3'>Тогава какво? Ако някои бяха неверни, тяхната невярност ще унищожи ли Божията вярност?</verse>
        <verse osisID='Rom.3.4'>Да не бъде! Но нека признаваме, че Бог е истинен, а всеки човек – лъжлив, както е писано: ?за да се оправдаеш в думите Си и да победиш, когато се съдиш.“</verse>
        <verse osisID='Rom.3.5'>Но ако нашата неправда изтъква Божията правда, какво ще кажем? Несправедлив ли е Бог, когато нанася гняв? По човешки говоря.</verse>
        <verse osisID='Rom.3.6'>Да не бъде! Понеже, как тогава Бог ще съди света?</verse>
        <verse osisID='Rom.3.7'>Защото, ако чрез моята лъжа Божията истина преизобилства за Неговата слава, то защо и аз още да бъда осъждан като грешник?</verse>
        <verse osisID='Rom.3.8'>И защо да не вършим зло, за да дойде добро, както някои клеветнически твърдят, че ние така говорим? На такива осъждането е справедливо.</verse>
        <verse osisID='Rom.3.9'>Тогава какво? Имаме ли ние някакво предимство пред езичниците? Съвсем не, защото вече обвинихме и юдеи, и гърци, че те всички са под грях.</verse>
        <verse osisID='Rom.3.10'>Както е писано: ?Няма праведен нито един,</verse>
        <verse osisID='Rom.3.11'>няма никой разумен, няма кой да търси Бога.</verse>
        <verse osisID='Rom.3.12'>Всички се отклониха, заедно станаха негодни, няма кой да върши добро, няма нито един.“</verse>
        <verse osisID='Rom.3.13'>?Гроб отворен е гърлото им, с езиците си мамят.“ ?Аспидова отрова има под устните им.“</verse>
        <verse osisID='Rom.3.14'>?Техните уста са пълни с проклятие и горчивина.“</verse>
        <verse osisID='Rom.3.15'>?Краката им са бързи да проливат кръв,</verse>
        <verse osisID='Rom.3.16'>опустошение и разорение е в пътищата им</verse>
        <verse osisID='Rom.3.17'>и те не са познали пътя на мира.“</verse>
        <verse osisID='Rom.3.18'>?Пред очите им няма страх от Бога.“</verse>
        <verse osisID='Rom.3.19'>А знаем, че каквото казва законът, казва го на онези, които са под закона, за да се затворят устата на всекиго и целият свят да бъде подсъдим пред Бога.</verse>
        <verse osisID='Rom.3.20'>Защото нито едно създание няма да се оправдае пред Него чрез делата на закона, понеже чрез закона става само познаването на греха.</verse>
        <verse osisID='Rom.3.21'>Но сега отделно от закона се яви Божията правда, за която свидетелстват законът и пророците,</verse>
        <verse osisID='Rom.3.22'>тоест Божието оправдание чрез вяра в Иисус Христос, за всички (и на всички), които вярват; защото няма разлика,</verse>
        <verse osisID='Rom.3.23'>защото всички съгрешиха и са лишени от Божията слава,</verse>
        <verse osisID='Rom.3.24'>но се оправдават даром от Неговата благодат чрез изкуплението, което е в Христос Иисус.</verse>
        <verse osisID='Rom.3.25'>Него Бог постави за умилостивение чрез Неговата кръв посредством вяра; за да покаже Своята правда в прощението на греховете, извършени по-напред, когато Бог дълготърпеше,</verse>
        <verse osisID='Rom.3.26'>за да покаже Своята правда в настоящото време – че Той е справедлив и че оправдава този, който вярва в Иисус.</verse>
        <verse osisID='Rom.3.27'>Тогава къде е хвалбата? Изключена е. Чрез какъв закон? На делата ли? Не, а чрез закона на вярата.</verse>
        <verse osisID='Rom.3.28'>И така, ние заключаваме, че човек се оправдава чрез вяра, без делата по закона.</verse>
        <verse osisID='Rom.3.29'>Или Бог е Бог само на юдеите, а не и на езичниците? Да, и на езичниците също,</verse>
        <verse osisID='Rom.3.30'>защото един е Бог, който ще оправдае обрязаните по вяра и необрязаните чрез вяра.</verse>
        <verse osisID='Rom.3.31'>Тогава отменяме ли закона чрез вяра? Да не бъде! А утвърждаваме закона.</verse>
      </chapter>
      <chapter osisID='Rom.4'>
        <verse osisID='Rom.4.1'>И така, какво ще кажем, че нашият отец Авраам е намерил по плът?</verse>
        <verse osisID='Rom.4.2'>Защото, ако Авраам е бил оправдан чрез дела, той има с какво да се хвали, но не пред Бога.</verse>
        <verse osisID='Rom.4.3'>Понеже какво казва Писанието? – ?Авраам повярва в Бога, и това му се счете за правда.“</verse>
        <verse osisID='Rom.4.4'>А на този, който върши дела, наградата му не се счита като милост, а като дълг;</verse>
        <verse osisID='Rom.4.5'>а на този, който не върши дела, а вярва в Онзи, който оправдава безбожния, неговата вяра му се счита за правда.</verse>
        <verse osisID='Rom.4.6'>Както и Давид говори за блаженството на човека, на когото Бог зачита правда независимо от дела:</verse>
        <verse osisID='Rom.4.7'>?Блажени онези, чиито беззакония са простени, чиито грехове са покрити;</verse>
        <verse osisID='Rom.4.8'>блажен е онзи човек, на когото Господ няма да счете грях.“</verse>
        <verse osisID='Rom.4.9'>Обаче това блаженство само за обрязаните ли е, или и за необрязаните? Понеже казваме, че на Авраам вярата се счете за правда.</verse>
        <verse osisID='Rom.4.10'>Как тогава му се счете? Когато беше обрязан ли, или необрязан? Не когато беше обрязан, а необрязан.</verse>
        <verse osisID='Rom.4.11'>И той прие знака на обрязването като печат на правдата от вярата, която имаше, когато беше необрязан, за да бъде той баща на всички, които вярват, макар и необрязани, за да се счете и на тях правдата,</verse>
        <verse osisID='Rom.4.12'>и баща на онези обрязани, които не само са обрязани, но и ходят по стъпките на вярата, която нашият баща Авраам имаше, когато беше необрязан.</verse>
        <verse osisID='Rom.4.13'>Защото обещанието на Авраам или на потомството му – че ще бъде наследник на света – не стана чрез закона, а чрез правдата от вяра.</verse>
        <verse osisID='Rom.4.14'>Защото, ако са наследници тези, които са от закона, то вярата е празна и обещанието – осуетено.</verse>
        <verse osisID='Rom.4.15'>Защото законът докарва гняв, а там, където няма закон, няма и престъпление.</verse>
        <verse osisID='Rom.4.16'>Затова оправданието е от вяра, за да бъде по благодат, така че обещанието да бъде сигурно за цялото потомство – не само за това, което е от закона, но и за онова, което е от вярата на Авраам, който е баща на всички нас,</verse>
        <verse osisID='Rom.4.17'>както е писано: ?Направих те баща на много народи“, пред Бога, на когото той повярва, който съживява мъртвите и вика несъществуващото като съществуващо.</verse>
        <verse osisID='Rom.4.18'>Авраам, надявайки се, без да има причина за надежда, повярва, за да стане баща на много народи, според казаното: ?Толкова ще бъде твоето потомство.“</verse>
        <verse osisID='Rom.4.19'>И без да отслабне във вяра, като виждаше, че тялото му е вече замъртвяло, тъй като беше на около сто години, както и мъртвостта на утробата на Сара,</verse>
        <verse osisID='Rom.4.20'>не се усъмни в Божието обещание чрез неверие, а се укрепи във вяра, като отдаде слава на Бога</verse>
        <verse osisID='Rom.4.21'>и като беше напълно уверен, че това, което Бог е обещал, Той е силен и да го изпълни.</verse>
        <verse osisID='Rom.4.22'>Затова му се счете за правда.</verse>
        <verse osisID='Rom.4.23'>Но това, че му се счете, не беше написано само за него,</verse>
        <verse osisID='Rom.4.24'>а и за нас. Тя ще се счита за правда и на нас, които вярваме в Този, който възкреси от мъртвите Иисус, нашия Господ,</verse>
        <verse osisID='Rom.4.25'>който беше предаден за нашите прегрешения и беше възкресен за нашето оправдание.</verse>
      </chapter>
      <chapter osisID='Rom.5'>
        <verse osisID='Rom.5.1'>И така, като сме оправдани чрез вяра, имаме мир с Бога чрез нашия Господ Иисус Христос,</verse>
        <verse osisID='Rom.5.2'>чрез когото ние посредством вяра сме придобили достъп до тази благодат, в която стоим, и се хвалим с надеждата за Божията слава.</verse>
        <verse osisID='Rom.5.3'>И не само това, но се и хвалим със скърбите си, като знаем, че скръбта произвежда твърдост,</verse>
        <verse osisID='Rom.5.4'>а твърдостта – опитност, а опитността – надежда,</verse>
        <verse osisID='Rom.5.5'>а надеждата не посрамя, защото Божията любов е изляна в сърцата ни чрез Светия Дух, който ни е даден.</verse>
        <verse osisID='Rom.5.6'>Понеже, когато ние бяхме още немощни, на определеното време Христос умря за безбожните.</verse>
        <verse osisID='Rom.5.7'>Защото едва ли някой ще умре даже за праведен човек; макар че може би някой би дръзнал да умре за добрия.</verse>
        <verse osisID='Rom.5.8'>Но Бог доказа Своята любов към нас в това, че когато бяхме още грешници, Христос умря за нас.</verse>
        <verse osisID='Rom.5.9'>Затова много повече сега, като сме оправдани чрез Неговата кръв, ще се спасим от гняв чрез Него.</verse>
        <verse osisID='Rom.5.10'>Защото, ако бяхме примирени с Бога чрез смъртта на Неговия Син, когато бяхме неприятели, колко повече сега, като сме примирени, ще се избавим чрез Неговия живот!</verse>
        <verse osisID='Rom.5.11'>И не само това, но се и хвалим в Бога чрез нашия Господ Иисус Христос, чрез когото получихме сега това примирение.</verse>
        <verse osisID='Rom.5.12'>Затова, както чрез един човек грехът влезе в света и чрез греха – смъртта, и така смъртта премина във всичките хора, понеже всички съгрешиха;</verse>
        <verse osisID='Rom.5.13'>защото грехът беше в света и преди закона, но когато няма закон, грях не се счита;</verse>
        <verse osisID='Rom.5.14'>въпреки това смъртта царува от Адам до Мойсей дори над онези, които не бяха съгрешили според престъплението на Адам, който е образ на Бъдещия.</verse>
        <verse osisID='Rom.5.15'>Но дарът не е такъв, каквото беше прегрешението; защото, ако поради прегрешението на един измряха мнозина, то много повече Божията благодат и дарът чрез благодатта на един Човек, Иисус Христос, се изля изобилно за мнозина.</verse>
        <verse osisID='Rom.5.16'>И дарът не е такъв, какъвто беше съдът чрез прегрешението на един; защото съдът доведе от едно престъпление до осъждане, а дарът доведе от много прегрешения до оправдание.</verse>
        <verse osisID='Rom.5.17'>Защото, ако чрез прегрешението на един смъртта царува чрез този един, то много повече тези, които получават изобилието на благодатта и на дара на правдата, ще царуват в живот чрез Единия, Иисус Христос.</verse>
        <verse osisID='Rom.5.18'>И така, както чрез едно прегрешение дойде осъждането на всички хора, така и чрез едно праведно дело дойде на всички хора оправданието, което докарва живот.</verse>
        <verse osisID='Rom.5.19'>Защото, както чрез непослушанието на един човек станаха грешни мнозината, така и чрез послушанието на Един ще станат праведни мнозината.</verse>
        <verse osisID='Rom.5.20'>А освен това дойде и законът, за да се умножи прегрешението. Но там, където се умножи грехът, много повече се умножи благодатта;</verse>
        <verse osisID='Rom.5.21'>така че, както грехът беше царувал в смъртта, така благодатта да царува чрез правда за вечен живот чрез Иисус Христос, нашия Господ.</verse>
      </chapter>
      <chapter osisID='Rom.6'>
        <verse osisID='Rom.6.1'>Тогава какво да кажем? Да останем ли в греха, за да се умножи благодатта?</verse>
        <verse osisID='Rom.6.2'>Да не бъде! Как ние, които сме умрели за греха, ще живеем вече в него?</verse>
        <verse osisID='Rom.6.3'>Или не знаете, че ние всички, които бяхме кръстени в Христос Иисус, бяхме кръстени в Неговата смърт?</verse>
        <verse osisID='Rom.6.4'>И така, ние бяхме погребани с Него чрез кръщение в смъртта, така че, както Христос беше възкресен от мъртвите чрез славата на Отца, така и ние да ходим в нов живот.</verse>
        <verse osisID='Rom.6.5'>Защото, ако сме съединени заедно чрез смърт, подобна на Неговата, ще се съединим и чрез възкресение, (подобно на Неговото);</verse>
        <verse osisID='Rom.6.6'>като знаем това, че нашият стар човек беше разпънат с Него, за да се унищожи тялото на греха, за да не робуваме вече на греха.</verse>
        <verse osisID='Rom.6.7'>Защото този, който е умрял, той е оправдан от греха.</verse>
        <verse osisID='Rom.6.8'>Но ако сме умрели с Христос, вярваме, че и ще живеем с Него;</verse>
        <verse osisID='Rom.6.9'>като знаем, че Христос, като беше възкресен от мъртвите, вече не умира; смъртта няма вече власт над Него.</verse>
        <verse osisID='Rom.6.10'>Колкото до това, че Той умря – умря веднъж завинаги за греха, а колкото до това, че живее – живее за Бога.</verse>
        <verse osisID='Rom.6.11'>Така и вие считайте себе си мъртви за греха, а живи за Бога в Христос Иисус, нашия Господ.</verse>
        <verse osisID='Rom.6.12'>И така, да не царува грехът във вашето смъртно тяло, та да не се покорявате на неговите страсти.</verse>
        <verse osisID='Rom.6.13'>И не предоставяйте частите на тялото си на греха като оръдия на неправдата, а предоставяйте себе си на Бога като оживели от мъртвите и частите на тялото си на Бога като оръдия на правдата.</verse>
        <verse osisID='Rom.6.14'>Защото грехът няма да ви владее, понеже не сте под закон, а под благодат.</verse>
        <verse osisID='Rom.6.15'>Тогава какво? Да грешим ли, защото не сме под закон, а под благодат? Да не бъде!</verse>
        <verse osisID='Rom.6.16'>Не знаете ли, че на когото предавате себе си като послушни слуги, слуги сте на онзи, на когото се покорявате – било на греха, който докарва смърт, или на послушанието, което докарва правда?</verse>
        <verse osisID='Rom.6.17'>Но да благодарим на Бога, че когато бяхте слуги на греха, вие се покорихте от сърце на онзи образец на учение, на което бяхте обучени,</verse>
        <verse osisID='Rom.6.18'>и като бяхте освободени от греха, станахте слуги на правдата.</verse>
        <verse osisID='Rom.6.19'>По човешки говоря поради слабостта на вашата плът. Защото, както предавахте частите на тялото си за слуги на нечистотата и на беззаконието за беззаконие, така сега предайте частите си за слуги на правдата за святост.</verse>
        <verse osisID='Rom.6.20'>Защото, когато бяхте слуги на греха, не бяхте подчинени на правдата.</verse>
        <verse osisID='Rom.6.21'>Какъв плод имахте тогава? Неща, за които сега се срамувате, защото краят им е смърт.</verse>
        <verse osisID='Rom.6.22'>Но сега, освободени от греха и станали слуги на Бога, имате плода си за святост, а за край – вечен живот.</verse>
        <verse osisID='Rom.6.23'>Защото заплатата на греха е смърт, а Божият дар е вечен живот в Христос Иисус, нашия Господ.</verse>
      </chapter>
      <chapter osisID='Rom.7'>
        <verse osisID='Rom.7.1'>Или не знаете, братя – защото говоря на такива, които знаят какво е закон – че законът владее над човека само докато той е жив?</verse>
        <verse osisID='Rom.7.2'>Защото омъжената жена е вързана чрез закона за мъжа си, докато той е жив; но когато мъжът й умре, тя се освобождава от закона на мъжа.</verse>
        <verse osisID='Rom.7.3'>И така, ако мъжът й е жив и тя се омъжи за друг, ще бъде прелюбодейка; но ако мъжът й умре, тя е свободна от този закон и няма да бъде прелюбодейка, ако се омъжи за друг.</verse>
        <verse osisID='Rom.7.4'>И така, братя мои, вие също бяхте умъртвени спрямо закона чрез тялото на Христос, за да станете собственост на Друг – на Възкресения от мъртвите, за да принасяме плод на Бога.</verse>
        <verse osisID='Rom.7.5'>Защото, когато бяхме в плътта, греховните страсти, които се възбуждаха чрез закона, действаха в нашите телесни части, за да принасяме плод на смъртта.</verse>
        <verse osisID='Rom.7.6'>Но сега ние сме освободени от закона, като умряхме за това, в което бяхме държани; така че да служим по новому, в Духа, а не по старому, по буквата.</verse>
        <verse osisID='Rom.7.7'>Тогава какво да кажем? Законът грях ли е? Да не бъде! Но аз не бих познал греха, освен чрез закона; защото не бих знаел пожелание, ако законът не беше казал: ?Не пожелавай.“</verse>
        <verse osisID='Rom.7.8'>Но грехът, като използва възможността чрез заповедта, произведе в мен всякакво пожелание; защото без закон грехът е мъртъв.</verse>
        <verse osisID='Rom.7.9'>И аз някога бях жив без закон, но когато дойде заповедта, грехът оживя, а пък аз умрях;</verse>
        <verse osisID='Rom.7.10'>и самата заповед, дадена за живот, ми се оказа за смърт.</verse>
        <verse osisID='Rom.7.11'>Защото грехът, като използва възможността чрез заповедта, ме измами и ме умъртви чрез нея.</verse>
        <verse osisID='Rom.7.12'>Така че законът е свят и заповедта – свята, справедлива и добра.</verse>
        <verse osisID='Rom.7.13'>Тогава това ли, което е добро, стана смърт за мен? Да не бъде! Но грехът, за да се показва, че е грях, ми причини смърт чрез това добро нещо, така че чрез заповедта грехът да стане много по-греховен.</verse>
        <verse osisID='Rom.7.14'>Защото знаем, че законът е духовен; а пък аз съм от плът, продаден под греха.</verse>
        <verse osisID='Rom.7.15'>Защото не зная какво правя; понеже не върша това, което искам, а онова, което мразя, него върша.</verse>
        <verse osisID='Rom.7.16'>Но ако върша това, което не искам, съм съгласен със закона, че е добър.</verse>
        <verse osisID='Rom.7.17'>И така, сега вече не аз върша това, а грехът, който живее в мен.</verse>
        <verse osisID='Rom.7.18'>Защото зная, че в мен, тоест в моята плът, не живее нищо добро; понеже желание за доброто имам, но не и сила да го върша.</verse>
        <verse osisID='Rom.7.19'>Защото доброто, което желая, не върша; а злото, което не желая, него върша.</verse>
        <verse osisID='Rom.7.20'>Но ако върша това, което не желая, то вече не го върша аз, а грехът, който живее в мен.</verse>
        <verse osisID='Rom.7.21'>И така, намирам този закон, че при мен, който желая да върша доброто, злото присъства.</verse>
        <verse osisID='Rom.7.22'>Защото, колкото за вътрешното ми естество, аз се наслаждавам в Божия закон;</verse>
        <verse osisID='Rom.7.23'>но в частите на тялото си виждам различен закон, който воюва против закона на ума ми и ме заробва под закона на греха, който е в частите ми.</verse>
        <verse osisID='Rom.7.24'>Окаян аз човек! Кой ще ме избави от това тяло на смъртта?</verse>
        <verse osisID='Rom.7.25'>Благодаря на Бога чрез Иисус Христос, нашия Господ! И така, сам аз с ума слугувам на Божия закон, а с плътта – на закона на греха.</verse>
      </chapter>
      <chapter osisID='Rom.8'>
        <verse osisID='Rom.8.1'>И така, сега няма никакво осъждане за онези, които са в Христос Иисус.</verse>
        <verse osisID='Rom.8.2'>Защото законът на животворящия Дух в Христос Иисус ме освободи от закона на греха и на смъртта.</verse>
        <verse osisID='Rom.8.3'>Понеже това, което беше невъзможно за закона поради това, че беше слаб чрез плътта, го извърши Бог, като изпрати Сина Си в плът, също като греховната плът, заради греха и осъди греха в плътта,</verse>
        <verse osisID='Rom.8.4'>за да се изпълнят изискванията на закона в нас, които ходим не по плът, а по Дух.</verse>
        <verse osisID='Rom.8.5'>Защото тези, които са плътски, се стремят към плътското; а тези, които са духовни – към духовното.</verse>
        <verse osisID='Rom.8.6'>Понеже стремежът на плътта е смърт; а стремежът на Духа – живот и мир.</verse>
        <verse osisID='Rom.8.7'>Защото стремежът на плътта е вражда против Бога, понеже не се покорява на Божия закон, нито пък може.</verse>
        <verse osisID='Rom.8.8'>И тези, които са в плътта, не могат да угодят на Бога.</verse>
        <verse osisID='Rom.8.9'>Вие обаче не сте плътски, а духовни, ако наистина живее във вас Божият Дух. Но ако някой няма Христовия Дух, той не е Негов.</verse>
        <verse osisID='Rom.8.10'>Но ако Христос е във вас, тялото наистина е мъртво поради греха, но духът е жив поради правдата.</verse>
        <verse osisID='Rom.8.11'>И ако живее във вас Духът на Този, който възкреси Иисус от мъртвите, то Този, който възкреси Христос от мъртвите, ще съживи и вашите смъртни тела чрез Духа Си, който живее във вас.</verse>
        <verse osisID='Rom.8.12'>И така, братя, не сме длъжници на плътта, че да живеем плътски.</verse>
        <verse osisID='Rom.8.13'>Защото, ако живеете плътски, ще умрете; но ако чрез Духа умъртвявате действията на тялото, ще живеете.</verse>
        <verse osisID='Rom.8.14'>Понеже, които се водят от Божия Дух, те са Божии синове.</verse>
        <verse osisID='Rom.8.15'>Защото не сте приели дух на робство, за да се страхувате отново, а сте приели Дух на осиновение, чрез който и викаме: Авва, Отче!</verse>
        <verse osisID='Rom.8.16'>Така Самият Дух свидетелства с нашия дух, че сме Божии деца.</verse>
        <verse osisID='Rom.8.17'>И ако сме деца, тогава сме и наследници – наследници на Бога и сънаследници с Христос; и ако страдаме с Него, и да се прославим с Него.</verse>
        <verse osisID='Rom.8.18'>Понеже смятам, че страданията на настоящото време не са достойни да се сравнят със славата, която ще се открие в нас.</verse>
        <verse osisID='Rom.8.19'>Защото със силен копнеж творението очаква разкриването на Божиите синове.</verse>
        <verse osisID='Rom.8.20'>Понеже творението беше подчинено на преходността не доброволно, а чрез Този, който го подчини,</verse>
        <verse osisID='Rom.8.21'>с надежда, че и самото творение ще се освободи от робството на преходността и ще премине в славната свобода на Божиите деца.</verse>
        <verse osisID='Rom.8.22'>Понеже знаем, че цялото творение заедно стене и страда в родилни мъки досега;</verse>
        <verse osisID='Rom.8.23'>и не само то, но и ние, които имаме първите плодове на Духа, самите ние стенем в себе си и жадно очакваме осиновението, тоест изкупването на нашето тяло.</verse>
        <verse osisID='Rom.8.24'>Защото с тази надежда ние се спасихме; но надеждата, която се вижда, не е вече надежда; защото кой се надява за това, което вижда?</verse>
        <verse osisID='Rom.8.25'>Но ако се надяваме за онова, което не виждаме, тогава с търпение го чакаме.</verse>
        <verse osisID='Rom.8.26'>Така също и Духът ни помага в нашата слабост. Защото не знаем за какво да се молим както трябва; но Самият Дух се застъпва за нас в неизговорими стенания.</verse>
        <verse osisID='Rom.8.27'>А Този, който изследва сърцата, знае какъв е умът на Духа, защото Той се застъпва за светиите по Божията воля.</verse>
        <verse osisID='Rom.8.28'>Но знаем, че всичко съдейства за добро на тези, които любят Бога, които са призовани според Неговото намерение.</verse>
        <verse osisID='Rom.8.29'>Защото, които предузна, тях и предопредели да бъдат съобразни с образа на Неговия Син, за да бъде Той първороден между много братя;</verse>
        <verse osisID='Rom.8.30'>а които предопредели, тях и призова; а които призова, тях и оправда; а които оправда, тях и прослави.</verse>
        <verse osisID='Rom.8.31'>И така, какво да кажем за това? Ако Бог е откъм нас, кой ще бъде против нас?</verse>
        <verse osisID='Rom.8.32'>Той, който не пощади Своя Собствен Син, а Го даде заради всички нас, как няма да ни подари заедно с Него и всичко?</verse>
        <verse osisID='Rom.8.33'>Кой ще обвини Божиите избрани? Бог е, който ги оправдава!</verse>
        <verse osisID='Rom.8.34'>Кой е онзи, който ще ги осъди? Христос Иисус е, който умря, а още и беше възкресен от мъртвите, който е от дясната страна на Бога, и който се застъпва за нас.</verse>
        <verse osisID='Rom.8.35'>Кой ще ни отлъчи от Христовата любов? Скръб ли, или страх, или гонение, или глад, или голота, или беда, или меч?</verse>
        <verse osisID='Rom.8.36'>Както е писано: ?Заради Теб сме убивани цял ден; считани сме като овце за клане.“</verse>
        <verse osisID='Rom.8.37'>Но във всичко това сме повече от победители чрез Този, който ни е възлюбил.</verse>
        <verse osisID='Rom.8.38'>Понеже съм уверен, че нито смърт, нито живот, нито ангели, нито власти, нито сегашното, нито бъдещето, нито сили,</verse>
        <verse osisID='Rom.8.39'>нито височина, нито дълбочина, нито кое да било друго създание ще може да ни отлъчи от Божията любов, която е в Христос Иисус, нашия Господ.</verse>
      </chapter>
      <chapter osisID='Rom.9'>
        <verse osisID='Rom.9.1'>Казвам истината в Христос, не лъжа, и съвестта ми свидетелства с мен в Светия Дух,</verse>
        <verse osisID='Rom.9.2'>че имам голяма скръб и непрестанна мъка в сърцето си.</verse>
        <verse osisID='Rom.9.3'>Защото аз самият бих желал да съм отлъчен от Христос заради моите братя, моите роднини по плът;</verse>
        <verse osisID='Rom.9.4'>които са израилтяни, на които принадлежат осиновението и славата, и заветите, и даването на закона, и богослужението, и обещанията;</verse>
        <verse osisID='Rom.9.5'>чиито са и отците и от които по плът се роди Христос, който е над всички, Бог, благословен до века. Амин.</verse>
        <verse osisID='Rom.9.6'>Обаче не е така, като че Божието слово се е провалило; защото не всички, които са от Израил, са Израил,</verse>
        <verse osisID='Rom.9.7'>нито всички са деца, понеже са Авраамово потомство, а ?по Исаак ще се нарече твоето потомство.“</verse>
        <verse osisID='Rom.9.8'>Значи не децата, родени по плът, са Божии деца, а децата, родени според обещанието, се считат за потомство.</verse>
        <verse osisID='Rom.9.9'>Защото това е думата на обещанието: ?Ще дойда по това време и Сара ще има син.“</verse>
        <verse osisID='Rom.9.10'>И не само това, но когато и Ревека зачена от един – от нашия отец Исаак,</verse>
        <verse osisID='Rom.9.11'>макар че близнаците още не бяха родени и още не бяха сторили нищо добро или зло, но за да почива Божието по избор намерение не на дела, а на Онзи, който призовава,</verse>
        <verse osisID='Rom.9.12'>й се каза: ?По-големият ще слугува на по-малкия“;</verse>
        <verse osisID='Rom.9.13'>както е писано: ?Яков възлюбих, а Исав намразих.“</verse>
        <verse osisID='Rom.9.14'>Какво да кажем тогава? Има ли неправда у Бога? Да не бъде!</verse>
        <verse osisID='Rom.9.15'>Защото Той казва на Мойсей: ?Ще покажа милост, към когото ще покажа, и ще пожаля, когото ще пожаля.“</verse>
        <verse osisID='Rom.9.16'>И така, не зависи от този, който иска, нито от този, който тича, а от Бога, който показва милост.</verse>
        <verse osisID='Rom.9.17'>Защото Писанието казва на фараона: ?Именно затова те издигнах, за да покажа в теб силата Си и да се възвести Името Ми по целия свят.“</verse>
        <verse osisID='Rom.9.18'>И така, към когото иска, Той показва милост и когото иска, закоравява.</verse>
        <verse osisID='Rom.9.19'>Тогава ти ще кажеш: А защо още обвинява? Защото кой е устоял на волята Му?</verse>
        <verse osisID='Rom.9.20'>Но, о, човече, кой си ти, че да отговаряш против Бога? Направеното нещо ще каже ли на онзи, който го е направил: Защо си ме направил така?</verse>
        <verse osisID='Rom.9.21'>Или грънчарят няма ли власт над глината, от една и съща буца да направи един съд за почтена употреба, а друг – за непочтена употреба?</verse>
        <verse osisID='Rom.9.22'>Но какво от това, ако Бог, искайки да покаже гнева Си и да изяви силата Си, е търпял с голямо дълготърпение съдовете на гнева, приготвени за погибел,</verse>
        <verse osisID='Rom.9.23'>и това е, за да изяви богатството на Своята слава върху съдовете на милостта, които Той е приготвил отпреди за слава –</verse>
        <verse osisID='Rom.9.24'>нас, които призова не само измежду юдеите, а и измежду езичниците?</verse>
        <verse osisID='Rom.9.25'>Както казва и в Осия: ?Ще нарека Мой народ онзи, който не беше Мой народ, и възлюбена – тази, която не беше възлюбена“;</verse>
        <verse osisID='Rom.9.26'>?И на същото място, където им се каза: Не сте Мой народ; там ще се нарекат синове на живия Бог.“</verse>
        <verse osisID='Rom.9.27'>А Исая вика за Израил: ?Ако и да е броят на израилтяните като морски пясък, само остатък от тях ще се спаси;</verse>
        <verse osisID='Rom.9.28'>защото Господ ще изпълни на земята казаното (по правда) от Него, като го извърши и завърши бързо.“</verse>
        <verse osisID='Rom.9.29'>И както Исая е казал по-преди: ?Ако Господ на Войнствата не ни беше оставил потомство, като Содом бихме станали и на Гомора бихме се оприличили.“</verse>
        <verse osisID='Rom.9.30'>Какво да кажем тогава? Това, че народи, които не търсеха правда, получиха правда, и то правда, която е чрез вяра;</verse>
        <verse osisID='Rom.9.31'>а Израил, който търсеше закона на правдата, не стигна до закона.</verse>
        <verse osisID='Rom.9.32'>Защо? Защото не го търсиха чрез вяра, а някак си чрез дела. Те се спънаха в камъка за препъване,</verse>
        <verse osisID='Rom.9.33'>както е писано: ?Ето, полагам в Сион камък на препъване и канара на съблазън; и който вярва в Него, няма да се посрами.“</verse>
      </chapter>
      <chapter osisID='Rom.10'>
        <verse osisID='Rom.10.1'>Братя, моето сърдечно желание и молбата ми към Бога за Израил е те да бъдат спасени.</verse>
        <verse osisID='Rom.10.2'>Защото свидетелствам за тях, че те имат ревност за Бога, само че не е според познаването.</verse>
        <verse osisID='Rom.10.3'>Понеже, като не познаваха Божията правда и като искаха да установят своята собствена, не се покориха на Божията правда.</verse>
        <verse osisID='Rom.10.4'>Защото Христос е краят на закона за правда на всеки, който вярва.</verse>
        <verse osisID='Rom.10.5'>Защото Мойсей пише за правдата, която е от закона: ?ако човек прави това, ще живее чрез него.“</verse>
        <verse osisID='Rom.10.6'>Но правдата от вяра говори така: ?Да не кажеш в сърцето си: Кой ще се изкачи на небето?“ – тоест да свали Христос долу;</verse>
        <verse osisID='Rom.10.7'>или: ?Кой ще слезе в бездната?“ – тоест да изведе Христос горе от мъртвите?</verse>
        <verse osisID='Rom.10.8'>Но какво казва тя? Казва, че ?думата е близо при теб, в устата ти и в сърцето ти“ – тоест думата на вярата, която проповядваме.</verse>
        <verse osisID='Rom.10.9'>Защото, ако изповядаш с устата си, че Иисус е Господ, и повярваш в сърцето си, че Бог Го е възкресил от мъртвите, ще се спасиш.</verse>
        <verse osisID='Rom.10.10'>Защото със сърце се вярва за оправдание, и с уста се прави изповед за спасение.</verse>
        <verse osisID='Rom.10.11'>Защото Писанието казва: ?Никой, който вярва в Него, няма да се посрами.“</verse>
        <verse osisID='Rom.10.12'>Понеже няма разлика между юдеин и грък, защото един и същ е Господ над всички, богат към всички, които Го призовават.</verse>
        <verse osisID='Rom.10.13'>Защото ?всеки, който призове Името на Господа, ще се спаси.“</verse>
        <verse osisID='Rom.10.14'>Как обаче ще призоват Този, в когото не са повярвали? А как ще повярват в Този, когото не са чули? А как ще чуят без проповедник?</verse>
        <verse osisID='Rom.10.15'>И как ще проповядват, ако не са изпратени? Както е писано: ?Колко са прекрасни краката на тези, които благовестват доброто!“</verse>
        <verse osisID='Rom.10.16'>Но не всички се подчиниха на благовестието; защото Исая казва: ?Господи, кой е повярвал на онова, което е чул от нас?“</verse>
        <verse osisID='Rom.10.17'>И така, вярата е от слушане, а слушането – от Христовото слово.</verse>
        <verse osisID='Rom.10.18'>Но аз казвам: Те не са ли чули? Разбира се, чули са: ?По цялата земя се разнесе гласът им и думите им – до краищата на вселената.“</verse>
        <verse osisID='Rom.10.19'>Но пак казвам: Израил не е ли разбрал? Първо Мойсей казва: ?Аз ще ви раздразня до ревнуване с тези, които не са народ; с народ неразбран ще ви разгневя.“</verse>
        <verse osisID='Rom.10.20'>А Исая се осмелява да каже: ?Намерен бях от онези, които не Ме търсеха; явен станах на тези, които не питаха за Мен.“</verse>
        <verse osisID='Rom.10.21'>А за Израил казва: ?Простирах ръцете Си цял ден към народ непокорен и опак.“</verse>
      </chapter>
      <chapter osisID='Rom.11'>
        <verse osisID='Rom.11.1'>И така, казвам: Отхвърлил ли е Бог Своя народ? Да не бъде! Защото и аз съм израилтянин, от потомството на Авраам, от племето на Вениамин.</verse>
        <verse osisID='Rom.11.2'>Бог не е отхвърлил Своя народ, който е предузнал. Или не знаете какво казва Писанието за Илия – как вика към Бога против Израил:</verse>
        <verse osisID='Rom.11.3'>?Господи, избиха пророците Ти, разкопаха олтарите Ти и аз останах сам, но и моя живот искат да отнемат.“</verse>
        <verse osisID='Rom.11.4'>Но какво му казва божественият отговор? – ?Оставил съм си седем хиляди мъже, които не са преклонили коляно пред Ваал.“</verse>
        <verse osisID='Rom.11.5'>Така и понастоящем има остатък, избран по благодат.</verse>
        <verse osisID='Rom.11.6'>Но ако е по благодат, не е вече от дела, иначе благодатта не е вече благодат, (а ако е от дела, не е вече благодат, иначе делото не е вече дело).</verse>
        <verse osisID='Rom.11.7'>Тогава какво? Израил не получи онова, което търсеше, но избраните го получиха, а останалите бяха закоравени даже до днес;</verse>
        <verse osisID='Rom.11.8'>както е писано: ?Бог им даде дух на безчувствие, очи – да не виждат и уши – да не чуват, дори и до днес.“</verse>
        <verse osisID='Rom.11.9'>И Давид казва: ?Трапезата им нека стане за тях примка и уловка, препънка и отплата,</verse>
        <verse osisID='Rom.11.10'>да се помрачат очите им и да не виждат, и превий гърба им завинаги.“</verse>
        <verse osisID='Rom.11.11'>Тогава казвам: Спънаха ли се, за да паднат? Да не бъде! Но чрез тяхното падане дойде спасението на езичниците, за да ги подбуди към ревност.</verse>
        <verse osisID='Rom.11.12'>Но ако тяхното падане означава богатство за света и тяхната загуба – богатство за езичниците, колко повече ще означава тяхното пълно възстановяване!</verse>
        <verse osisID='Rom.11.13'>Защото на вас, езичниците, казвам: тъй като съм апостол на езичниците, аз славя своето служение,</verse>
        <verse osisID='Rom.11.14'>дано мога по някакъв начин да подбудя към ревност тези, които са моя плът, и да спася някои от тях.</verse>
        <verse osisID='Rom.11.15'>Защото, ако тяхното отхвърляне означава примирение на света, какво ще бъде приемането им, ако не живот от мъртвите?</verse>
        <verse osisID='Rom.11.16'>А ако първото от тестото е свято, то и цялото тесто е свято; и ако коренът е свят, то и клоните са свети.</verse>
        <verse osisID='Rom.11.17'>Но ако някои клони са били отрязани и ти, бидейки дива маслина, си бил присаден между тях и заедно с тях си споделил корена и тлъстината на маслината,</verse>
        <verse osisID='Rom.11.18'>не се хвали срещу клоните. Но ако се хвалиш, знай, че не ти държиш корена, а коренът – теб.</verse>
        <verse osisID='Rom.11.19'>Но ще кажеш: Бяха отрязани клони, за да бъда присаден аз.</verse>
        <verse osisID='Rom.11.20'>Добре! Те бяха отрязани поради неверие, а ти стоиш поради вяра. Не бъди високомерен, а се бой.</verse>
        <verse osisID='Rom.11.21'>Защото, ако Бог не пощади естествените клони, няма да пощади и теб.</verse>
        <verse osisID='Rom.11.22'>Виж тогава благостта и строгостта Божия: строгост към падналите, а Божествена благост към теб, ако останеш в благостта; иначе и ти ще бъдеш отсечен.</verse>
        <verse osisID='Rom.11.23'>Така и те, ако не останат в неверие, ще бъдат присадени; защото Бог може да ги присади отново.</verse>
        <verse osisID='Rom.11.24'>Понеже, ако ти си бил отсечен от дивата по природа маслина и противно на естеството си бил присаден на питомна маслина, то колко повече тези, които са естествени клони, ще бъдат присадени на своята собствена маслина!</verse>
        <verse osisID='Rom.11.25'>Защото, братя, не искам да не знаете тази тайна – за да не се мислите за мъдри – че частично закоравяване сполетя Израил, докато влезе пълният брой на езичниците.</verse>
        <verse osisID='Rom.11.26'>И така, целият Израил ще се спаси, както е писано: ?Избавителят ще дойде от Сион, Той ще отвърне безбожието от Яков;</verse>
        <verse osisID='Rom.11.27'>и това е за тях завет от Мен, когато отнема греховете им.“</verse>
        <verse osisID='Rom.11.28'>Що се отнася до благовестието, те са неприятели заради вас, но що се отнася до избирането, те са възлюбени заради отците.</verse>
        <verse osisID='Rom.11.29'>Защото даровете и призванието от Бога са неотменими.</verse>
        <verse osisID='Rom.11.30'>Защото, както вие някога не бяхте покорни на Бога, но сега чрез тяхното непокорство сте придобили милост,</verse>
        <verse osisID='Rom.11.31'>така и те сега не са покорни, за да придобият също милост чрез показаната към вас милост.</verse>
        <verse osisID='Rom.11.32'>Защото Бог затвори всички в непокорство, за да може към всички да покаже милост.</verse>
        <verse osisID='Rom.11.33'>О, колко дълбоко е богатството на мъдростта и познанието на Бога! Колко непостижими са Неговите съдби и неизследими пътищата Му!</verse>
        <verse osisID='Rom.11.34'>Защото: ?Кой е познал ума на Господа или кой Му е бил съветник?</verse>
        <verse osisID='Rom.11.35'>Или кой от по-напред Му е дал нещо, та да му се отплати?“</verse>
        <verse osisID='Rom.11.36'>Защото всичко е от Него, чрез Него и за Него. На Него да бъде слава до века. Амин.</verse>
      </chapter>
      <chapter osisID='Rom.12'>
        <verse osisID='Rom.12.1'>И така, братя, аз ви умолявам, чрез Божиите милости, да представите телата си за жертва жива, свята, благоугодна на Бога, което е вашето разумно служение.</verse>
        <verse osisID='Rom.12.2'>И не бъдете съобразни с този свят, а се преобразявайте чрез обновяването на ума си, за да познаете от опит каква е Божията воля – това, което е добро, благоугодно и съвършено.</verse>
        <verse osisID='Rom.12.3'>Защото чрез дадената ми благодат казвам на всеки един измежду вас да не мисли по-високо, отколкото трябва да мисли, а да внимава да е разумен, според мярката на вярата, която Бог е разпределил на всеки.</verse>
        <verse osisID='Rom.12.4'>Защото, както имаме много части в едно тяло, но не всички части имат една и съща служба,</verse>
        <verse osisID='Rom.12.5'>така и ние, мнозината, сме едно тяло в Христос и поотделно – части един на друг.</verse>
        <verse osisID='Rom.12.6'>И като имаме дарби, които се различават според дадената ни благодат, нека си служим с тях: ако е пророчество, нека пророкуваме според мярката на вярата;</verse>
        <verse osisID='Rom.12.7'>ако е служение – да постоянстваме в служението; ако някой поучава – в учението;</verse>
        <verse osisID='Rom.12.8'>ако увещава – в увещаването; ако раздава, да раздава с простосърдечие; ако ръководи, да ръководи с усърдие; ако показва милост, да я показва с радост.</verse>
        <verse osisID='Rom.12.9'>Любовта да бъде без лицемерие; отвращавайте се от злото и се дръжте здраво за доброто;</verse>
        <verse osisID='Rom.12.10'>горещо се обичайте един друг с братска обич; изпреварвайте се да си отдавате почит един на друг.</verse>
        <verse osisID='Rom.12.11'>В усърдието не бъдете лениви; бъдете пламенни по дух, като служите на Господа;</verse>
        <verse osisID='Rom.12.12'>радвайте се в надеждата; бъдете твърди в скръбта; постоянствайте в молитвата;</verse>
        <verse osisID='Rom.12.13'>помагайте на светиите в нуждите им; стремете се към гостолюбие.</verse>
        <verse osisID='Rom.12.14'>Благославяйте онези, които ви гонят; благославяйте и не кълнете.</verse>
        <verse osisID='Rom.12.15'>Радвайте се с онези, които се радват, и плачете с онези, които плачат.</verse>
        <verse osisID='Rom.12.16'>Бъдете единомислени; не високоумствайте, а се предавайте на скромни неща; не считайте себе си за мъдри.</verse>
        <verse osisID='Rom.12.17'>На никого не връщайте зло за зло. Мислете за това, което е добро пред всичките хора.</verse>
        <verse osisID='Rom.12.18'>Ако е възможно, доколкото зависи от вас, живейте в мир с всичките хора.</verse>
        <verse osisID='Rom.12.19'>Възлюбени, не си отмъщавайте, а дайте място на Божия гняв; защото е писано: ?На Мен принадлежи отмъщението, Аз ще отплатя, казва Господ.“</verse>
        <verse osisID='Rom.12.20'>И така, ?ако неприятелят ти е гладен, нахрани го; ако е жаден, дай му да пие; защото, това като правиш, ще натрупаш жар на главата му.“</verse>
        <verse osisID='Rom.12.21'>Не се оставяй да те побеждава злото; а ти побеждавай злото чрез доброто.</verse>
      </chapter>
      <chapter osisID='Rom.13'>
        <verse osisID='Rom.13.1'>Всеки човек да се подчинява на властите, които са над него; защото няма власт, която да не е от Бога, и колкото власти има, те са определени от Бога.</verse>
        <verse osisID='Rom.13.2'>Затова, който се съпротивлява на властта, се съпротивлява на Божията наредба; а които се съпротивляват, ще навлекат осъждане на себе си.</verse>
        <verse osisID='Rom.13.3'>Защото владетелите не са страшни за доброто дело, а за злото. А ти искаш ли да не се боиш от властта? Върши добро, и ще бъдеш похвален от нея,</verse>
        <verse osisID='Rom.13.4'>понеже тя е Божия служителка за твое добро. Но ако вършиш зло, да се боиш, защото тя не носи напразно меча, понеже е служителка на Бога, отмъстителка за наказание на този, който върши зло.</verse>
        <verse osisID='Rom.13.5'>Затова е необходимо да се покорявате не само поради страх от гнева, но и заради съвестта.</verse>
        <verse osisID='Rom.13.6'>Понеже затова плащате и данъци; защото са Божии служители тези, които са постоянно заети с тази длъжност.</verse>
        <verse osisID='Rom.13.7'>И така, отдавайте на всички дължимото: на когото се дължи данък – данъка, на когото мито – митото, на когото страх – страха, на когото почит – почитта.</verse>
        <verse osisID='Rom.13.8'>Не дължете на никого нищо освен взаимна любов; защото, който люби другиго, е изпълнил закона.</verse>
        <verse osisID='Rom.13.9'>Понеже заповедите: ?Не прелюбодействай; не убивай; не кради; не пожелавай“; и коя да било друга заповед се обобщават в тези думи: ?Да любиш ближния си както себе си.“</verse>
        <verse osisID='Rom.13.10'>Любовта не върши зло на ближния, следователно, любовта е изпълнение на закона.</verse>
        <verse osisID='Rom.13.11'>И това вършете, като знаете времето, а именно, че е дошъл часът да се събудите от сън; защото нашето спасение е по-близо сега, отколкото когато повярвахме.</verse>
        <verse osisID='Rom.13.12'>Нощта напредна, а денят наближи. И така, нека отхвърлим делата на тъмнината и нека да облечем оръжията на светлината.</verse>
        <verse osisID='Rom.13.13'>Нека ходим подобаващо, като през деня – не в пирувания и пиянства, не в блудства и разпътства, не в кавги и зависти,</verse>
        <verse osisID='Rom.13.14'>а се облечете с Господ Иисус Христос и не се грижете за страстите на плътта.</verse>
      </chapter>
      <chapter osisID='Rom.14'>
        <verse osisID='Rom.14.1'>Приемайте слабия във вярата, но не за да спорите за мнения.</verse>
        <verse osisID='Rom.14.2'>Един вярва, че може да яде всичко, а слабият във вярата яде само зеленчук.</verse>
        <verse osisID='Rom.14.3'>Който яде, да не презира този, който не яде, и който не яде, да не съди този, който яде, защото Бог го е приел.</verse>
        <verse osisID='Rom.14.4'>Кой си ти, за да съдиш чужд слуга? Пред своя собствен господар той стои или пада. Но ще стои, защото Господ е силен да го направи да стои.</verse>
        <verse osisID='Rom.14.5'>Някой уважава един ден повече от друг ден, а друг човек уважава всеки ден. Всеки да бъде напълно уверен в своя ум.</verse>
        <verse osisID='Rom.14.6'>Който пази деня, за Господа го пази, (а който не пази деня, за Господа не го пази). Който яде, за Господа яде, защото благодари на Бога, и който не яде, за Господа не яде, и благодари на Бога.</verse>
        <verse osisID='Rom.14.7'>Защото никой от нас не живее за себе си и никой не умира за себе си.</verse>
        <verse osisID='Rom.14.8'>Понеже, ако живеем, за Господа живеем и ако умираме, за Господа умираме. И така, дали живеем, или умираме, на Господа сме.</verse>
        <verse osisID='Rom.14.9'>Защото Христос затова умря и възкръсна, и оживя отново, за да владее и над мъртвите, и над живите.</verse>
        <verse osisID='Rom.14.10'>Но ти защо съдиш своя брат? Или пък ти защо презираш своя брат? Понеже ние всички ще застанем пред Христовото съдилище.</verse>
        <verse osisID='Rom.14.11'>Защото е писано: ?Жив съм Аз, казва Господ, пред Мен ще се преклони всяко коляно, и всеки език ще изповяда Бога.“</verse>
        <verse osisID='Rom.14.12'>И така, всеки от нас ще отговаря за себе си пред Бога.</verse>
        <verse osisID='Rom.14.13'>Затова, нека вече не се съдим един друг а по-добре да съдим така – никой да не поставя спънка или съблазън пред брат си.</verse>
        <verse osisID='Rom.14.14'>Зная и съм уверен в Господ Иисус, че нищо не е само по себе си нечисто; само за този, който счита нещо за нечисто, за него то е нечисто.</verse>
        <verse osisID='Rom.14.15'>Защото, ако брат ти се наскърби поради това, което ядеш, ти вече не ходиш според любовта. Не погубвай с яденето си онзи, за когото е умрял Христос.</verse>
        <verse osisID='Rom.14.16'>И така, не оставяйте да се хули вашето добро.</verse>
        <verse osisID='Rom.14.17'>Защото Божието царство не е ядене и пиене, а правда и мир, и радост в Светия Дух.</verse>
        <verse osisID='Rom.14.18'>Понеже, който така служи на Христос, е угоден на Бога и одобрен от хората.</verse>
        <verse osisID='Rom.14.19'>И така, нека търсим това, което служи за мир и за взаимно изграждане.</verse>
        <verse osisID='Rom.14.20'>Не унищожавай Божието дело заради ядене. Всичко наистина е чисто, но е зло за човека, който яде със съблазън.</verse>
        <verse osisID='Rom.14.21'>Добре е да не ядеш месо, нито да пиеш вино, нито да направиш нещо, чрез което брат ти се спъва (или се съблазнява, или отслабва).</verse>
        <verse osisID='Rom.14.22'>Имаш ли вяра? Имай я за себе си пред Бога. Блажен онзи, който не осъжда себе си в това, което одобрява.</verse>
        <verse osisID='Rom.14.23'>А онзи, който се съмнява, когато яде, е осъден, защото не яде от вяра; а всичко, което не става от вяра, е грях.</verse>
      </chapter>
      <chapter osisID='Rom.15'>
        <verse osisID='Rom.15.1'>Обаче ние, силните, сме длъжни да носим слабостите на слабите и да не угаждаме на себе си.</verse>
        <verse osisID='Rom.15.2'>Нека всеки от нас да угажда на ближния си за негово добро, за изграждането му.</verse>
        <verse osisID='Rom.15.3'>Понеже и Христос не угоди на Себе Си, а както е писано: ?Укорите на онези, които укоряваха Теб, паднаха върху Мен.“</verse>
        <verse osisID='Rom.15.4'>Защото всичко, което е било писано отпреди, е било писано за наше поучение, за да можем ние чрез търпението и утехата на Писанията да имаме надежда.</verse>
        <verse osisID='Rom.15.5'>И нека Бог на търпението и на утехата ви даде да бъдете единомислени помежду си според Христос Иисус,</verse>
        <verse osisID='Rom.15.6'>така че с един ум и една уста да славите Бога и Отца на нашия Господ Иисус Христос.</verse>
        <verse osisID='Rom.15.7'>Затова, приемайте се един друг, както и Христос ни прие, за Божията слава.</verse>
        <verse osisID='Rom.15.8'>И аз казвам, че Иисус Христос стана Служител на обрязаните заради Божията истина, за да утвърди обещанията, дадени на бащите,</verse>
        <verse osisID='Rom.15.9'>и заради това, народите да прославят Бога за милостта Му, както е писано: ?Затова ще Те хваля между народите и за Името Ти ще пея.“</verse>
        <verse osisID='Rom.15.10'>И пак казва: ?Ликувайте, народи, с Неговия народ!“</verse>
        <verse osisID='Rom.15.11'>И пак: ?Хвалете Господа, всички народи! Да Го славословят всички народи!“</verse>
        <verse osisID='Rom.15.12'>И пак Исая казва: ?Ще бъде Есеевият корен; и Този, който ще се издигне да владее над народите, на Него ще се надяват народите.“</verse>
        <verse osisID='Rom.15.13'>И нека Бог на надеждата ви изпълни с всякаква радост и мир във вярата, така че да се преумножава надеждата ви чрез силата на Светия Дух.</verse>
        <verse osisID='Rom.15.14'>И аз самият съм уверен за вас, братя мои, че сами вие сте пълни с благост, изпълнени с всяко познание и че можете да се наставлявате един друг.</verse>
        <verse osisID='Rom.15.15'>Но ви писах по-дръзко, за да ви напомня поради дадената ми от Бога благодат</verse>
        <verse osisID='Rom.15.16'>да бъда служител на Иисус Христос между езичниците, като свещенослужа в Божието благовестие, за да бъдат езичниците благоприятен принос, осветен от Светия Дух.</verse>
        <verse osisID='Rom.15.17'>И така, колкото за това, което се отнася до Бога, аз имам за какво да се похваля в Христос Иисус.</verse>
        <verse osisID='Rom.15.18'>Защото не бих се осмелил да говоря за нещо, освен онова, което Христос е извършил чрез мен, за да приведе езичниците в покорност – чрез слово и дело,</verse>
        <verse osisID='Rom.15.19'>със силата на знамения и чудеса, със силата на Божия Дух, така че от Ерусалим и около него, чак до Илирик, аз изцяло съм проповядвал благовестието на Христос.</verse>
        <verse osisID='Rom.15.20'>Но имах за цел да проповядвам благовестието не там, където вече беше известно Името на Христос, за да не би да градя на чужда основа;</verse>
        <verse osisID='Rom.15.21'>а както е писано: ?Онези ще видят, на които не се е възвестило за Него, и онези ще разберат, които не са чули.“</verse>
        <verse osisID='Rom.15.22'>Това ме е възпирало много пъти да дойда при вас.</verse>
        <verse osisID='Rom.15.23'>Но сега, като нямам вече място за моето работене в тези области, и понеже от много години копнея да дойда при вас,</verse>
        <verse osisID='Rom.15.24'>на отиването си в Испания ще дойда; защото се надявам да ви видя, като минавам, и вие да ме изпратите за там, след като се насладя донякъде на общуването с вас.</verse>
        <verse osisID='Rom.15.25'>А сега отивам в Ерусалим, за да послужа на светиите.</verse>
        <verse osisID='Rom.15.26'>Защото от Македония и Ахая благоволиха да дадат известна помощ за бедните между светиите в Ерусалим.</verse>
        <verse osisID='Rom.15.27'>Благоволиха наистина, но са им и длъжници, защото, ако езичниците станаха участници заедно с тях в духовните неща, длъжни са да им послужат и в телесните.</verse>
        <verse osisID='Rom.15.28'>И така, като свърша това и като им запечатам този плод, ще мина през вас за Испания.</verse>
        <verse osisID='Rom.15.29'>И зная, че когато дойда при вас, ще дойда с изобилно благословение от (благовестието на) Христос.</verse>
        <verse osisID='Rom.15.30'>Но аз ви моля, братя, чрез Господ Иисус Христос и чрез любовта на Духа да се борите с мен с молитви към Бога за мен,</verse>
        <verse osisID='Rom.15.31'>за да се избавя от непокорните на вярата в Юдея и моята служба за Ерусалим да бъде благоприятна на светиите,</verse>
        <verse osisID='Rom.15.32'>и с Божията воля да дойда при вас радостен и да си почина между вас.</verse>
        <verse osisID='Rom.15.33'>А Бог на мира да бъде с всички вас. Амин.</verse>
      </chapter>
      <chapter osisID='Rom.16'>
        <verse osisID='Rom.16.1'>Препоръчвам ви нашата сестра Фива, която е служителка на църквата в Кенхрея,</verse>
        <verse osisID='Rom.16.2'>за да я приемете в Господа, както подобава на светии, и да й помогнете в това, което би имала нужда от вас; защото и тя е помагала на мнозина, както и на самия мен.</verse>
        <verse osisID='Rom.16.3'>Поздравете Прискила и Акила, моите съработници в Христос Иисус,</verse>
        <verse osisID='Rom.16.4'>които за моя живот си подложиха вратовете под нож, на които не само аз благодаря, но и всичките църкви между езичниците.</verse>
        <verse osisID='Rom.16.5'>Поздравете и църквата в техния дом и поздравете възлюбения ми Епенет, който е първият плод от Азия за Христос.</verse>
        <verse osisID='Rom.16.6'>Поздравете Мария, която се е трудила много за вас.</verse>
        <verse osisID='Rom.16.7'>Поздравете Андроник и Юния, моите сродници и някога заедно с мен затворници, които са бележити между апостолите и които бяха в Христос още преди мен.</verse>
        <verse osisID='Rom.16.8'>Поздравете възлюбения ми в Господа Амплият.</verse>
        <verse osisID='Rom.16.9'>Поздравете нашия съработник в Христос Урван и възлюбения ми Стахис.</verse>
        <verse osisID='Rom.16.10'>Поздравете одобрения в Христос Апелий. Поздравете онези, които са от семейството на Аристовул.</verse>
        <verse osisID='Rom.16.11'>Поздравете Иродион, моя роднина. Поздравете тези от семейството на Наркис, които са в Господа.</verse>
        <verse osisID='Rom.16.12'>Поздравете Трифена и Трифоса, които работят в Господа. Поздравете възлюбената Персида, която е работила много в Господа.</verse>
        <verse osisID='Rom.16.13'>Поздравете избрания в Господа Руф и неговата и моята майка.</verse>
        <verse osisID='Rom.16.14'>Поздравете Асинкрит, Флегонт, Ерма, Патрова, Ермия и братята, които са с тях.</verse>
        <verse osisID='Rom.16.15'>Поздравете Филолог и Юлия, Нирей и сестра му, и Олимпан, и всичките светии, които са с тях.</verse>
        <verse osisID='Rom.16.16'>Поздравете се един друг със свята целувка. Поздравяват ви всичките Христови църкви.</verse>
        <verse osisID='Rom.16.17'>И аз ви умолявам, братя, да внимавате на тези, които причиняват разцепления и препънки противно на учението, което сте научили, и се отвръщайте от тях.</verse>
        <verse osisID='Rom.16.18'>Защото такива хора не служат на нашия Господ Иисус Христос, а на корема си и със сладки думи и красиви речи прилъгват сърцата на простодушните.</verse>
        <verse osisID='Rom.16.19'>Защото вашата послушност е известна на всички, затова се радвам за вас. Но аз искам да бъдете наистина мъдри относно доброто, а прости относно злото.</verse>
        <verse osisID='Rom.16.20'>А Бог на мира скоро ще смаже Сатана под краката ви. Благодатта на нашия Господ Иисус Христос да бъде с вас.</verse>
        <verse osisID='Rom.16.21'>Поздравяват ви моят съработник Тимотей и моите сродници Лукий, Ясон и Сосипатър.</verse>
        <verse osisID='Rom.16.22'>Аз, Тертий, който написах това писмо, ви поздравявам в Господа.</verse>
        <verse osisID='Rom.16.23'>Поздравява ви Гай, гостоприемник на мен и на цялата църква. Поздравява ви градският ковчежник Ераст и брат Кварт.</verse>
        <verse osisID='Rom.16.24'>(Благодатта на нашия Господ Иисус Христос да бъде с всички вас. Амин.)</verse>
        <verse osisID='Rom.16.25'>А на Този, който може да ви утвърди според моето благовестие и проповядването за Иисус Христос, според откриването на тайната, която е била премълчавана от вечни времена,</verse>
        <verse osisID='Rom.16.26'>а сега се е явила и чрез пророческите Писания според заповедта на вечния Бог е била известена на всичките народи за покоряването им на вярата,</verse>
        <verse osisID='Rom.16.27'>на единия премъдър Бог да бъде слава чрез Иисус Христос за вечни векове. Амин.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText osisIDWork='NorthernAzeri' osisRefWork='Bible' xml:lang='az'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='NorthernAzeri'>
        <title>Northern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>Northern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>NorthernAzeri</identifier>
        <source>no entry TextSource in sword.conf found</source>
        <language type='IETF'>az</language>
        <relation/>
        <coverage>provide the bible to the nations of the world</coverage>
        <rights>Copyrighted Kutsul Kitab; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Deut'>
      <chapter osisID='Deut.1'>
        <verse osisID='Deut.1.1'>
          İordan çayının şərq tərəfində səhrada Paranla Tofel, Lavan, Xaserot və Di-Zahav arasında, Sufun qarşısında olan Arava vadisində Musanın bütün İsraillilərə söylədiyi sözlər bunlar idi:</verse>
        <verse osisID='Deut.1.2'>Seir dağının yolu ilə getmək üçün Xorevdən Qadeş-Barneaya qədər on bir günlük yol var idi.</verse>
        <verse osisID='Deut.1.3'>Misirdən çıxdıqlarının qırxıncı ilində, on birinci ayın birində Musa Rəbbin İsrail övladları üçün ona əmr etdiyi hər şeyi söylədi.</verse>
        <verse osisID='Deut.1.4'>Musa Xeşbonda yaşayan Emorluların padşahı Sixonu və Aştarotda, Edreidə yaşayan Başan padşahı Oqu məğlub edəndən sonra bu nitqi söylədi.</verse>
        <verse osisID='Deut.1.5'>İordan çayının şərq tərəfində yerləşən Moav torpağında Musa bu Qanunu izah etməyə başladı. </verse>
        <verse osisID='Deut.1.6'>«Xorevdə olanda Allahımız Rəbb bizə belə dedi: “Bəsdir bu dağda yaşadığınız!</verse>
        <verse osisID='Deut.1.7'>Qalxın buradan köçüb Emorluların dağlıq bölgəsinə, Arava vadisində, dağlarda, yamaclı-düzənlikli bölgədə, Negevdə və dəniz kənarında yaşayan bütün qonşu xalqların arasına, böyük Fərat çayına qədər uzanan Kənan torpağına və Livana gedin.</verse>
        <verse osisID='Deut.1.8'>Sizin qarşınıza çıxardığım torpaq budur. Rəbbin atalarınıza – İbrahimə, İshaqa, Yaquba özləri üçün və özlərindən sonra gələn övladları üçün vəd etdiyi bu torpağa girərək oranı özünüzə mülk edin”. </verse>
        <verse osisID='Deut.1.9'>O vaxt mən sizə belə dedim: “Təkbaşına sizin yükünüzü daşıya bilmərəm.</verse>
        <verse osisID='Deut.1.10'>Allahınız Rəbb sizi çoxaltdı və budur, bu gün siz göydəki ulduzlar qədər çoxsunuz.</verse>
        <verse osisID='Deut.1.11'>Qoy atalarınızın Allahı Rəbbin söylədiyi kimi olsun, sizə xeyir-dua verərək olduğunuzdan min qat artıq etsin.</verse>
        <verse osisID='Deut.1.12'>Axı mən təkbaşına zəhmətinizə, əziyyətinizə və münaqişələrinizə necə tab gətirim?</verse>
        <verse osisID='Deut.1.13'>Özünüz üçün hər qəbilədən müdrik, uzaqgörən və təcrübəli adamlar seçin. Mən onları sizə başçı təyin edəcəyəm”.</verse>
        <verse osisID='Deut.1.14'>Siz də “sən deyən yaxşıdır” dediniz.</verse>
        <verse osisID='Deut.1.15'>Mən qəbilələrinizin müdrik və təcrübəli ağsaqqallarından götürüb sizə minbaşı, yüzbaşı, əllibaşı, onbaşı və qəbilə məmurları təyin etdim.</verse>
        <verse osisID='Deut.1.16'>O vaxt hakimlərinizə belə əmr etdim: “Aralarında münaqişəsi olan soydaşlarınızı dinləyin. Münaqişə istər İsrailli soydaşlarınız arasında, istərsə bir İsrailli ilə yadelli arasında olsun, hökm çıxararkən ədalətli olun.</verse>
        <verse osisID='Deut.1.17'>Heç kimə tərəfkeşlik etmədən kiçiyi də böyük kimi dinləyərək hökm çıxarın. İnsan şəxsiyyətindən qorxmayın, hökm Allahındır. Sizin üçün çətin olan münaqişəli məsələləri isə mənim yanıma gətirin. Mən onlara qulaq asaram”.</verse>
        <verse osisID='Deut.1.18'>O vaxt edəcəyiniz şeylərin hamısını sizə əmr etdim. </verse>
        <verse osisID='Deut.1.19'>Sonra biz Xorevdən köçdük. Allahımız Rəbbin bizə əmr etdiyi kimi gördüyünüz böyük və qorxunc səhranı keçərək Emorluların dağlıq bölgəsinə tərəf köçüb Qadeş-Barneaya çatdıq.</verse>
        <verse osisID='Deut.1.20'>Mən orada sizə dedim: “Allahınız Rəbbin bizə verdiyi Emorluların dağlıq bölgəsinə çatdınız.</verse>
        <verse osisID='Deut.1.21'>Budur, Allahınız Rəbb torpağı sizə verdi. Atalarınızın Allahı Rəbbin sizə söylədiyi kimi qalxın, oranı mülk edin. Heç nədən qorxub çəkinməyin”.</verse>
        <verse osisID='Deut.1.22'>O zaman hamınız yanıma gəlib dediniz: “Adamlar göndərək, qoy əvvəlcə torpağı onlar nəzərdən keçirsinlər. Qoy gedəcəyimiz yol və çatacağımız şəhərlər barədə bizə məlumat gətirsinlər”.</verse>
        <verse osisID='Deut.1.23'>Bu fikir xoşuma gəldi. Hər qəbilədən bir nəfər olmaqla aranızdan on iki nəfər götürdüm.</verse>
        <verse osisID='Deut.1.24'>Onlar dağlıq bölgəsinə qalxdılar. Eşkol vadisinə qədər gəlib oranı gözdən keçirdilər.</verse>
        <verse osisID='Deut.1.25'>Bu torpağın məhsullarından əllərinə götürüb yanımıza qayıtdılar və belə məlumat verdilər: “Allahımız Rəbbin bizə vermək istədiyi münbit torpaqdır”. </verse>
        <verse osisID='Deut.1.26'>Siz isə Allahımız Rəbbin əmrinə qarşı çıxaraq oraya qalxmaq istəmədiniz.</verse>
        <verse osisID='Deut.1.27'>Öz çadırlarınızda deyindiniz: “Rəbb bizə nifrət edir. Bizi Misir ölkəsindən ona görə çıxartdı ki, Emorlulara təslim etsin və həlak etsin.</verse>
        <verse osisID='Deut.1.28'>Axı biz hara gedirik? Soydaşlarımız ‹o xalq sayca bizdən çox və ucaboydur, böyük şəhərləri, göyə çatan hasarları var, Anaqlıları da orada gördük› deyə-deyə bizdə ürək qoymadılar”. </verse>
        <verse osisID='Deut.1.29'>Onda mən sizə dedim: “Onlardan qorxub çəkinməyin.</verse>
        <verse osisID='Deut.1.30'>Allahınız Rəbb qarşınızca gedir. Sizin üçün Özü döyüşəcək. Misirdə və səhrada gözünüz qarşısında sizin üçün etdiyi hər şeyi yenə də edəcəkdir.</verse>
        <verse osisID='Deut.1.31'>İnsan öz balasını apardığı kimi səhradan bu yerə çatana qədər Allahınız Rəbbin də sizi elə apardığını gördünüz”.</verse>
        <verse osisID='Deut.1.32'>Buna baxmayaraq, sizə düşərgə salmağa yer axtarmaq və gedəcəyiniz yolu göstərmək üçün gecə alovla, gündüz buludla</verse>
        <verse osisID='Deut.1.33'>qarşınızca yol gedən Rəbbə etibar etmədiniz. </verse>
        <verse osisID='Deut.1.34'>Rəbb bu danışığınızı eşidib qəzəbləndi və and içərək dedi:</verse>
        <verse osisID='Deut.1.35'>“Atalarınıza vermək üçün and etdiyim bu gözəl torpağı Yefunne oğlu Kalevdən başqa bu iyrənc nəslin adamlarından heç biri görməyəcək.</verse>
        <verse osisID='Deut.1.36'>Oranı Kalev görəcək. Tamamilə Rəbbin ardınca getdiyi üçün ayaq basdığı torpağı ona və övladlarına verəcəyəm”.</verse>
        <verse osisID='Deut.1.37'>Sizin ucbatınızdan Rəbb mənə də qəzəbləndi və belə dedi: “Sən də oraya girməyəcəksən.</verse>
        <verse osisID='Deut.1.38'>Oraya sənin köməkçin Nun oğlu Yeşua girəcək. Onu cəsarətləndir, çünki torpağı İsraillilərə irs olaraq o böləcək.</verse>
        <verse osisID='Deut.1.39'>‹Əsir olacaqlar› dediyiniz balalarınız, yaxşını pisdən hələ ayıra bilməyən uşaqlarınız oraya girəcəklər. Ölkəni onlara verəcəyəm, oranı onlar mülk olaraq alacaqlar.</verse>
        <verse osisID='Deut.1.40'>Siz isə dönüb Qırmızı dəniz yolundan səhraya köçün”. </verse>
        <verse osisID='Deut.1.41'>Sonra siz mənə belə cavab verdiniz: “Rəbbə qarşı günah etdik. Allahımız Rəbbin bizə etdiyi əmrə əsasən çıxıb döyüşəcəyik”. Hamınız dağlığa çıxmağın asan olduğunu düşünərək döyüş silahlarına sarıldınız.</verse>
        <verse osisID='Deut.1.42'>Rəbb mənə dedi: “Onlara de ki, aralarında Mən yoxam. Döyüşə çıxmasınlar, yoxsa düşmənlərinə məğlub olarlar”.</verse>
        <verse osisID='Deut.1.43'>Siz isə mənim sözümə qulaq asmadınız. Rəbbin əmrinə qarşı çıxaraq döyüşə çıxmağa cürət etdiniz.</verse>
        <verse osisID='Deut.1.44'>Bu dağlıq bölgəsində yaşayan Emorlular müqavimət göstərərək sizi arı kimi qovdular və sizi Seirdən Xormaya qədər qırdılar.</verse>
        <verse osisID='Deut.1.45'>Belə olanda qayıdıb Rəbbin hüzurunda ağladınız, lakin Rəbb səsinizi eşitmədi və sizə qulaq asmadı.</verse>
        <verse osisID='Deut.1.46'>Uzun müddət yerinizdəcə – Qadeşdə qaldınız.  </verse>
      </chapter>
      <chapter osisID='Deut.2'>
        <verse osisID='Deut.2.1'>
            Rəbbin mənə əmr etdiyi kimi qayıdıb Qırmızı dəniz yolu ilə səhraya köç etdik. Xeyli vaxt Seir dağlıq bölgəsini gəzib dolaşandan sonra</verse>
        <verse osisID='Deut.2.2'>Rəbb mənə belə dedi:</verse>
        <verse osisID='Deut.2.3'>“Bu dağlıq bölgəsini gəzib dolaşmağınız kifayətdir, indi şimala dönün.</verse>
        <verse osisID='Deut.2.4'>Xalqa belə əmr et: ‹Seirdə yaşayan qohumlarınız Esav övladlarının torpağından keçəcəksiniz. Onlar sizdən qorxacaqlar, buna görə çox diqqətli olun.</verse>
        <verse osisID='Deut.2.5'>Onlarla münaqişə yaratmayın, çünki torpaqlarından bir qarış da sizə verməyəcəyəm. Ona görə ki Mən mülk olaraq Seir dağlıq bölgəsini Esav nəslinə vermişəm.</verse>
        <verse osisID='Deut.2.6'>Onlardan yeməyi də, suyu da pulla alın, yeyib-içməyiniz qoy belə olsun›”.</verse>
        <verse osisID='Deut.2.7'>Çünki Allahınız Rəbb əlinizdə olan hər işə xeyir-dua verib. Belə böyük səhrada gəzib-dolaşdığınız zaman O sizi qorumuşdu. Bu qırx il ərzində sizinlə olan Allahınız Rəbbin sayəsində heç nəyə ehtiyacınız olmayıb. </verse>
        <verse osisID='Deut.2.8'>Biz Seir dağında yaşayan qohumlarımız Esav övladlarının torpağından, Elat və Esyon-Geverdən Arava yolundan burularaq Moav səhrası yolundan keçdik.</verse>
        <verse osisID='Deut.2.9'>Rəbb mənə dedi: “Moavlıları incitmə və onlarla döyüşə girmə. Mən onların torpağından mülk olaraq sizə heç nə verməyəcəyəm, çünki Ar ölkəsini mülk olaraq Lut övladlarına vermişəm”.</verse>
        <verse osisID='Deut.2.10'>Orada əvvəl Emlilər, Anaqlılar kimi ucaboy, güclü və çoxsaylı bir xalq yaşayırdı.</verse>
        <verse osisID='Deut.2.11'>Onlar da Anaqlılar kimi Rafalılar sayılırdı, lakin Moavlılar onları Emlilər adlandırırdılar.</verse>
        <verse osisID='Deut.2.12'>Seirdə isə əvvəllər Xorlular yaşayırdı. Esav övladları onları qovdu, İsraillilərin Rəbbin mülk olaraq verdiyi torpağın əhalisinə etdiyi kimi qarşılarına çıxan Xorluları qırıb torpaqlarında məskən saldılar. </verse>
        <verse osisID='Deut.2.13'>Rəbb sözünə davam etdi: “İndi qalxıb Zered vadisini keçin”. Biz Zered vadisini keçdik.</verse>
        <verse osisID='Deut.2.14'>Qadeş-Barneadan köçdüyümüz vaxtdan Zered vadisini keçənədək otuz səkkiz il oldu. Rəbbin and içdiyi kimi düşərgədə olan o dövrdəki nəslin döyüşçülərindən heç biri sağ qalmamışdı.</verse>
        <verse osisID='Deut.2.15'>Onları ordugahdan yox edib qurtaranadək Rəbbin əli onlara qarşı oldu. </verse>
        <verse osisID='Deut.2.16'>Xalqın bütün döyüş adamları ölüb-qurtarandan sonra</verse>
        <verse osisID='Deut.2.17'>Rəbb mənə belə dedi:</verse>
        <verse osisID='Deut.2.18'>“Siz bu gün Moav torpağında yerləşən Ardan keçəcəksiniz.</verse>
        <verse osisID='Deut.2.19'>Ammon övladlarına yaxınlaşanda onları incitməyin və münaqişə yaratmayın, çünki sizə Ammon övladlarının torpağından mülk olaraq heç nə verməyəcəyəm, ona görə ki oranı da Lut övladlarına vermişəm”.</verse>
        <verse osisID='Deut.2.20'>Ora da Rafalıların torpağı sayılırdı, əvvəllər orada Rafalılar yaşayırdı. Ammonlular onları Zamzumlular adlandırırdılar.</verse>
        <verse osisID='Deut.2.21'>Onlar da Anaqlılar kimi ucaboy, güclü və çoxsaylı bir xalq idi. Rəbb onları Ammonluların qarşısından yox etmişdi. Ammonlular onları qovub yerlərində məskən salmışdılar.</verse>
        <verse osisID='Deut.2.22'>Rəbb Seirdə yaşayan Esav övladları üçün də həmin işi görərək Xorluları onların qarşısından yox etmişdi. Esav övladları Xorluları qıraraq yerlərində məskən saldılar və bu günə qədər orada yaşamaqdadırlar.</verse>
        <verse osisID='Deut.2.23'>Kaftordan çıxan Kaftorlular isə Qəzzəyə qədər kəndlərdə yaşayan Avvalıları qırdılar və onların yerində məskən saldılar. </verse>
        <verse osisID='Deut.2.24'>Rəbb dedi: “Qalxıb köç edin, Arnon vadisindən keçin. Bax Xeşbon padşahı Emorlu Sixonu və onun ölkəsini sizə təslim etdim. Özünüz üçün mülk olaraq oranı almağa başlayın. Onlarla döyüşə girin.</verse>
        <verse osisID='Deut.2.25'>Bu gündən Mən səma altında olan bütün xalqları sizə görə qorxu və vahiməyə salmağa başlayıram. Sizin sorağınızı eşidənlər qarşınızda titrəyib büzüşəcəklər”. </verse>
        <verse osisID='Deut.2.26'>Qedemot səhrasından Xeşbon padşahı Sixonun yanına sülh danışığı üçün qasidlər göndərdim və dedim:</verse>
        <verse osisID='Deut.2.27'>“Rica edirik, sənin torpağından keçmək üçün bizə izin verəsən. Yalnız yol keçəcəyik, oradan nə sağa, nə də sola dönəcəyik.</verse>
        <verse osisID='Deut.2.28'>Pulla bizə yemək satsanız, yeyəcəyik, su satsanız, içəcəyik. Bizə ölkəni piyada keçmək kifayətdir.</verse>
        <verse osisID='Deut.2.29'>Seirdə yaşayan Esav övladları və Arda yaşayan Moavlılar etdiyi kimi sən də izin ver ki, İordan çayından Allahımız Rəbbin bizə verdiyi torpağa keçək”.</verse>
        <verse osisID='Deut.2.30'>Lakin Xeşbon padşahı Sixon bizi torpağından keçməyə qoymadı. Çünki bugünkü kimi Allahınız Rəbb sizə təslim etmək üçün onu inadkar və daşürəkli etdi. </verse>
        <verse osisID='Deut.2.31'>Rəbb mənə dedi: “Bax Sixonu və ölkəsini sənə təslim etməyə başlayıram. Oranı fəth edib irs olaraq almağa başla”.</verse>
        <verse osisID='Deut.2.32'>Sixon özü və bütün ordusu döyüşmək üçün Yahsada bizim qarşımıza çıxdı.</verse>
        <verse osisID='Deut.2.33'>Allahımız Rəbb onu bizə təslim etdi. Biz də Sixonu, övladlarını və bütün ordusunu qırdıq.</verse>
        <verse osisID='Deut.2.34'>O vaxt onun bütün şəhərlərini aldıq. Hər bir şəhəri kişi, qadın və uşaqlarla birlikdə tamamilə məhv etdik: kimsəni sağ qoymadıq.</verse>
        <verse osisID='Deut.2.35'>Heyvanlarını götürüb aldığımız şəhərləri talan etdik.</verse>
        <verse osisID='Deut.2.36'>Arnon vadisinin kənarında Aroerdən və vadidə olan şəhərdən Gileadadək qarşımıza bizdən güclü bir şəhər çıxmadı. Allahımız Rəbb onların hamısını bizə təslim etdi.</verse>
        <verse osisID='Deut.2.37'>Lakin Ammonluların ölkəsinə, bütün Yabboq çayı kənarına və dağlıq bölgəsindəki şəhərlərə – Allahımız Rəbbin qadağan etdiyi heç yerə yaxınlaşmadıq.  </verse>
      </chapter>
      <chapter osisID='Deut.3'>
        <verse osisID='Deut.3.1'>
            Sonra istiqaməti dəyişib Başana yollandıq. Başan padşahı Oq bütün ordusu ilə bərabər Edreidə bizimlə döyüşə çıxdı.</verse>
        <verse osisID='Deut.3.2'>Rəbb mənə dedi: “Ondan qorxma, çünki Mən onu, bütün xalqını və torpağını sənə təslim edirəm. Xeşbonda yaşayan Emorluların padşahı Sixonun başına gətirdiyini onun da başına gətir”.</verse>
        <verse osisID='Deut.3.3'>Allahımız Rəbb Başan padşahı Oqu və bütün ordusunu bizə təslim etdi. Biz də kimsəni sağ buraxmadan hamısını qırıb</verse>
        <verse osisID='Deut.3.4'>bütün şəhərlərini aldıq, almadığımız bir şəhər belə, qalmadı. Aldığımız şəhərlərin sayı altmış idi. Bu yerlər Başanda Oqun ölkəsi olan bütün Arqov diyarını təşkil edirdi.</verse>
        <verse osisID='Deut.3.5'>Şəhərlərin hamısının darvazaları cəftəli idi və hündür divarlarla əhatə olunmuşdu. Bundan əlavə, çoxlu divarsız kəndlər də var idi.</verse>
        <verse osisID='Deut.3.6'>Xeşbon padşahı Sixonun başına gətirdiyimiz kimi onları da qırıb kişi, qadın və uşaqları ilə bərabər şəhərlərin hamısını tamamilə məhv etdik.</verse>
        <verse osisID='Deut.3.7'>Bütün heyvanları götürüb şəhərləri talan etdik. </verse>
        <verse osisID='Deut.3.8'>Beləcə o vaxtlar Arnon vadisindən Xermon dağına qədər olan İordan çayının şərqindəki Emorluların iki padşahının əlindən ölkəni aldıq.</verse>
        <verse osisID='Deut.3.9'>Sidonlular Xermonu Siryon adlandırırdılar. Emorlular isə oraya Senir deyirdilər.</verse>
        <verse osisID='Deut.3.10'>Yaylada olan bütün şəhərləri, bütün Gileadı, Oqun Başan ölkəsindəki şəhərləri olan Selka və Edreiyə qədər bütün Başan torpağını aldıq. </verse>
        <verse osisID='Deut.3.11'>Rafalılardan ancaq Başan padşahı Oq sağ qalmışdı. O, dəmir çarpayısında yatardı. Hələ Ammon övladlarının Rabba şəhərində olan bu çarpayının adi ölçüyə görə uzunluğu doqquz, eni isə dörd qulac idi. </verse>
        <verse osisID='Deut.3.12'>O vaxt irs olaraq bu torpaqları aldıq: Arnon vadisinin yanında olan Aroerdən başlanan ölkəni, Gilead dağlıq bölgəsinin yarısını şəhərləri ilə bərabər Ruvenlilərə və Qadlılara verdim.</verse>
        <verse osisID='Deut.3.13'>Gileadın qalan hissəsini, Oqun ölkəsi olan bütün Başanı Menaşşe qəbiləsinin yarısına verdim. Başanda olan bütün Arqov diyarına Rafalılar ölkəsi deyilirdi.</verse>
        <verse osisID='Deut.3.14'>Menaşşe oğlu Yair Geşurlular və Maakatlıların sərhədinə qədər Arqov diyarını aldı. Oraya – Başana öz adına uyğun Xavvot-Yair adını verdi, bu günə qədər də belə adlanır.</verse>
        <verse osisID='Deut.3.15'>Gileadı Makirə verdim.</verse>
        <verse osisID='Deut.3.16'>Ruvenlilərlə Qadlılara Gileaddan Arnon vadisinə qədər uzanan torpaqları verdim. Vadinin ortası onların sərhədi, Ammonlularla sərhədləri isə Yabboq çayı idi.</verse>
        <verse osisID='Deut.3.17'>Aravada sərhəd İordan çayı idi: Kinneretdən Arava dənizinə, yəni Duz dənizinə, şərq tərəfdəki Pisqa yamaclarının altına qədər uzanırdı. </verse>
        <verse osisID='Deut.3.18'>O vaxtlar sizə əmr edib dedim: “Bu torpağı mülk olaraq almaq üçün Allahınız Rəbb sizə verdi. Siz – bütün cəngavərlər silahlanaraq soydaşlarınız İsrail övladlarının qarşısında gedin.</verse>
        <verse osisID='Deut.3.19'>Hər biriniz sizə verdiyim şəhərlərə sonralar qayıda bilərsiniz”.</verse>
        <verse osisID='Deut.3.20'>Amma Rəbb sizin kimi soydaşlarınıza da rahatlıq verənə qədər, Rəbbin İordan çayının şərqində onlara verdiyi torpağı mülk olaraq alana qədər arvadlarınız, uşaqlarınız və heyvanlarınız – bilirəm ki, çox heyvanlarınız var – sizə verdiyim şəhərlərdə qalsınlar. </verse>
        <verse osisID='Deut.3.21'>O vaxtlar Yeşuaya əmr edib dedim: “Allahınız Rəbbin bu iki padşahın başına gətirdiyi hər şeyi gözlərinizlə gördünüz. Rəbb keçəcəyiniz bütün ölkələrdə belə edəcək.</verse>
        <verse osisID='Deut.3.22'>Onlardan qorxmayın, çünki Allahınız Rəbb Özü sizin üçün döyüşəcək!” </verse>
        <verse osisID='Deut.3.23'>O zaman Rəbbə yalvararaq dedim:</verse>
        <verse osisID='Deut.3.24'>“Ya Xudavənd Rəbb, Sən Öz böyüklüyünü və qüdrətli əlini bu quluna göstərməyə başladın. Göydə və yerdə hansı allah var ki, Sənin etdiyin böyük işləri görə bilsin, Sənin kimi hər şeyə qadir olsun!</verse>
        <verse osisID='Deut.3.25'>Rica edirəm, qoy İordan çayını keçib onun qərb tərəfində olan gözəl torpağı – o gözəl dağlıq bölgəsini və Livanı görüm”.</verse>
        <verse osisID='Deut.3.26'>Lakin sizin ucbatınızdan Rəbb mənə qəzəblənmişdi, ona görə də məni eşitmədi və dedi: “Bəsdir, bu barədə bir daha Mənə müraciət etmə!</verse>
        <verse osisID='Deut.3.27'>Pisqa təpəsinə çıxıb qərbə, şimala, cənuba və şərqə göz gəzdir. Qoy gözlərin oraları görsün, çünki sən İordan çayını keçməyəcəksən.</verse>
        <verse osisID='Deut.3.28'>Yeşuaya əmr ver. Ona cəsarət verərək qüvvətləndir, çünki bu xalqın önündən keçərək görəcəyin torpağı irs olaraq onlar üçün Yeşua böləcək”.</verse>
        <verse osisID='Deut.3.29'>Buna görə də Bet-Peor qarşısında olan dərədə dayandıq.  </verse>
      </chapter>
      <chapter osisID='Deut.4'>
        <verse osisID='Deut.4.1'>
          İndi, ey İsraillilər, sizə öyrədəcəyim qaydalara və hökmlərə qulaq asın. Onlara əməl etsəniz, yaşayacaqsınız, atalarınızın Allahı Rəbbin sizə verəcəyi torpağa daxil olub oranı irs olaraq alacaqsınız.</verse>
        <verse osisID='Deut.4.2'>Sizə verəcəyim əmrlərə heç nə artırıb-əskiltməyin. Yalnız Allahınız Rəbbin əmrlərinə – sizə verəcəyim əmrlərə riayət edin.</verse>
        <verse osisID='Deut.4.3'>Rəbbin Baal-Peorda nələr etdiyini öz gözünüzlə gördünüz. Allahınız Rəbb Peordakı Baala səcdə edənlərin hamısını aranızdan yox etdi.</verse>
        <verse osisID='Deut.4.4'>Siz isə Allahınız Rəbbə sadiq olduğunuz üçün bu gün sağsınız. </verse>
        <verse osisID='Deut.4.5'>Baxın Allahım Rəbbin mənə əmr etdiyi qayda və hökmləri sizə öyrətmişəm ki, mülk olaraq almaq üçün daxil olacağınız torpaqda bunlara əməl edəsiniz.</verse>
        <verse osisID='Deut.4.6'>Onlara diqqətlə riayət edin. Bu, digər xalqlara nə qədər müdrik və aqil olduğunuzu göstərər. Onlar bu qaydaları eşidəndə deyəcəklər ki, bu böyük millət, həqiqətən, müdrik və aqil bir xalqdır!</verse>
        <verse osisID='Deut.4.7'>Allahımız Rəbb hər dəfə dua edərkən bizə yaxın olar. Axı hansı millət belə üstündür ki, Allahı ona bu cür yaxın olsun?</verse>
        <verse osisID='Deut.4.8'>Hansı millət belə üstündür ki, bu gün qarşınıza gətirdiyim bu Qanun kimi ədalətli qaydalara və hökmlərə malik olsun? </verse>
        <verse osisID='Deut.4.9'>Ancaq diqqətli olun. Gözünüzlə gördüklərinizi unutmamaq və ömür boyu yaddan çıxarmamaq üçün böyük səy göstərin. Bunları övladlarınıza, nəvələrinizə öyrədin.</verse>
        <verse osisID='Deut.4.10'>Xorevdə Allahınız Rəbbin önündə dayandığınız günü xatırlayın. O zaman Rəbb mənə dedi: “Xalqı Mənim üçün bir yerə topla. Mən Öz sözlərimi onlara eşitdirəcəyəm. Belə ki yer üzərində yaşadıqları müddətdə yalnız Məndən qorxmağı öyrənsinlər və övladlarına öyrətsinlər”.</verse>
        <verse osisID='Deut.4.11'>Siz də yaxınlaşıb dağın ətəyində dayandınız. Dağ yanır, alovu göyün dərinliklərinə çatırdı. Hər yan isə qara bulud və qatı zülmət içində idi.</verse>
        <verse osisID='Deut.4.12'>Rəbb sizinlə bu alovun içərisindən danışdı. Siz Onun danışıq səsini eşitdiniz, lakin bir surət görmədiniz. Yalnız bir səs var idi.</verse>
        <verse osisID='Deut.4.13'>O sizə əhdini, yəni əməl etmənizi buyurduğu on əmri elan etdi. Bunları iki daş lövhə üzərinə yazdı.</verse>
        <verse osisID='Deut.4.14'>Elə o vaxt Rəbb mənə mülk olaraq almaq üçün gedəcəyiniz torpaqda əməl edəcəyiniz qayda və hökmləri öyrətmək tapşırığını verdi. </verse>
        <verse osisID='Deut.4.15'>Rəbb Xorevdə alovun içərisindən sizinlə danışan gün heç bir surət görmədiniz. Buna görə çox diqqətli olun ki,</verse>
        <verse osisID='Deut.4.16'>yoldan azıb özünüz üçün kişi və yaxud qadınabənzər,</verse>
        <verse osisID='Deut.4.17'>yerdə olan hər hansı bir heyvanabənzər, göydə uçan hər hansı bir qanadlı quşabənzər,</verse>
        <verse osisID='Deut.4.18'>torpaqda sürünən hər hansı bir məxluqabənzər, yerin dərinliklərində yığılan suda yaşayan hər hansı bir balığabənzər, hər hansı bir cisməbənzər oyma büt yaratmayasınız.</verse>
        <verse osisID='Deut.4.19'>Gözlərinizi göyə qaldıraraq günəşi, ayı, ulduzları və bütün səma cisimlərini görəndə azmayın. Allahınız Rəbbin bütün səma altındakı xalqlara verdiyi bu şeylərlə aldanıb onlara səcdə edərək sitayiş etməyin.</verse>
        <verse osisID='Deut.4.20'>Sizə gəldikdə isə, Rəbb sizi götürüb dəmirəridən soba içindən – Misirdən çıxarıb ki, bugünkü kimi Ona məxsus xalq olasınız. </verse>
        <verse osisID='Deut.4.21'>Sizin ucbatınızdan Allahınız Rəbb mənə qəzəbləndi və and etdi ki, mən İordan çayını keçib irs olaraq sizə verdiyi o gözəl torpağa daxil olmayım.</verse>
        <verse osisID='Deut.4.22'>İordan çayını keçə bilməyib bu torpaqda öləcəyəm. Siz isə o gözəl torpağa keçəcək və oranı mülk olaraq alacaqsınız.</verse>
        <verse osisID='Deut.4.23'>Ehtiyatlı olun ki, Allahınız Rəbbin sizinlə etdiyi əhdi unutmayasınız. Allahınız Rəbbin qadağan etdiyi hər hansı bir şeyə bənzər oyma büt yaratmayın.</verse>
        <verse osisID='Deut.4.24'>Çünki Allahınız Rəbb hər şeyi yandırıb-yaxan alovdur. O, qısqanc Allahdır. </verse>
        <verse osisID='Deut.4.25'>Siz ölkədə yaşayıb övladlarınız, nəvələriniz doğulandan sonra oyma büt yaradaraq yoldan azsanız, Allahınız Rəbbin gözündə pis olanı edib Onu acıqlandırsanız,</verse>
        <verse osisID='Deut.4.26'>sizin qarşınızda bu gün göyləri və yeri şahid tuturam ki, mülk olaraq almaq üçün İordan çayını keçib getdiyiniz torpaq üzərindən tezliklə yox olacaqsınız. O torpaqda uzun ömür sürməyəcəksiniz, tamamilə məhv olacaqsınız.</verse>
        <verse osisID='Deut.4.27'>Rəbb sizi xalqlar arasına səpələyəcək və apardığı yerdə millətlər arasında sizdən az miqdarda adam sağ qalacaq.</verse>
        <verse osisID='Deut.4.28'>Orada isə siz insanın əl işi olan – görməyən, eşitməyən, yeməyən, iy bilməyən ağacdan və ya daşdan olan allahlara qulluq edəcəksiniz.</verse>
        <verse osisID='Deut.4.29'>Amma o yerdə Allahınız Rəbbi axtaracaqsınız. Əgər Onu bütün qəlbinizlə, bütün varlığınızla axtarsanız, tapacaqsınız.</verse>
        <verse osisID='Deut.4.30'>Əzabda olarkən, bütün bu hadisələr başınıza gələrkən, nəhayət, Rəbbə dönüb Ona qulaq asacaqsınız.</verse>
        <verse osisID='Deut.4.31'>Axı Allahınız Rəbb rəhmli Allahdır. O sizi atmaz, məhv etməz. Atalarınıza andla təsdiq etdiyi əhdi unutmaz. </verse>
        <verse osisID='Deut.4.32'>İndi Allahınızın yer üzərində insan yaratdığı gündən bəri sizdən əvvəlki dövrün günləri barədə göylərin bir başından o biri başına qədər hamıdan soruşun. Belə böyük hadisə olubmu? Belə bir şey eşidilibmi?</verse>
        <verse osisID='Deut.4.33'>Hansı bir xalq sizin kimi alov içərisindən danışan Allahın səsini eşitdi və sağ qaldı?</verse>
        <verse osisID='Deut.4.34'>Yaxud hansı allah Allahınız Rəbb kimi Misirdə gözləriniz önündə sizin xeyrinizə işləyərək imtahanlarla, əlamətlərlə, möcüzələrlə, döyüşlərlə, qüdrətli əli ilə, uzanan qolu ilə, böyük zəhmi ilə başqa millətin üstünə gedib onlardan öz millətini aldı?</verse>
        <verse osisID='Deut.4.35'>Bütün bunlar sizə ona görə göstərildi ki, bunu biləsiniz: yalnız Rəbb Allahdır, başqası yoxdur.</verse>
        <verse osisID='Deut.4.36'>Sizi tərbiyə etmək üçün göylərdən səsini sizə eşitdirdi. Öz böyük alovunu yer üzərində sizə göstərdi və alovun içərisindən Onun sözlərini eşitdiniz.</verse>
        <verse osisID='Deut.4.37'>Atalarınızı sevdiyindən onlardan sonra övladlarını seçdi. Sizi böyük qüdrəti ilə Misirdən Şəxsən Özü çıxartdı ki,</verse>
        <verse osisID='Deut.4.38'>sizdən böyük və qüvvətli millətləri qarşınızdan qovsun və bugünkü kimi onların torpağını irs olaraq vermək üçün sizi oraya gətirsin.</verse>
        <verse osisID='Deut.4.39'>Bu gündən bilin və yadınızda qalsın ki, yuxarıda – göydə və aşağıda – yerdə Rəbb Allahdır. Ondan başqası yoxdur.</verse>
        <verse osisID='Deut.4.40'>Bu gün sizə verdiyim Rəbbin qanun və əmrlərinə riayət edin ki, sizə, sizdən sonra gələn övladlarınıza xeyir gətirsin, Allahınız Rəbbin əbədi olaraq verdiyi bu torpaqda uzun ömür sürəsiniz». </verse>
        <verse osisID='Deut.4.41'>O zaman Musa İordan çayının şərq tərəfində üç şəhər seçdi.</verse>
        <verse osisID='Deut.4.42'>Bu şəhərləri qonşusu ilə əvvəlcədən ədavəti olmayan və bilmədən onu öldürən adamın oraya qaçması üçün ayırdı. Belə adam bu şəhərlərdən birinə qaçıb sağ qala bilər.</verse>
        <verse osisID='Deut.4.43'>Bunlar Ruven qəbiləsi üçün yaylada yerləşən səhradakı Beser, Qadlılar üçün Gileaddakı Ramot, Menaşşe qəbiləsi üçün isə Başandakı Qolan şəhərləri idi. </verse>
        <verse osisID='Deut.4.44'>Musa Qanunu İsrail övladlarının qarşısına qoydu.</verse>
        <verse osisID='Deut.4.45'>Bu, Misirdən çıxan zaman Musanın İsrail övladlarına verdiyi göstərişlər, qayda və hökmlərdir.</verse>
        <verse osisID='Deut.4.46'>Bunları Musa İordan çayının şərqində Misirdən çıxan zaman Musa ilə İsrail övladlarının həlak etdikləri Xeşbonda yaşayan Emorluların padşahı Sixonun ölkəsində olan Bet-Peor qarşısındakı dərədə söylədi.</verse>
        <verse osisID='Deut.4.47'>İrs olaraq onun ölkəsini və Başan padşahı Oqun ölkəsini – İordan çayının şərq tərəfindən əldə edilən Emorluların iki padşahının ölkəsini,</verse>
        <verse osisID='Deut.4.48'>Arnon vadisi kənarında olan Aroerdən Siyon dağına qədər, yəni Xermona qədər,</verse>
        <verse osisID='Deut.4.49'>İordan çayının şərqində Arava dənizinə qədər olan Pisqa yamaclarının altındakı bütün Aravanı aldılar.  </verse>
      </chapter>
      <chapter osisID='Deut.5'>
        <verse osisID='Deut.5.1'>Musa bütün İsrailliləri çağırıb dedi: «Dinlə, ey İsrail! Bu gün sənə deyəcəyim qayda və hökmləri öyrənib dəqiq əməl et!</verse>
        <verse osisID='Deut.5.2'>Xorevdə Allahımız Rəbb bizimlə əhd kəsdi.</verse>
        <verse osisID='Deut.5.3'>Bu əhdi Rəbb atalarımızla deyil, bu gün məhz burada bizim sağ qalanlarımızla kəsdi.</verse>
        <verse osisID='Deut.5.4'>Rəbb dağdakı alovun içərisindən sizinlə üzbəüz danışdı.</verse>
        <verse osisID='Deut.5.5'>O zaman Rəbbin sözünü izah etmək üçün sizinlə Rəbbin arasında mən dayanmışdım. Alovdan qorxduğunuza görə dağa çıxmadınız. </verse>
        <verse osisID='Deut.5.6'>Rəbb belə dedi: “Səni Misir torpağından, köləlik diyarından çıxaran Allahın Rəbb Mənəm. </verse>
        <verse osisID='Deut.5.7'>Məndən başqa allahların olmasın. </verse>
        <verse osisID='Deut.5.8'>Özün üçün heç bir oyma büt, nə yuxarıda – səmada və ya aşağıda – yerdə, nə də yerdən aşağıya yığılan sulardakı şeylərin heç birinin surətini düzəltmə.</verse>
        <verse osisID='Deut.5.9'>Belə şeylərə səcdə qılaraq ibadət etmə. Çünki Mən sənin Allahın Rəbb qısqanc Allaham. Mənə nifrət edən ataların cəzasını üç-dörd nəslə qədər övladlarına çəkdirərəm.</verse>
        <verse osisID='Deut.5.10'>Məni sevib əmrlərimə əməl edənlərin isə minlərlə nəslinə məhəbbət göstərərəm. </verse>
        <verse osisID='Deut.5.11'>Allahın Rəbbin adını boş yerə dilinə gətirmə, çünki Rəbb Öz adını boş yerə dilinə gətirəni cəzasız qoymaz. </verse>
        <verse osisID='Deut.5.12'>Allahın Rəbbin sənə etdiyi əmrə əsasən Şənbə gününü qeyd və təqdis et.</verse>
        <verse osisID='Deut.5.13'>Altı gün çalışıb bütün işlərini gör.</verse>
        <verse osisID='Deut.5.14'>Lakin yeddinci gün Allahın Rəbbin Şənbə günüdür. Bu gün sən, oğlun, qızın, qulun, qarabaşın, öküzün, eşşəyin, heç bir heyvanın, yanında qalan yadellin də heç bir iş görməsin, sənin kimi qul-qarabaşın da istirahət etsin.</verse>
        <verse osisID='Deut.5.15'>Misir torpağında sənin kölə olduğunu və Allahın Rəbbin qüdrətli əli, uzanan qolu ilə səni oradan çıxardığını yadda saxla. Məhz buna görə Şənbə gününü qeyd etməyi Allahın Rəbb sənə əmr edib. </verse>
        <verse osisID='Deut.5.16'>Allahın Rəbbin sənə əmr etdiyi kimi ata-anana hörmət et ki, ömrün uzun olsun və Allahın Rəbbin sənə verəcəyi torpaqda xoş güzəranın olsun. </verse>
        <verse osisID='Deut.5.17'>Qətl etmə. </verse>
        <verse osisID='Deut.5.18'>Zina etmə. </verse>
        <verse osisID='Deut.5.19'>Oğurluq etmə. </verse>
        <verse osisID='Deut.5.20'>Heç kimə qarşı yalandan şahidlik etmə. </verse>
        <verse osisID='Deut.5.21'>Heç kimin arvadına tamah salma. Heç kimin evinə, tarlasına, quluna, qarabaşına, öküzünə, eşşəyinə – heç bir şeyinə tamah salma”. </verse>
        <verse osisID='Deut.5.22'>Rəbb bu sözləri bütün camaatınıza dağda alovun, buludun və qatı qaranlığın içərisindən ucadan söylədi, başqa bir söz demədi. Sonra bunları iki lövhə üzərinə yazıb mənə verdi. </verse>
        <verse osisID='Deut.5.23'>Dağ alovlanıb-yanarkən zülmət içindən siz Onun səsini eşidəndə bütün qəbilə başçılarınız və ağsaqqallarınız mənə yaxınlaşdı.</verse>
        <verse osisID='Deut.5.24'>Belə dediniz: “Budur, Allahımız Rəbb bizə ehtişamını və əzəmətini göstərdi. Alovun içərisindən Onun səsini eşitdik. Bu gün gördük ki, Allah insanla danışanda insan sağ qalır.</verse>
        <verse osisID='Deut.5.25'>Bu gün niyə ölməliyik? Axı bu böyük alov bizi külə döndərər. Əgər Allahımız Rəbbin səsini bir də eşitsək, o zaman öləcəyik.</verse>
        <verse osisID='Deut.5.26'>Bütün bəşəriyyət içərisində bizim kimi alov içərisindən var olan Allahın səsini eşidib sağ qalan varmı?</verse>
        <verse osisID='Deut.5.27'>Sən Ona yaxınlaş, Allahımız Rəbbin deyəcəyi hər şeyə qulaq as. Sonra Allahımız Rəbbin dediyi hər şeyi bizə söylə! Biz isə buna qulaq asıb əməl edəcəyik”. </verse>
        <verse osisID='Deut.5.28'>Rəbb mənə bunları deyəndə bu sözləri siz də eşitdiniz. Rəbb mənə dedi: “Bu xalqın sənə söylədiklərini eşitdim. Söylədikləri hər şeyi yaxşı dedilər.</verse>
        <verse osisID='Deut.5.29'>Kaş ki ürəkləri dönməsin, Məndən qorxsunlar və bütün əmrlərimə əməl etsinlər. O zaman həm özlərinin, həm də övladlarının xoş güzəranı olar.</verse>
        <verse osisID='Deut.5.30'>Get, onlara de ki, çadırlarına qayıtsınlar.</verse>
        <verse osisID='Deut.5.31'>Sən isə burada yanımda dayan. Bütün əmrləri, qayda və hökmləri sənə deyəcəyəm. Sən xalqa öyrət ki, mülk olaraq almaq üçün onlara verəcəyim torpaqda bunları yerinə yetirsinlər”.</verse>
        <verse osisID='Deut.5.32'>Allahınız Rəbbin sizə əmr etdiklərinə diqqətlə əməl edin, onlardan nə sağa, nə də sola dönün.</verse>
        <verse osisID='Deut.5.33'>Bütünlüklə Allahınız Rəbbin sizə əmr etdiyi yolda gəzin. Onda sağ qalarsınız, xoş güzəranınız olar və mülk olaraq alacağınız torpaqda uzun ömür sürərsiniz.  </verse>
      </chapter>
      <chapter osisID='Deut.6'>
        <verse osisID='Deut.6.1'>
          Allahınız Rəbbin sizə öyrətmək üçün mənə buyurduğu əmr, qayda və hökmlər bunlardır. Ona görə də irs olaraq almaq üçün gedəcəyiniz torpaqda bunlara əməl edin.</verse>
        <verse osisID='Deut.6.2'>Ömrün boyu sən, oğlun, nəvələrin sənə buyurduğum Onun bütün qayda və əmrlərinə əməl etməklə Allahın Rəbdən qorx ki, ömrün uzun olsun.</verse>
        <verse osisID='Deut.6.3'>Dinlə, ey İsrail! Bunlara diqqətlə əməl et ki, atalarının Allahı Rəbbin sənə söz verdiyi kimi süd və bal axan torpaqda xoş güzəran görərək çoxalıb artasan. </verse>
        <verse osisID='Deut.6.4'>Dinlə, ey İsrail! Allahımız Rəbb yeganə Rəbdir.</verse>
        <verse osisID='Deut.6.5'>Allahın Rəbbi bütün qəlbinlə, bütün varlığınla, bütün gücünlə sev.</verse>
        <verse osisID='Deut.6.6'>Bu gün sənə əmr etdiyim bu sözlər ürəyində kök salsın.</verse>
        <verse osisID='Deut.6.7'>Bunları övladlarının şüuruna yaxşı-yaxşı yerit. Evində oturanda, yol gedəndə, yatanda, duranda bunlar barədə danış.</verse>
        <verse osisID='Deut.6.8'>Onları yazıb qoluna bir nişan kimi, gözlərinin arasına alın bağı kimi bağla,</verse>
        <verse osisID='Deut.6.9'>evlərinin qapı çərçivələrinə və darvazalarına yaz. </verse>
        <verse osisID='Deut.6.10'>Allahın Rəbb səni ata-babaların İbrahimə, İshaqa, Yaquba etdiyi anda görə verəcəyi torpağa aparacaq. Orada inşa etmədiyin böyük və gözəl şəhərlər, yığmadığın gözəl şeylərlə dolu evlər,</verse>
        <verse osisID='Deut.6.11'>zəhmətini çəkmədiyin qazılmış su quyuları, salmadığın üzümlüklər və zeytunluqlar var. Yeyib-doyanda isə diqqətli ol.</verse>
        <verse osisID='Deut.6.12'>Səni Misir torpağından – köləlik diyarından çıxaran Rəbbi unutma.</verse>
        <verse osisID='Deut.6.13'>Allahın Rəbdən qorx və Ona qulluq et. Andı Onun adı ilə et. </verse>
        <verse osisID='Deut.6.14'>Yad allahların – başqa xalqların allahlarının ardınca getmə ki,</verse>
        <verse osisID='Deut.6.15'>Allahın Rəbbin sənə qarşı qəzəbi alovlanmasın və səni yer üzündən yox etməsin, çünki aranızda olan Allahın Rəbb qısqanc bir Allahdır. </verse>
        <verse osisID='Deut.6.16'>Allahınız Rəbbi Massada sınadığınız kimi sınamayın.</verse>
        <verse osisID='Deut.6.17'>Ona görə də Allahınız Rəbbin sizə buyurduğu əmrlərə, göstərişlərə və qanunlara diqqətlə əməl edin.</verse>
        <verse osisID='Deut.6.18'>Rəbbin gözündə doğru və yaxşı olana əməl et ki, xoş güzəranın olsun, Rəbbin atalarına vəd etdiyi gözəl torpağı irs olaraq ala biləsən.</verse>
        <verse osisID='Deut.6.19'>Rəbb də söz verdiyi kimi bütün düşmənlərini qarşından qovacaq. </verse>
        <verse osisID='Deut.6.20'>Əgər gələcəkdə oğlun sənə “Allahımız Rəbbin sizə buyurduğu göstərişlərin, qayda və hökmlərin mənası nədir?” deyə soruşsa,</verse>
        <verse osisID='Deut.6.21'>oğluna belə de: “Biz Misirdə fironun köləsi idik. Rəbb oradan bizi qüdrətli əli ilə çıxartdı.</verse>
        <verse osisID='Deut.6.22'>Rəbb gözümüzün önündə Misirə, fironla bütün ailəsinə böyük, dəhşətli əlamətlər və möcüzələr göstərdi.</verse>
        <verse osisID='Deut.6.23'>Bizi oradan çıxartdı ki, atalarımıza vəd etdiyi bu torpağa gətirsin və oranı bizə versin.</verse>
        <verse osisID='Deut.6.24'>Allahımız Rəbb bütün bu qaydalara əməl etməyi və Ondan qorxmağı bizə ona görə buyurdu ki, həmişə güzəranımız xoş olsun, bugünkü kimi bizi sağ saxlasın.</verse>
        <verse osisID='Deut.6.25'>Allahımız Rəbbin hüzurunda bizə buyurduğu bütün bu əmrlərə diqqətlə əməl etsək, bunu bizə salehlik sayacaq”.  </verse>
      </chapter>
      <chapter osisID='Deut.7'>
        <verse osisID='Deut.7.1'>
            Allahınız Rəbb sizi gedəcəyiniz torpağa aparır. Siz oranı mülk olaraq alacaqsınız. O sizin önünüzdən bir çox milləti – Xetliləri, Qirqaşlıları, Emorluları, Kənanlıları, Perizliləri, Xivliləri, Yevusluları – sizdən xeyli çox, xeyli qüvvətli yeddi milləti qovacaq.</verse>
        <verse osisID='Deut.7.2'>Allahınız Rəbb onları sizə təslim edəcək. Siz onları məğlub edərək tamamilə məhv edin. Onlarla əhd bağlamayın və rəhm etməyin.</verse>
        <verse osisID='Deut.7.3'>Onlarla qohum olmayın, oğullarına qız verib, oğullarınıza onlardan qız almayın.</verse>
        <verse osisID='Deut.7.4'>Çünki onlar övladlarınızı Mənim ardımca getməkdən döndərib, başqa allahlara qulluq etdirəcəklər. Onda Rəbbin sizə qarşı qəzəbi alovlanacaq və tezliklə sizi yox edəcək.</verse>
        <verse osisID='Deut.7.5'>Onlarla belə rəftar edin: qurbangahlarını dağıdıb daş sütunlarını sındırın, ilahə Aşera bütlərini baltalayıb oyma bütlərini odda yandırın.</verse>
        <verse osisID='Deut.7.6'>Çünki siz Allahınız Rəbbin müqəddəs xalqısınız. O sizi yer üzündəki bütün xalqlar içərisindən Özünə məxsus xalq olaraq seçdi. </verse>
        <verse osisID='Deut.7.7'>Rəbbin sizi sevməsi, seçməsi o biri xalqlardan daha çox olduğunuz üçün deyil. Həqiqətən, siz onlardan azsınız.</verse>
        <verse osisID='Deut.7.8'>Rəbb sizi sevdiyi və atalarınıza verdiyi vədi yerinə yetirmək istədiyi üçün qüdrətli əli ilə sizi Misirdən çıxartdı. O sizi köləlik diyarından, Misir padşahı firondan satın aldı.</verse>
        <verse osisID='Deut.7.9'>Bilin ki, Allahınız Rəbb əsl Allahdır. O, vəfalı Allahdır. Əhdinə sadiq qalıb Onu sevənlərin, əmrlərini yerinə yetirənlərin minlərlə nəslinə məhəbbətini göstərər.</verse>
        <verse osisID='Deut.7.10'>Ona nifrət edənləri isə qisas alaraq məhv edəcək. Onlardan qisasını almağa gecikməyəcək, bunu mütləq edəcək.</verse>
        <verse osisID='Deut.7.11'>Ona görə sizə bu gün buyurduğum əmrləri, qaydaları və hökmləri diqqətlə yerinə yetirin. </verse>
        <verse osisID='Deut.7.12'>Əgər bu əmrlərə qulaq asıb diqqətlə əməl edəcəksinizsə, Allahınız Rəbb ata-babalarınıza etdiyi anda sadiq qalıb məhəbbətini göstərəcək.</verse>
        <verse osisID='Deut.7.13'>O sizi sevəcək, bərəkətli edib çoxaldacaq. Sizə vermək üçün atalarınıza and etdiyi torpaqda, bətninizdən doğulanlarınızı, torpağınızın bəhrəsini, buğdanızı, təzə şərabınızı, zeytun yağınızı, mal-qaranızın və qoyun-keçilərinizin balalarını bərəkətli edəcək.</verse>
        <verse osisID='Deut.7.14'>O biri xalqlardan daha çox siz xeyir-dua alacaqsınız. Heç bir kişi və qadınınız sonsuz, heç bir heyvanınız qısır olmayacaq.</verse>
        <verse osisID='Deut.7.15'>Rəbb üzərinizdən bütün xəstəlikləri götürəcək. Sizi Misirdə gördüyünüz dəhşətli xəstəliklərin heç birinə məruz qoymayacaq. Bu bəlalara sizə nifrət edənləri düçar edəcək.</verse>
        <verse osisID='Deut.7.16'>Allahınız Rəbbin sizə təslim edəcəyi bütün xalqların axırına çıxacaqsınız. Onlara rəhm etməyin, allahlarına sitayiş etməyin. Əgər belə etsəniz, bu sizə tələ olar. </verse>
        <verse osisID='Deut.7.17'>Bəlkə düşünürsünüz ki, bu millətlər bizdən güclüdür, onları necə qova bilərik?</verse>
        <verse osisID='Deut.7.18'>Onlardan qorxmayın. Allahınız Rəbbin firona və bütün Misirlilərə nə etdiyini xatırlayın.</verse>
        <verse osisID='Deut.7.19'>Gözünüzlə gördüyünüz böyük sınaqları, sizi Misirdən çıxaran zaman Allahınız Rəbbin göstərdiyi əlamətləri, möcüzələri, qüdrətli əlini, uzanan qolunu xatırlayın. Hazırda qorxduğunuz xalqların hamısını Allahınız Rəbb bu hala salacaq.</verse>
        <verse osisID='Deut.7.20'>Yerdə qalıb sizdən gizlənənlərin üzərinə də Allahınız Rəbb eşşəkarısı göndərib hamısını yox edəcək.</verse>
        <verse osisID='Deut.7.21'>Onlardan heç qorxmayın, çünki aranızda olan Allahınız Rəbb böyük və zəhmli Allahdır.</verse>
        <verse osisID='Deut.7.22'>Allahınız Rəbb yavaş-yavaş o millətləri qarşınızdan qovacaq. Onları tezliklə məhv edə bilməyəcəksiniz, yoxsa çöl heyvanları üstünüzə daraşar.</verse>
        <verse osisID='Deut.7.23'>Allahınız Rəbb onları sizə təslim edəcək və vahiməyə salaraq, nəhayət, yox edəcək.</verse>
        <verse osisID='Deut.7.24'>Onların padşahlarını da sizə təslim edəcək. Siz də onların adlarını səma altından siləcəksiniz. Siz onları qırarkən kimsə qarşınızı ala bilməyəcək.</verse>
        <verse osisID='Deut.7.25'>Onların allah saydıqları oyma bütlərə od vurub yandırın. Onlara çəkilmiş qızıl-gümüşə gözünüz düşməsin. Özünüz üçün onlardan götürməyin, yoxsa tələyə düşərsiniz, çünki onlar Allahınız Rəbbin gözündə iyrəncdir.</verse>
        <verse osisID='Deut.7.26'>Belə iyrənc şeyləri evinizə gətirməyin, yoxsa siz də onlar kimi məhv olarsınız. Onlara tamamilə ikrah və nifrət etməlisiniz, çünki belə təsvirlər məhv olunmağa həsr olunub.  </verse>
      </chapter>
      <chapter osisID='Deut.8'>
        <verse osisID='Deut.8.1'>
          Bu gün sizə buyurduğum bütün əmrləri yerinə yetirməyə çalışın. Onda yaşayıb çoxalar və Rəbbin atalarınıza vəd etdiyi torpağa daxil olub irs olaraq oranı alarsınız.</verse>
        <verse osisID='Deut.8.2'>Allahınız Rəbbin sizi qırx il səhrada gəzdirdiyi uzun səyahəti yada salın. Bunu ona görə etdi ki, təkəbbürünüzü qırsın və sizi sınaqdan keçirərək ürəyinizdəkini öyrənsin; görsün ki, siz Onun əmrlərinə əməl edəcəksiniz ya yox.</verse>
        <verse osisID='Deut.8.3'>Təkəbbürünüzü qırmaq üçün sizi ac qoydu, sonra isə nə sizin, nə də atalarınızın gördüyü manna ilə sizi qidalandırdı. Bununla öyrətdi ki, insan yalnız çörəklə deyil, Rəbbin ağzından çıxan hər kəlmə ilə yaşayar.</verse>
        <verse osisID='Deut.8.4'>Bu qırx il ərzində paltarınız yırtılıb dağılmadı, ayaqlarınız şişmədi.</verse>
        <verse osisID='Deut.8.5'>Bunu ürəkdən dərk edin ki, insan öz övladına necə tərbiyə verirsə, Allahınız Rəbb də sizə elə tərbiyə verir.</verse>
        <verse osisID='Deut.8.6'>Allahınız Rəbbin əmrlərinə riayət edib Onun yolları ilə gedin və Ondan qorxun.</verse>
        <verse osisID='Deut.8.7'>Çünki Allahınız Rəbb sizi gözəl torpağa – çay və gölləri olan, dərə və təpələrində bulaqlar çağlayan yerlərə aparır.</verse>
        <verse osisID='Deut.8.8'>O torpaq buğda, arpa, üzüm, əncir, nar, yağlı zeytun və bal yetirir.</verse>
        <verse osisID='Deut.8.9'>Ora elə bir torpaqdır ki, orada qıtlıqla çörək yeməyəcək və heç nəyə möhtac olmayacaqsınız; daşlarından dəmir, dağlarından isə mis çıxara biləcəksiniz.</verse>
        <verse osisID='Deut.8.10'>Yeyib-doyanda sizə verdiyi gözəl torpağa görə Allahınız Rəbbə həmd edəcəksiniz. </verse>
        <verse osisID='Deut.8.11'>Ehtiyatlı olun ki, Allahınız Rəbbi unutmayasınız. Bu gün sizə buyurduğum Rəbbin əmr, hökm və qaydalarına riayət edin.</verse>
        <verse osisID='Deut.8.12'>Yeyib doyanda, gözəl evlər tikib içərisində oturanda,</verse>
        <verse osisID='Deut.8.13'>naxırınız, sürünüz çoxalanda, qızıl-gümüşünüz və hər şeyiniz artanda</verse>
        <verse osisID='Deut.8.14'>ürəyiniz qürurla dolmasın. Diqqət edin ki, sizi Misir torpağından – köləlik diyarından çıxaran Allahınız Rəbbi unutmayasınız.</verse>
        <verse osisID='Deut.8.15'>Rəbb sizi o böyük və qorxunc səhrada, zəhərli ilan və əqrəblərlə dolu olan o susuz şoran torpaqlarda gəzdirdi, sizə sərt qayalardan su çıxartdı.</verse>
        <verse osisID='Deut.8.16'>Sizi atalarınıza məlum olmayan manna ilə qidalandırdı. Xoş güzəranınız olsun deyə təkəbbürünüzü qıraraq sizi sınaqdan keçirdi.</verse>
        <verse osisID='Deut.8.17'>Ürəyinizdə “biz öz qabiliyyətimizlə və biləyimizin gücü ilə bu sərvəti qazandıq” deməyəsiniz.</verse>
        <verse osisID='Deut.8.18'>Unutmayın ki, bu sərvəti qazanmaq qabiliyyətini sizə verən Allahınız Rəbdir. O bunu edir ki, bugünkü kimi atalarınıza vəd verərək sizinlə kəsdiyi əhdi yerinə yetirsin. </verse>
        <verse osisID='Deut.8.19'>Əgər Allahınız Rəbbi unudub başqa allahların ardınca getsəniz, onlara sitayiş edərək səcdə etsəniz, bu gün sizin qarşınızda şəhadət edirəm ki, mütləq məhv olacaqsınız!</verse>
        <verse osisID='Deut.8.20'>Allahınız Rəbbin sözünə qulaq asmasanız, Rəbb sizin qarşınızdan millətləri yox etdiyi kimi sizi də yox edəcək.  </verse>
      </chapter>
      <chapter osisID='Deut.9'>
        <verse osisID='Deut.9.1'>
          Ey İsraillilər, qulaq asın! Bu gün sizdən daha böyük, daha qüdrətli millətlərin torpaqlarını irs olaraq almaq üçün İordan çayını keçmək ərəfəsindəsiniz. Onların şəhərləri böyük, hasarları göylərə çatır.</verse>
        <verse osisID='Deut.9.2'>Bu güclü, ucaboy xalq Anaqlılardır. Onları tanıyırsınız və barələrində belə eşitmisiniz: “Anaqlıların qarşısında kim dayana bilər?”</verse>
        <verse osisID='Deut.9.3'>Bu gün də bilin ki, sizin önünüzdə gedən Allahınız Rəbb hər şeyi yandırıb-yaxan alovdur. Rəbb onları qıracaq, qarşınızda boyun əydirəcək və sizə söylədiyi kimi onları qovub tezliklə yox edəcəksiniz. </verse>
        <verse osisID='Deut.9.4'>Allahınız Rəbb onları önünüzdən kənara atanda ürəyinizdə deməyin ki, bu torpağı almaq üçün Rəbb bizi buraya salehliyimizə görə gətirdi. Belə ki Rəbb bu millətləri pis əməllərinə görə önünüzdən qovur.</verse>
        <verse osisID='Deut.9.5'>Torpaqlarına girib irs olaraq oranı almağınız sizin salehliyinizə və ürəyinizin düzlüyünə görə deyil. Ancaq Allahınız Rəbb bu millətləri pis əməllərinə görə sizin qarşınızdan qovacaq ki, ata-babalarınız İbrahimə, İshaqa, Yaquba verdiyi vədi yerinə yetirsin. </verse>
        <verse osisID='Deut.9.6'>Bilin ki, Allahınız Rəbb salehliyinizə görə bu gözəl torpağı mülk olaraq almaq üçün sizə vermir, çünki siz dikbaş bir xalqsınız.</verse>
        <verse osisID='Deut.9.7'>Bunu yada salın və Allahınız Rəbbi səhrada necə qəzəbləndirdiyinizi unutmayın. Misir torpağından çıxdığınız gündən bu yerə gələnədək Rəbbə qarşı nə qədər itaətsizlik etdiniz.</verse>
        <verse osisID='Deut.9.8'>Rəbbi Xorevdə qəzəbləndirdiniz. Rəbb sizi məhv edəcək qədər hiddətləndi.</verse>
        <verse osisID='Deut.9.9'>Mən Rəbbin sizinlə etdiyi əhdin lövhələri olan daş lövhələri götürmək üçün dağa çıxanda orada qırx gün-qırx gecə qaldım: nə çörək yedim, nə də su içdim.</verse>
        <verse osisID='Deut.9.10'>Rəbb Allah mənə Öz barmağı ilə yazdığı iki daş lövhə verdi. Yığıldığınız gün dağda Rəbbin sizə alovun içindən bildirdiyi bütün əmrlər onların üzərində yazılmışdı.</verse>
        <verse osisID='Deut.9.11'>Rəbb iki daş lövhəni – əhd lövhələrini qırx gün-qırx gecənin sonunda mənə verdi. </verse>
        <verse osisID='Deut.9.12'>Sonra Rəbb dedi: “Tez ol, dağdan en, çünki Misirdən çıxardığın xalq əxlaqsızlıq edir. Onlar buyurduğum yoldan yaman tez azdılar. Özlərinə tökmə büt yaradıblar”.</verse>
        <verse osisID='Deut.9.13'>Rəbb mənə bunu da söylədi: “Görürəm ki, bu xalq dikbaş xalqdır.</verse>
        <verse osisID='Deut.9.14'>Qoy onları yox edim. Adlarını səma altından silim. Səndən isə onlardan daha güclü, daha böyük millət törədim”. </verse>
        <verse osisID='Deut.9.15'>Mən dönərək dağdan aşağı endim. Dağ alovlanıb yanırdı. Əhdin yazıldığı iki lövhə əlimdə idi.</verse>
        <verse osisID='Deut.9.16'>Gördüm ki, Allahınız Rəbbə qarşı günah edirsiniz. Özünüz üçün danayabənzər bir tökmə büt düzəltmisiniz və Rəbbin sizə buyurduğu yoldan yaman tez azmısınız.</verse>
        <verse osisID='Deut.9.17'>Buna görə də əlimdə tutduğum iki lövhəni atdım və gözünüz önündə onları parça-parça etdim.</verse>
        <verse osisID='Deut.9.18'>Yenə Rəbbin hüzurunda heç nə yeyib-içmədən qırx gün-qırx gecə yerə sərilib qaldım, çünki günah etmişdiniz və Rəbbin gözündə pis sayılan işlər görərək Onu qəzəbləndirmişdiniz.</verse>
        <verse osisID='Deut.9.19'>Rəbbin qızğın qəzəbi qarşısında qorxdum. Qəzəbi o qədər alovlanmışdı ki, O sizi yox etmək istəyirdi. Amma Rəbb yenə də yalvarışımı eşitdi.</verse>
        <verse osisID='Deut.9.20'>Rəbb Haruna da hiddətlənmişdi. Onu da yox etmək istəyirdi. O an Harun üçün də yalvardım.</verse>
        <verse osisID='Deut.9.21'>Etdiyiniz günah əşyasını – o danayabənzər tökmə bütü götürüb oda atdım və sındırdım, əzib toza döndərdim. Sonra tozu dağdan axan selə tökdüm. </verse>
        <verse osisID='Deut.9.22'>Siz Taverada, Massada, Qivrot-Hattaavada da Rəbbi qəzəbləndirdiniz.</verse>
        <verse osisID='Deut.9.23'>Rəbb sizi Qadeş-Barneadan yola salarkən belə buyurmuşdu: “Gedin, sizə verəcəyim torpağı özünüz üçün irs olaraq alın”. Siz isə Allahınız Rəbbin əmrinə qarşı çıxdınız, Rəbbə güvənmədiniz, sözünə qulaq asmadınız.</verse>
        <verse osisID='Deut.9.24'>Sizi tanıyan gündən bu vaxta qədər dayanmadan Rəbbə qarşı üsyankar oldunuz. </verse>
        <verse osisID='Deut.9.25'>Rəbb sizi yox edəcəyini söylədiyi üçün qırx gün-qırx gecə Onun hüzurunda yerə döşənib qaldım.</verse>
        <verse osisID='Deut.9.26'>Rəbbə yalvarıb dedim: “Ya Xudavənd Rəbb, Misirdən böyük qüvvətinlə, qüdrətli əlinlə çıxararaq qurtardığın xalqını, Öz irsini yox etmə.</verse>
        <verse osisID='Deut.9.27'>Qulların İbrahimi, İshaqı, Yaqubu yada sal. Bu xalqın dikbaşlığına, pisliyinə, günahına nəzər salma.</verse>
        <verse osisID='Deut.9.28'>Yoxsa bizi çıxartdığın ölkənin xalqı deyəcək ki, Rəbb onları vəd etdiyi torpağa apara bilmədi və bu xalqa nifrət etdiyi üçün onları səhrada məhv etmək məqsədi ilə Misirdən çıxartdı.</verse>
        <verse osisID='Deut.9.29'>Halbuki onlar Sənin xalqın, Sənin irsindir. Sən onları böyük qüdrətinlə, uzanan qolunla oradan çıxartmısan”.  </verse>
      </chapter>
      <chapter osisID='Deut.10'>
        <verse osisID='Deut.10.1'>
          O vaxt Rəbb mənə dedi: “Əvvəlki kimi özün üçün iki daş lövhə yon və dağa – yanıma çıx. Ağacdan bir sandıq da düzəlt.</verse>
        <verse osisID='Deut.10.2'>Qırdığın əvvəlki lövhələrdə yazılan sözləri yeni lövhələrin üstündə yazacağam. Onları sandığa qoy”.</verse>
        <verse osisID='Deut.10.3'>Əbrişim ağacından bir sandıq düzəldib əvvəlki kimi iki daş lövhəni yondum. Sonra bu iki daş lövhəni əlimə götürüb dağa çıxdım.</verse>
        <verse osisID='Deut.10.4'>Rəbb yığıldığınız gün dağda alovun içindən Özünün sizə bildirdiyi on əmri bu lövhələr üzərinə yenə də əvvəlki kimi yazdı və mənə verdi.</verse>
        <verse osisID='Deut.10.5'>Mən dönüb dağdan enərək Rəbbin mənə əmr etdiyi kimi bu lövhələri düzəltdiyim sandığa qoydum və həmin lövhələr orada qaldı. </verse>
        <verse osisID='Deut.10.6'>İsrail övladları Yaaqan övladlarına məxsus quyular olan yerdən Moseraya köçdülər. Harun orada ölüb dəfn olundu. Onun yerinə oğlu Eleazar kahin oldu.</verse>
        <verse osisID='Deut.10.7'>Oradan Qudqodaya və Qudqodadan da axar sular diyarı olan Yotvataya köçdülər.</verse>
        <verse osisID='Deut.10.8'>O zaman Rəbb Levi qəbiləsini ayırdı ki, Rəbbin Əhd sandığını daşısınlar, Rəbbə xidmət edərək, Onun adı ilə xeyir-dua verərək hüzurunda dayansınlar. Onlar bu günədək eyni işi görürlər.</verse>
        <verse osisID='Deut.10.9'>Elə buna görə də Levililərə İsrailli soydaşları ilə birlikdə pay və irsi torpaq düşmədi. Allahınız Rəbbin onlara söz verdiyi kimi onların irsi Rəbb Özüdür. </verse>
        <verse osisID='Deut.10.10'>Əvvəlki kimi yenə də qırx gün-qırx gecə dağda qalmışdım. Rəbb bu dəfə də məni dinlədi və ona görə sizi qırmaq istəmədi.</verse>
        <verse osisID='Deut.10.11'>Rəbb mənə dedi: “Qalx köçən xalqın qarşısında get ki, atalarına vəd edib söz verdiyim torpağa daxil olub oranı irs olaraq alsınlar”. </verse>
        <verse osisID='Deut.10.12'>İndi, ey İsrail, axı Allahın Rəbb səndən nə istəyir? Yalnız bunu istəyir: Ondan qorx, tamamilə Onun yolunu tut, Onu sev, bütün qəlbinlə və bütün varlığınla Allahın Rəbbə sitayiş et.</verse>
        <verse osisID='Deut.10.13'>Bu gün xoş güzəranın üçün sənə buyurduğum Rəbbin əmr və qaydalarına riayət et. </verse>
        <verse osisID='Deut.10.14'>Bax göylər, göylərin ən uca qatları belə, yer üzü və yer üzərində olan hər şey Allahın Rəbbindir.</verse>
        <verse osisID='Deut.10.15'>Lakin Rəbb atalarınıza şəfqətli olmuşdur. Onları sevib sonrakı nəsil olan sizi bugünkü kimi bütün xalqlar arasından seçdi.</verse>
        <verse osisID='Deut.10.16'>Elə buna görə ürəklərinizi sünnət edin ki, bir daha dikbaş olmayasınız.</verse>
        <verse osisID='Deut.10.17'>Çünki Allahınız Rəbb allahların Allahı, hökmranların Hökmranıdır. O tərəfkeşlik etməyən, rüşvət almayan, böyük, qüdrətli, zəhmli Allahdır.</verse>
        <verse osisID='Deut.10.18'>O, yetimin və dul qadının haqqını qoruyur. Qəribi sevir, ona çörək və paltar verir.</verse>
        <verse osisID='Deut.10.19'>Siz də qəribi sevin, çünki özünüz də Misir ölkəsində qərib idiniz.</verse>
        <verse osisID='Deut.10.20'>Allahınız Rəbdən qorxun, Ona sitayiş edərək sadiq qalın və yalnız Onun adı ilə and için.</verse>
        <verse osisID='Deut.10.21'>Ona həmişə həmd edin. Gözünüzlə gördüyünüz əzəmətli və zəhmli əlamətləri edən Allahınızdır.</verse>
        <verse osisID='Deut.10.22'>Atalarınız yetmiş nəfər olaraq Misirə getmişdi. İndi isə Allahınız Rəbb sizi çoxaldaraq göydəki ulduzlar qədər edib.  </verse>
      </chapter>
      <chapter osisID='Deut.11'>
        <verse osisID='Deut.11.1'>
          Allahınız Rəbbi sevin. Həmişə Onun buyruq, qayda, hökm və əmrlərinə əməl edin.</verse>
        <verse osisID='Deut.11.2'>Bu gün yadda saxlayın ki, Allahınız Rəbbin təlimini öyrənib sınaqdan keçirən övladlarınız deyil, sizsiniz. Onun əzəmətini, qüdrətli əlini, uzanan qolunu,</verse>
        <verse osisID='Deut.11.3'>Misirdə firona və bütün torpağına etdiyi əlamətləri, gördüyü işləri,</verse>
        <verse osisID='Deut.11.4'>Misir ordusuna, onların atlarına, döyüş arabalarına nə etdiyini, ardınızca düşərkən onları Qırmızı dənizin sularında necə qərq etdiyini, Rəbbin onları bu günədək davam edən bir qırğına necə düçar etdiyini</verse>
        <verse osisID='Deut.11.5'>və səhrada, bu yerə çatanadək sizin üçün nə etdiyini,</verse>
        <verse osisID='Deut.11.6'>Ruvenli Eliavın oğullarına – Datana və Avirama nə etdiyini gördünüz: bütün İsraillilərin arasında yeri yardı, onları və evindəkiləri çadırları ilə bərabər onlara məxsus olan bütün canlıları uddu.</verse>
        <verse osisID='Deut.11.7'>Siz Rəbbin etdiyi bu əzəmətli işlərin hamısını öz gözlərinizlə görürsünüz. </verse>
        <verse osisID='Deut.11.8'>Bu gün sizə buyurduğum əmrlərin hamısına əməl edin ki, qüvvətli olasınız və mülk olaraq almaq üçün İordan çayını keçəcəyiniz torpağa girib oranı zəbt edəsiniz.</verse>
        <verse osisID='Deut.11.9'>Rəbbin atalarınıza və onların övladlarına vəd etdiyi südlə bal axan torpaqda uzun ömür sürəsiniz.</verse>
        <verse osisID='Deut.11.10'>Çünki mülk olaraq almaq üçün girəcəyiniz torpaq çıxmış olduğunuz Misir ölkəsinə bənzəmir. Orada toxumunuzu əkirdiniz, bostan kimi ayağınızla sulayırdınız.</verse>
        <verse osisID='Deut.11.11'>Amma mülk olaraq almağa gedəcəyiniz torpaq dağlı-dərəli bir diyardır. Bu torpaq göydən yağış suyu içər.</verse>
        <verse osisID='Deut.11.12'>Ora Allahınız Rəbbin lütf göstərdiyi elə bir torpaqdır ki, ilin əvvəlindən sonuna qədər Allahınız Rəbbin nəzəri altındadır. </verse>
        <verse osisID='Deut.11.13'>Rəbb deyir: “Əgər bu gün sizə buyurduğum əmrlərə yaxşı qulaq assanız, Allahınız Rəbbi sevib bütün qəlbinizlə, bütün varlığınızla ona sitayiş etsəniz,</verse>
        <verse osisID='Deut.11.14'>o zaman Mən torpağınıza yağışı – ilk yağışla son yağışı vaxtlı-vaxtında verəcəyəm. Onda taxılınızı, təzə şərabınızı və zeytun yağınızı yığacaqsınız.</verse>
        <verse osisID='Deut.11.15'>Çöldə heyvanlarınıza ot verəcəyəm. Siz doyunca yeyəcəksiniz”.</verse>
        <verse osisID='Deut.11.16'>Onda məbada ürəyiniz aldansın, azmayın, başqa allahlara səcdə və sitayiş etməyin.</verse>
        <verse osisID='Deut.11.17'>Belə etsəniz, Rəbbin sizə qarşı qəzəbi alovlanacaq. O, göyləri bağlayıb yağış yağdırmayacaq, torpağınızı məhsulsuz qoyacaq və tezliklə Rəbbin sizə verdiyi o gözəl torpaqdan yox olacaqsınız. </verse>
        <verse osisID='Deut.11.18'>Buna görə də mənim bu sözlərimi ürəyinizdə və ağlınızda saxlayın, qolunuza bir nişan kimi, gözlərinizin arasına alın bağı kimi bağlayın,</verse>
        <verse osisID='Deut.11.19'>övladlarınıza öyrədin. Evinizdə oturanda, yol gedəndə, yatanda, duranda bunlar barədə danışın.</verse>
        <verse osisID='Deut.11.20'>Onları evlərinizin qapı çərçivələrinə, şəhərlərinizin darvazalarına yazın.</verse>
        <verse osisID='Deut.11.21'>Belə etsəniz, Rəbbin atalarınıza vəd etdiyi torpaqlarda sizin də, övladlarınızın da ömrü uzun olar və göy yer üzərində durduqca orada yaşayarsınız. </verse>
        <verse osisID='Deut.11.22'>Əməl etməniz üçün sizə buyurduğum bütün bu əmrləri diqqətlə yerinə yetirsəniz, Allahınız Rəbbi sevib Onun yolları ilə getsəniz və yalnız Ona bağlı qalsanız,</verse>
        <verse osisID='Deut.11.23'>onda Rəbb qarşınızdan bütün millətləri qovacaq və sizdən daha böyük, daha güclü millətlərin torpaqlarını mülk olaraq alacaqsınız.</verse>
        <verse osisID='Deut.11.24'>Ayaq basdığınız hər yer sizin olacaq. Sərhədiniz səhradan Livana, Fərat çayından Qərb dənizinə qədər uzanacaq.</verse>
        <verse osisID='Deut.11.25'>Sizin qarşınızda heç kim dayana bilməyəcək. Allahınız Rəbb sizə vəd etdiyi kimi ayaq basacağınız hər yerə vahimə və qorxunuzu yayacaq. </verse>
        <verse osisID='Deut.11.26'>Budur, bu gün qarşınıza xeyir-dua və lənəti qoyuram.</verse>
        <verse osisID='Deut.11.27'>Allahınız Rəbbin əmrlərinə, bu gün sizə buyurduğum əmrlərə qulaq assanız, xeyir-dua alacaqsınız.</verse>
        <verse osisID='Deut.11.28'>Əgər Allahınız Rəbbin əmrlərini dinləməsəniz, tanımadığınız başqa allahların ardınca gedərək bu gün sizə buyurduğum yoldan azsanız, lənətə düçar olacaqsınız.</verse>
        <verse osisID='Deut.11.29'>Allahınız Rəbb mülk olaraq almaq üçün girəcəyiniz torpağa sizi aparanda Gerizim dağında xeyir-dua, Eval dağında isə lənət oxuyacaqsınız.</verse>
        <verse osisID='Deut.11.30'>Bu iki dağ İordan çayının qarşı tayında, yolun şərqində – Aravada yaşayan Kənanlılar ölkəsində, Qilqal qarşısında, More palıdlarının yanındadır.</verse>
        <verse osisID='Deut.11.31'>Allahınız Rəbbin sizə verəcəyi torpağı irs olaraq almaq üçün İordan çayını keçmək ərəfəsindəsiniz. Oranı ələ keçirib yerləşəndə</verse>
        <verse osisID='Deut.11.32'>bu gün önünüzə qoyacağım bütün qayda və hökmləri yerinə yetirmək üçün diqqətli olun.  </verse>
      </chapter>
      <chapter osisID='Deut.12'>
        <verse osisID='Deut.12.1'>
          Atalarınızın Allahı Rəbbin mülk olaraq almaq üçün sizə verəcəyi torpaqda ömür boyu bu qaydalara və hökmlərə riayət edin.</verse>
        <verse osisID='Deut.12.2'>Hansı millətlərin torpaqlarını alacaqsınızsa, allahlarına səcdə etdikləri uca dağlarda, təpələrdə, kölgəli hər ağacın altında olan bütün yerləri mütləq viran qoyun.</verse>
        <verse osisID='Deut.12.3'>Qurbangahlarını dağıdıb daş sütunları sındırın, ilahə Aşera bütlərini odda yandırıb allah saydıqları oyma bütləri baltalayın və adlarını o yerlərdən silin. </verse>
        <verse osisID='Deut.12.4'>Allahınız Rəbbə bu cür pərəstiş etməyin.</verse>
        <verse osisID='Deut.12.5'>Allahınız Rəbbin adını qoymaq üçün bütün qəbilələriniz arasından seçəcəyi yeri, Onun məskənini axtarın və oraya gedin.</verse>
        <verse osisID='Deut.12.6'>Yandırma qurbanlarınızı, ünsiyyət qurbanlarınızı, qazancınızın onda bir hissəsini, qaldırma təqdimlərinizi, əhd etdiklərinizi, könüllü təqdimlərinizi, mal-qara və qoyun-keçilərinizin ilk balalarını oraya gətirin.</verse>
        <verse osisID='Deut.12.7'>Orada sizə bərəkət verən Allahınız Rəbbin önündə ailələrinizlə birlikdə yemək yeyəcəksiniz. Onda hansı işə əl atacaqsınızsa, sevinc tapacaqsınız. </verse>
        <verse osisID='Deut.12.8'>Bu gün burada etdiklərinizi orada etməyin. Burada hər kəs öz nəzərində nəyi düz sayırsa, onu da edir.</verse>
        <verse osisID='Deut.12.9'>Çünki hələ Allahınız Rəbbin sizə verəcəyi rahatlığa və irs torpağa çatmamısınız.</verse>
        <verse osisID='Deut.12.10'>Amma İordan çayını keçib Allahınız Rəbbin irs olaraq sizə verəcəyi torpaqda məskunlaşacaqsınız. Rəbb sizi ətrafınızdakı bütün düşmənlərdən qurtararaq rahatlıq verəcək və əmin-amanlıq içərisində yaşayacaqsınız.</verse>
        <verse osisID='Deut.12.11'>O zaman sizə əmr etdiyim hər şeyi – yandırma təqdimlərinizi, ünsiyyət qurbanlarınızı, qazancınızın onda bir hissəsini, qaldırma təqdimlərinizi və Rəbbə həsr etdiyiniz bütün seçmə təqdimlərinizi Allahınız Rəbbin Öz isminə məskən seçəcəyi yerə gətirəcəksiniz.</verse>
        <verse osisID='Deut.12.12'>Allahınız Rəbbin qarşısında siz, oğullarınız, qızlarınız, qullarınız, qarabaşlarınız, şəhərlərinizdə yaşayan sizinlə birgə payı və irsi torpağı olmayan Levililər qoy sevinsin.</verse>
        <verse osisID='Deut.12.13'>Ehtiyatlı olun! Hər gördüyünüz yerdə yandırma qurbanlarınızı təqdim etməyin.</verse>
        <verse osisID='Deut.12.14'>Yandırma qurbanlarınızı qəbilələrinizin birində Rəbbin seçəcəyi yerdə təqdim edin. Sizə əmr etməkdə olduğum hər şeyi orada edəcəksiniz. </verse>
        <verse osisID='Deut.12.15'>Ancaq Allahınız Rəbbin sizə verdiyi bərəkətə görə yaşadığınız şəhərlərdə ürəyiniz istəyən qədər heyvan kəsib ətindən yeyə bilərsiniz. Pak yaxud murdar insan bu əti ceyran və ya maral əti yediyiniz kimi yeyə bilər.</verse>
        <verse osisID='Deut.12.16'>Qanını isə yeməyin, su kimi yerə tökün.</verse>
        <verse osisID='Deut.12.17'>Taxılınızın, təzə şərablarınızın, zeytun yağınızın onda bir hissəsini, mal-qara və qoyun-keçilərinizin ilk balalarını, əhd etdiklərinizin hamısını, könüllü təqdimlərinizi, qaldırma təqdimlərinizi yaşadığınız şəhərlərdə yeməyin.</verse>
        <verse osisID='Deut.12.18'>Siz, oğullarınız, qızlarınız, qul və qarabaşlarınız, şəhərlərinizdə yaşayan Levililər bunları Allahınız Rəbbin hüzurunda, Onun seçəcəyi yerdə yeyəcəksiniz. Allahınız Rəbbin hüzurunda hansı işə əl atsanız, sevinc tapacaqsınız.</verse>
        <verse osisID='Deut.12.19'>Ehtiyatlı olun! Bu torpaqda yaşadığınız müddətdə Levililərə etinasız yanaşmayın. </verse>
        <verse osisID='Deut.12.20'>Allahınız Rəbbin sizə vəd etdiyi kimi sərhədinizi genişləndirəndə ət yemək istəyərək “gəlin ət yeyək” desəniz, ürəyiniz istəyən qədər ət yeyə bilərsiniz.</verse>
        <verse osisID='Deut.12.21'>Allahınız Rəbbin adını qoymaq üçün seçdiyi yer sizdən uzaqdırsa, əmr etdiyim kimi Rəbbin verdiyi naxırlardan, sürülərdən heyvan kəsib öz şəhərlərinizdə ürəyiniz istəyən qədər ət yeyə bilərsiniz.</verse>
        <verse osisID='Deut.12.22'>Pak yaxud murdar insan bu əti ceyran və ya maral əti kimi yeyə bilər.</verse>
        <verse osisID='Deut.12.23'>Lakin ehtiyatlı olun ki, əti qanlı-qanlı yeməyəsiniz, çünki ətə can verən qandır. Ətlə birlikdə canı yeməyin.</verse>
        <verse osisID='Deut.12.24'>Qanı yeməyin, su kimi yerə tökün.</verse>
        <verse osisID='Deut.12.25'>Qan yeməyin. Belə etsəniz, Rəbbin gözündə doğru olanı etmiş olarsınız. Onda həm sizin, həm də sizdən sonra gələn övladlarınızın xoş güzəranı olar. </verse>
        <verse osisID='Deut.12.26'>Müqəddəs təqdimlərinizi, əhd etdiyiniz təqdimləri götürüb Rəbbin seçəcəyi yerə gedin.</verse>
        <verse osisID='Deut.12.27'>Yandırma qurbanlarınızı, əti və qanı Allahınız Rəbbin qurbangahında təqdim edin. Qurbanlarınızın qanı Allahınız Rəbbin qurbangahında tökülsün. Ətini isə yeyə bilərsiniz.</verse>
        <verse osisID='Deut.12.28'>Sizə çatdırdığım bütün bu əmrlərə düzgün əməl edin. Allahınız Rəbbin gözündə yaxşı və doğru işlər gördüyünüz üçün sizin və sizdən sonra gələn övladlarınızın həmişə xoş güzəranı olar. </verse>
        <verse osisID='Deut.12.29'>Allahınız Rəbb torpaqlarını almağa gedəcəyiniz millətləri qarşınızdan yox edəcək. Torpaqlarını irs olaraq alıb orada yaşayanda,</verse>
        <verse osisID='Deut.12.30'>onları yox edəndə ehtiyatlı olun ki, onların felinə düşməyəsiniz. “Bu millətlər allahlarına necə sitayiş edirdilərsə, biz də elə edək” deyərək onların allahlarına müraciət etməyin.</verse>
        <verse osisID='Deut.12.31'>Allahınız Rəbbə bu cür pərəstiş etməyin. Onlar öz allahları üçün Rəbbin nifrət etdiyi iyrənc işləri görürlər. Belə ki oğullarını, qızlarını odda yandıraraq allahlarına qurban verirlər. </verse>
        <verse osisID='Deut.12.32'>Sizə buyurduğum bütün əmrlərə diqqətlə əməl edin. Onlardan nəyisə əskildib, onlara nəyisə artırmayın.  </verse>
      </chapter>
      <chapter osisID='Deut.13'>
        <verse osisID='Deut.13.1'>Əgər aranızdan bir peyğəmbər yaxud bir röya görən çıxıb sizə bir əlamət ya da möcüzə olacağını söyləyərsə,</verse>
        <verse osisID='Deut.13.2'>sonra “tanımadığınız yad allahların ardınca gedək və onlara sitayiş edək” deyərsə, bəhs etdiyi əlamət və ya möcüzə həyata keçsə də,</verse>
        <verse osisID='Deut.13.3'>belə peyğəmbərin yaxud röya görənin sözlərinə qulaq asmayın. Bilin ki, Allahınız Rəbb sizi sınayır, görmək istəyir, siz Allahınız Rəbbi bütün qəlbinizlə, bütün varlığınızla sevirsinizmi?</verse>
        <verse osisID='Deut.13.4'>Siz Allahınız Rəbbin ardınca gedin və Ondan qorxun. Onun əmrlərinə əməl edib sözlərinə qulaq asın, Rəbbə sitayiş edərək Ona bağlı qalın.</verse>
        <verse osisID='Deut.13.5'>O peyğəmbər yaxud röya görən isə öldürülsün, çünki sizi Misir ölkəsindən çıxaran və köləlik diyarından qurtaran Allahınız Rəbbə qarşı getməyə sövq edirdi. Onlar sizi Allahınız Rəbbin əmr etdiyi yolla getməkdən azdırmaq istəyirdi. Beləliklə, aranızdan pisliyi atın. </verse>
        <verse osisID='Deut.13.6'>Hətta bir anadan doğulan qardaşınız, öz oğlunuz və ya qızınız, qoynunuzdakı arvadınız ya da candan əziz dostunuz sizi gizlicə başdan çıxarmaq üçün sizə və atalarınıza naməlum olan allahlardan,</verse>
        <verse osisID='Deut.13.7'>ətraf xalqların, dünyanın bu başından o biri başına qədər sizə yaxın və ya uzaq xalqların allahlarından bəhs edib “gedək yad allahlara sitayiş edək” desə,</verse>
        <verse osisID='Deut.13.8'>ona uyaraq qulaq asmayın. Ona heyfiniz gəlməsin, acımayın, onu qorumayın.</verse>
        <verse osisID='Deut.13.9'>Mütləq onu öldürün. Əvvəlcə siz, sonra bütün xalq qoy onu daşqalaq etsin.</verse>
        <verse osisID='Deut.13.10'>Sizi Misir torpağından, köləlik diyarından çıxaran Allahınız Rəbdən ayırmaq üçün çalışdığına görə onu daşqalaq edib öldürün.</verse>
        <verse osisID='Deut.13.11'>Onda bunun sorağını alan bütün İsraillilər qorxacaq və bir də aranızda buna bənzər pis işlər olmayacaq. </verse>
        <verse osisID='Deut.13.12'>Allahınız Rəbbin sizə yaşamaq üçün verəcəyi şəhərlərin birində</verse>
        <verse osisID='Deut.13.13'>sizin aranızdan yaramaz adamlar çıxıb “tanımadığınız yad allahların ardınca gedək və onlara sitayiş edək” deyərək şəhərlərində yaşayan xalqı azdırdıqlarını eşitsəniz,</verse>
        <verse osisID='Deut.13.14'>bunu araşdıraraq yaxşı-yaxşı tədqiq edin. Eşitdikləriniz doğrudursa və aranızdan birisinin belə iyrənc iş gördüyü sübut edilərsə,</verse>
        <verse osisID='Deut.13.15'>mütləq o şəhərdə yaşayanları qılıncdan keçirin. Şəhəri tamamilə məhv edib oradakı bütün xalqı və heyvanları qılıncdan keçirin.</verse>
        <verse osisID='Deut.13.16'>Talan mallarının hamısını toplayıb meydanın ortasına yığın. Şəhəri və malların hamısını Allahınız Rəbb üçün tamamilə yandırın. Qoy bu şəhər əbədi olaraq viranəliyə çevrilsin və yenidən bərpa edilməsin.</verse>
        <verse osisID='Deut.13.17'>Məhv edilməyə həsr edilən mallardan heç nəyi özünüz üçün götürməyin. Onda Rəbbin qızğın qəzəbi yatar və atalarınıza and edib söz verdiyi kimi sizə rəhm edər və mərhəmət göstərərək sizi çoxaldar.</verse>
        <verse osisID='Deut.13.18'>Ona görə ki siz Allahınız Rəbbin sözünü dinləyirsiniz. Beləliklə, bu gün sizə buyurduğum əmrlərə əməl edib Rəbbin gözündə doğru olanı etmiş olacaqsınız.  </verse>
      </chapter>
      <chapter osisID='Deut.14'>
        <verse osisID='Deut.14.1'>
            Siz Allahınız Rəbbin övladlarısınız. Ölən üçün bədəninizi yaralamayın və saçınızın ön tərəfini qırxmayın.</verse>
        <verse osisID='Deut.14.2'>Axı siz Allahınız Rəbbin müqəddəs xalqısınız. Rəbb yer üzərində olan bütün xalqlar arasından sizi Özünə məxsus xalq olaraq seçdi. </verse>
        <verse osisID='Deut.14.3'>Murdar şeylər yeməyin.</verse>
        <verse osisID='Deut.14.4'>Bu heyvanların ətini yeyə bilərsiniz: öküz, qoyun, keçi,</verse>
        <verse osisID='Deut.14.5'>maral, ceyran, xallı maral, dağ keçisi, geyik, cüyür, dağ qoyunu.</verse>
        <verse osisID='Deut.14.6'>Heyvanlardan qoşadırnaqlı, gövşəyən heyvanların hamısının ətindən yeyə bilərsiniz.</verse>
        <verse osisID='Deut.14.7'>Lakin gövşəyən yaxud qoşadırnaqlı olan bu heyvanların – dəvə, dovşan, qayadovşanının ətini yeməyin, çünki onlar gövşəyir, lakin qoşadırnaqlı deyil, buna görə sizin üçün haramdır.</verse>
        <verse osisID='Deut.14.8'>Donuz isə qoşadırnaqlı olsa da, gövşəmir, o sizin üçün haramdır. Onların nə ətini yeyin, nə də leşinə toxunun. </verse>
        <verse osisID='Deut.14.9'>Sularda yaşayan heyvanlardan üzgəcləri və pulcuqları olanların hamısını yeyə bilərsiniz.</verse>
        <verse osisID='Deut.14.10'>Amma üzgəcləri və pulcuqları olmayanların hamısı sizə haram sayılır, yeməyin. </verse>
        <verse osisID='Deut.14.11'>Bütün pak quşların ətindən yeyə bilərsiniz.</verse>
        <verse osisID='Deut.14.12'>Lakin bu quşların ətini yeməməlisiniz: qartal, keçələkərkəs, qaraquş,</verse>
        <verse osisID='Deut.14.13'>çalağan, şahin, bütün çalağan cinsindən olanlar,</verse>
        <verse osisID='Deut.14.14'>bütün qarğa cinsindən olanlar,</verse>
        <verse osisID='Deut.14.15'>dəvəquşu, bayquş, qağayı, bütün qırğı cinsindən olanlar,</verse>
        <verse osisID='Deut.14.16'>yapalaq, böyük bayquş, ağ bayquş,</verse>
        <verse osisID='Deut.14.17'>qutan, leş kərkəsi, qarabatdaq,</verse>
        <verse osisID='Deut.14.18'>leylək, bütün vağ cinsindən olanlar, şanapipik, yarasa.</verse>
        <verse osisID='Deut.14.19'>Bütün qanadlı qaynaşan heyvanlar sizin üçün haramdır, yeməyin.</verse>
        <verse osisID='Deut.14.20'>Qanadı olan pak heyvanların hamısını yeyə bilərsiniz. </verse>
        <verse osisID='Deut.14.21'>Ölü halda tapılan heyvan ətindən yeməyin. Şəhərinizdə olan əcnəbiyə verə bilərsiniz ki, yesin yaxud da yadellilərə sata bilərsiniz. Siz isə Allahın müqəddəs xalqısınız. Oğlağı anasının südündə bişirməyin. </verse>
        <verse osisID='Deut.14.22'>İlbəil tarlalarınızda bitən bütün məhsulların onda bir hissəsini mütləq ayırın.</verse>
        <verse osisID='Deut.14.23'>Daim Allahınız Rəbdən qorxmağı öyrənmək üçün taxılınızın, təzə şərabınızın, zeytun yağınızın onda bir hissəsini, mal-qaranızın, qoyun-keçilərinizin ilk balalarını Allahınız Rəbbin qarşısında, Öz isminə məskən seçdiyi yerdə yeyin.</verse>
        <verse osisID='Deut.14.24'>Allahınız Rəbbin Öz isminə məskən seçdiyi yer sizdən çox uzaqdadırsa, Allahınız Rəbbin sizə bərəkət verdiyi məhsulların onda bir hissəsini siz oraya apara bilməyəcək qədər yol uzundursa,</verse>
        <verse osisID='Deut.14.25'>o zaman bunları satıb pula çevirin və bu pulu götürüb Allahınız Rəbbin seçəcəyi yerə gedin.</verse>
        <verse osisID='Deut.14.26'>Pulu ürəyiniz istəyəni almağa sərf edin: mal-qara, qoyun-keçi, şərab, başqa kefləndirici içki – ürəyiniz nə istəyirsə, alın. Siz və külfətiniz orada Allahınız Rəbbin qarşısında yeyib sevinin.</verse>
        <verse osisID='Deut.14.27'>Şəhərlərinizdə yaşayan Levililərə etinasız yanaşmayın, çünki onların sizinlə birgə payı və irsi torpağı yoxdur. </verse>
        <verse osisID='Deut.14.28'>Hər üç ilin sonunda – üçüncü ildə bitən bütün məhsulunuzun onda bir hissəsini çıxarıb şəhərlərinizdə toplayın.</verse>
        <verse osisID='Deut.14.29'>Sizinlə birgə payı və irsi torpağı olmayan Levililər, şəhərlərinizdə olan qəriblər, yetimlər və dul qadınlar qoy gəlib bundan doyunca yesinlər. Belə edin ki, Allahınız Rəbb sizə əlinizin bütün zəhmətinə xeyir-dua versin.  </verse>
      </chapter>
      <chapter osisID='Deut.15'>
        <verse osisID='Deut.15.1'>
          Hər yeddi ilin sonunda sizə borclu olanları bağışlayın.</verse>
        <verse osisID='Deut.15.2'>Borcların bağışlanma işini belə edin: hər alacağı olan şəxs qonşusunun borcunu bağışlasın. Qonşusunu yaxud soydaşını borcunu geri qaytarmağa məcbur etməsin, çünki Rəbb tərəfindən borcların bağışlanma ili elan edilmişdir.</verse>
        <verse osisID='Deut.15.3'>Yadellilərdən borclarınızı geri ala bilərsiniz, lakin İsrailli soydaşlarınızın borclarını bağışlamalısınız.</verse>
        <verse osisID='Deut.15.4'>Onda aranızda kasıb olmaz. Əgər Allahınız Rəbbin sizə mülk olaraq almaq üçün verəcəyi torpaqda</verse>
        <verse osisID='Deut.15.5'>Onun sözünə tam itaət etsəniz, bu gün sizə buyurduğum əmrlərin hamısına diqqətlə əməl etsəniz,</verse>
        <verse osisID='Deut.15.6'>Allahınız Rəbb sizə vəd verdiyi kimi mütləq bərəkət verəcək. Siz bir çox millətlərə borc verəcək, lakin onlardan borc almayacaqsınız. Siz bir çox millətlərə hökmranlıq edəcəksiniz, onlar sizə hökmranlıq etməyəcək. </verse>
        <verse osisID='Deut.15.7'>Allahınız Rəbbin sizə verəcəyi torpağın hər hansı bir şəhərində yaşayan soydaşlarınızdan biri kasıbdırsa, daşürəkli olmayın. Kasıb soydaşınıza qarşı əliniz bağlı olmasın.</verse>
        <verse osisID='Deut.15.8'>Əksinə, əliaçıq olun, nəyə ehtiyacı varsa, ona lazımınca borc verin.</verse>
        <verse osisID='Deut.15.9'>Məbada “yeddinci il – borcların bağışlanma ili yaxındır” deyərək ürəyinizə pis fikirlər gətirəsiniz. Soydaşınız üçün xəsislik etməyin, ona kömək etməkdən boyun qaçırmayın. Yoxsa kasıb soydaşınız sizdən Rəbbə şikayət edər və günah qazanarsınız.</verse>
        <verse osisID='Deut.15.10'>Kasıba səxavətlə, könüllü surətdə yardım edin, çünki buna görə Allahınız Rəbb bütün əməyinizə, əl atdığınız hər işə bərəkət verəcək.</verse>
        <verse osisID='Deut.15.11'>Ölkədə həmişə kasıblar olacaq, buna görə mən sizə belə əmr edirəm: mütləq öz ölkənizdəki kasıb və möhtac soydaşınıza qarşı əliaçıq olun. </verse>
        <verse osisID='Deut.15.12'>Əgər İbrani soydaşlarınızdan bir kişi və yaxud qadın sizə qul kimi satılıbsa, bu qul altı il sizə qulluq edəndən sonra yeddinci il onu azad edin.</verse>
        <verse osisID='Deut.15.13'>Azad edərkən onları əliboş yola salmayın.</verse>
        <verse osisID='Deut.15.14'>Səxavət göstərib sürülərinizdən, taxılınızdan, şərabınızdan onlara verin. Allahınız Rəbb sizə necə bərəkət veribsə, siz də onlara elə verin.</verse>
        <verse osisID='Deut.15.15'>Misirdə kölə olduğunuzu, Allahınız Rəbbin sizi qurtardığını yada salın. Bu gün ona görə bu əmri verirəm. </verse>
        <verse osisID='Deut.15.16'>Əgər qulunuz sizi və külfətinizi sevirsə, sizinlə güzəranı xoşdursa və “sizdən ayrılmaq istəmirəm” deyirsə,</verse>
        <verse osisID='Deut.15.17'>onda bir biz götürüb qulunuzun qulağından keçirərək qapıya batırın. Bundan sonra o ömrü boyu qulunuz olaraq qalacaq. Qarabaşlarınızla da bu cür rəftar edin.</verse>
        <verse osisID='Deut.15.18'>Qullarınızı azad etmək sizə çətin gəlməsin. Sizə qulluq etdiyi altı il ərzində muzdlu işçidən ikiqat artıq iş görmüşdür. Sizə Allahınız Rəbb hər işdə bərəkət verəcək. </verse>
        <verse osisID='Deut.15.19'>Mal-qara və qoyun-keçilərinizin ilk doğulan balalarından hər erkək heyvanı Allahınız Rəbb üçün təqdis edin. Öküzlərinizin ilk balalarını işlətməyin, qoyun-keçilərinizin ilk balalarını qırxmayın.</verse>
        <verse osisID='Deut.15.20'>Siz ailələrinizlə birgə hər il Allahınız Rəbbin önündə, Onun seçəcəyi yerdə bu heyvanların ətini yeyin.</verse>
        <verse osisID='Deut.15.21'>Bir heyvanın qüsuru varsa, axsaq yaxud kordursa, hansısa ciddi çatışmazlığı varsa, onu Allahınız Rəbbə qurban etməyin.</verse>
        <verse osisID='Deut.15.22'>Belə heyvanları kəsib şəhərlərinizdə yeyə bilərsiniz. Pak və yaxud murdar insan bu ətdən ceyran və ya maral əti yediyi kimi yeyə bilər.</verse>
        <verse osisID='Deut.15.23'>Qanını isə yeməyin, onu su kimi torpağa tökün.  </verse>
      </chapter>
      <chapter osisID='Deut.16'>
        <verse osisID='Deut.16.1'>
          Aviv ayını qeyd edin və Allahınız Rəbbin Pasxa bayramını keçirin. Allahınız Rəbb sizi Misirdən Aviv ayında gecə ikən çıxartdı.</verse>
        <verse osisID='Deut.16.2'>Allahınız Rəbbin Öz isminə məskən seçəcəyi yerdə qoyun-keçilərinizdən, mal-qaranızdan Pasxa qurbanı kəsin.</verse>
        <verse osisID='Deut.16.3'>Qurban əti ilə birlikdə mayalı çörək yeməyin. Misirdən tələsik çıxdığınıza görə əziyyət içərisində yediyiniz çörək kimi yeddi gün mayasız çörək, yəni əziyyət çörəyi yeyin. Bununla ömür boyu Misirdən çıxdığınız günü yada salın.</verse>
        <verse osisID='Deut.16.4'>Ölkənizin heç bir yerində yeddi gün mayadan istifadə olunmasın. Qurban kəsdiyiniz heyvanların əti axşamdan sabaha qalmasın. </verse>
        <verse osisID='Deut.16.5'>Pasxa qurbanlarını Allahınız Rəbbin sizə verəcəyi şəhərlərin heç birində kəsməyin,</verse>
        <verse osisID='Deut.16.6'>ancaq Allahınız Rəbbin Öz isminə məskən seçəcəyi yerdə kəsin. Orada qurbanları axşam, gün batanda, Misirdən çıxdığınız saatlarda kəsin.</verse>
        <verse osisID='Deut.16.7'>Əti Allahınız Rəbbin seçəcəyi yerdə bişirib yeyin. Səhər açılanda isə oradan çıxıb çadırlarınıza qayıdın.</verse>
        <verse osisID='Deut.16.8'>Altı gün mayasız çörək yeyin. Yeddinci gün Allahınız Rəbb üçün təntənəli toplantı keçirin və heç bir iş görməyin. </verse>
        <verse osisID='Deut.16.9'>Əkinə oraq vurduğunuz ilk gündən yeddi həftə sayın və</verse>
        <verse osisID='Deut.16.10'>Allahınız Rəbbin sizə verdiyi bərəkətə görə könüllü təqdim verməklə Allahınız Rəbb üçün Həftələr bayramı keçirin.</verse>
        <verse osisID='Deut.16.11'>Allahınız Rəbbin qarşısında – Onun Öz isminə məskən seçəcəyi yerdə siz, oğullarınız, qızlarınız, qullarınız, qarabaşlarınız, şəhərlərinizdə yaşayan Levililər, aranızda yaşayan qəriblər, yetimlər və dul qadınlar birlikdə sevinəcəksiniz.</verse>
        <verse osisID='Deut.16.12'>Misirdə kölə olduğunuzu yada salın və bu qaydalara diqqətlə əməl edin. </verse>
        <verse osisID='Deut.16.13'>Xırmanınızdan, üzümsıxanınızdan məhsul götürəndən sonra özünüz üçün yeddi gün Çardaqlar bayramı keçirin.</verse>
        <verse osisID='Deut.16.14'>Bu bayramda siz, oğullarınız, qızlarınız, qullarınız, qarabaşlarınız, şəhərlərinizdə yaşayan Levililər, qəriblər, yetimlər və dul qadınlarla birlikdə sevinəcəksiniz.</verse>
        <verse osisID='Deut.16.15'>Allahınız Rəbbin seçəcəyi yerdə Rəbb üçün yeddi gün bu bayramı keçirin, çünki Allahınız Rəbb bütün məhsullarınıza, əllərinizin hər işinə xeyir-dua verib və siz tam sevinc içində yaşayacaqsınız. </verse>
        <verse osisID='Deut.16.16'>Bütün kişiləriniz ildə üç dəfə Mayasız Çörək bayramında, Həftələr bayramında, Çardaqlar bayramında Allahınız Rəbbin hüzurunda olmaq üçün Onun seçəcəyi yerə getsin. Rəbbin hüzuruna heç kim əliboş getməsin.</verse>
        <verse osisID='Deut.16.17'>Hər biriniz Allahınız Rəbbin sizə verdiyi bərəkətə görə bəxşiş götürməlisiniz. </verse>
        <verse osisID='Deut.16.18'>Allahınız Rəbbin sizə verəcəyi şəhərlərdə hər qəbiləniz üçün hakimlər və məmurlar seçin. Qoy onlar xalqa ədalətlə hakimlik etsinlər.</verse>
        <verse osisID='Deut.16.19'>Hökm çıxararkən haqsızlıq etməyin, heç kimin tərəfini saxlamayın. Rüşvət almayın, çünki rüşvət müdrik insanın belə, gözlərini kor edir və məhkəmədə məsum bir insana qarşı səhv qərara yol verir.</verse>
        <verse osisID='Deut.16.20'>Salehliyin, yalnız salehliyin ardınca gedin, onda həyat taparsınız və Allahınız Rəbbin sizə verəcəyi torpağı irs olaraq alarsınız. </verse>
        <verse osisID='Deut.16.21'>Allahınız Rəbb üçün quracağınız qurbangahın yanına ilahə Aşeranın surətində heç bir ağac sütunu qoymayın.</verse>
        <verse osisID='Deut.16.22'>Allahınız Rəbbin ikrah etdiyi daş sütun qoymayın.  </verse>
      </chapter>
      <chapter osisID='Deut.17'>
        <verse osisID='Deut.17.1'>Hər hansı bir qüsuru və çatışmazlığı olan öküzü ya da qoyunu Allahınız Rəbbə qurban etməyin. Belə etmək Allahınız Rəbb üçün iyrəncdir. </verse>
        <verse osisID='Deut.17.2'>Allahınız Rəbbin sizə verəcəyi şəhərlərin birində aranızdan Onun əhdini pozub gözündə pis olanı edən hər hansı bir kişi və ya qadın çıxarsa,</verse>
        <verse osisID='Deut.17.3'>əmrlərimin ziddinə gedib başqa allahlara sitayiş edərsə, bütlərə yaxud günəşə, aya yaxud səma cisimlərindən hər hansı birinə sitayiş və səcdə edərsə,</verse>
        <verse osisID='Deut.17.4'>bu hadisədən xəbərdar olsanız, eşitdiklərinizi yaxşı-yaxşı araşdırın. Əgər bu xəbər doğrudursa və belə iyrənc halın İsraildə baş verdiyi sübuta yetərsə,</verse>
        <verse osisID='Deut.17.5'>belə pis hərəkət edən kişini və ya qadını şəhərin darvazasına gətirib daşqalaq edərək öldürün.</verse>
        <verse osisID='Deut.17.6'>Ölümə məhkum olan adam iki yaxud üç nəfərin şahidliyi ilə öldürülməlidir. Tək bir nəfərin şahidliyi ilə öldürülməsin.</verse>
        <verse osisID='Deut.17.7'>O adamı əvvəlcə şahidlər, sonra isə bütün xalq daşqalaq etsin. Beləliklə, aranızdan pisliyi atın. </verse>
        <verse osisID='Deut.17.8'>Əgər şəhərlərinizdə qatillik, dava və ya təcavüz barəsində qərar çıxarmaqda həll edə bilmədiyiniz çətinliklərə rast gəlsəniz, Allahınız Rəbbin seçəcəyi yerə gedin.</verse>
        <verse osisID='Deut.17.9'>O dövrdə xidmət edən Levili kahinlərin və hakimlərin yanına gedib onlara müraciət edin. Qoy onlar araşdırıb məhkəmə qərarını sizə versinlər.</verse>
        <verse osisID='Deut.17.10'>Rəbbin seçəcəyi yerdən sizə deyilən qərara əməl edin. Sizə nə öyrətsələr, ona diqqətlə əməl edin.</verse>
        <verse osisID='Deut.17.11'>Öyrədilən təlimata və söylənilən hökmə görə rəftar edin. Əmr edilənlərdən nə sağa, nə də sola dönün.</verse>
        <verse osisID='Deut.17.12'>Orada Allahınız Rəbbin hüzurunda vəzifəsini icra edən kahinə yaxud hakimə qulaq asmamaq iddiasında olan şəxs öldürülsün. Beləliklə, aranızdan pisliyi atın.</verse>
        <verse osisID='Deut.17.13'>Bütün xalq bu xəbəri eşidib qorxacaq və bir daha bu iddiaya düşməyəcək. </verse>
        <verse osisID='Deut.17.14'>Allahınız Rəbbin sizə verəcəyi torpağa girib, oranı irs olaraq alanda və orada məskunlaşanda əgər “bütün ətraf ölkələrdəki kimi bizə hökm edəcək bir padşah təyin edək” desəniz,</verse>
        <verse osisID='Deut.17.15'>mütləq Allahınız Rəbbin seçəcəyi adamı padşah qoyun. Padşah təyin etdiyiniz adam öz soydaşlarınızdan olmalıdır. İsrailli soydaşlarınızdan olmayan yadelli bir adamı padşah edə bilməzsiniz.</verse>
        <verse osisID='Deut.17.16'>Qoy padşah özü üçün at çoxaltmasın. İlxısını artırmaq üçün xalqı Misirə – geriyə qaytarmasın, çünki Rəbb sizə belə demişdi: “Bir də bu yoldan geri qayıtmayın”.</verse>
        <verse osisID='Deut.17.17'>Padşah çox arvad almasın, yoxsa ürəyi haqq yolundan dönər. O özü üçün çoxlu qızıl-gümüş yığıb onu çoxaltmasın. </verse>
        <verse osisID='Deut.17.18'>Padşah taxta çıxandan sonra Levili kahinlərin nəzarəti altında bu Qanundan bir surətini özü üçün kitaba köçürsün.</verse>
        <verse osisID='Deut.17.19'>Qoy o, Qanunun bu surətini yanında saxlayaraq ömrü boyu hər gün oxusun. Bununla da padşah Allahınız Rəbdən qorxmağı, bu Qanunun bütün sözlərinə və bu qaydalara diqqətlə əməl etməyi öyrənsin.</verse>
        <verse osisID='Deut.17.20'>Özünü soydaşlarından üstün tutmasın, əmrdən nə sağa, nə də sola dönsün. Onda İsraildə özünün və nəslinin padşahlıq dövrü uzun olar.  </verse>
      </chapter>
      <chapter osisID='Deut.18'>
        <verse osisID='Deut.18.1'>
          Levili kahinlərin, bütün Levi qəbiləsinin digər İsraillilərlə birgə payı və irsi olmayacaq. Onlar Rəbbə verilən yandırma təqdimləri ilə doyacaqlar və bu onların irsi olacaq.</verse>
        <verse osisID='Deut.18.2'>Levililərin soydaşları arasında irsi torpaqları olmayacaq və Rəbbin onlara söz verdiyi kimi onların irsi Rəbb Özüdür. </verse>
        <verse osisID='Deut.18.3'>Xalq arasında öküz və qoyun qurbanı təqdim edən qol, çənə və içalatı kahinlərə pay versin.</verse>
        <verse osisID='Deut.18.4'>Taxılınızın, təzə şərabınızın, zeytun yağınızın nübarını və qoyunlarınızdan qırxdığınız ilk yunu kahinlərə verin.</verse>
        <verse osisID='Deut.18.5'>Allahınız Rəbb onları və övladlarını bütün qəbilələriniz arasından seçdi ki, daim Rəbbin adına xidmətdə dayansınlar. </verse>
        <verse osisID='Deut.18.6'>Əgər bir Levili yaşadığı İsrail şəhərlərinin birindən könüllü surətdə Rəbbin seçəcəyi yerə gedərsə,</verse>
        <verse osisID='Deut.18.7'>orada Allahı Rəbbin qarşısında dayanan Levili soydaşları kimi Rəbbin naminə xidmət edə bilsin.</verse>
        <verse osisID='Deut.18.8'>O, ata mülkünün satışından əldə etdiyi vəsaitdən əlavə, onlarla bərabər paydan da istifadə edə bilər. </verse>
        <verse osisID='Deut.18.9'>Allahınız Rəbbin sizə verəcəyi torpağa girdiyiniz zaman o millətlərin iyrənc adətlərini götürüb təqlid etməyin.</verse>
        <verse osisID='Deut.18.10'>Aranızda oğul və qızını oda qurban verən, falçı, gələcəyideyən, baxıcı, cadugər,</verse>
        <verse osisID='Deut.18.11'>ovsunçu, cindarlara və ruhçağıranlara müraciət edən yaxud ölüləriçağıran olmasın.</verse>
        <verse osisID='Deut.18.12'>Rəbb belə iş görənlərə nifrət edir. Elə bu iyrənc işlərə görə Allahınız Rəbb millətləri sizin qarşınızdan qovacaq.</verse>
        <verse osisID='Deut.18.13'>Allahınız Rəbbin gözü önündə kamil olun.</verse>
        <verse osisID='Deut.18.14'>Çünki torpaqlarını alacağınız millətlərin hamısı gələcəyideyənlərin və falçıların nəsihətlərinə qulaq asırlar. Amma Allahınız Rəbb sizin üçün buna izin vermir. </verse>
        <verse osisID='Deut.18.15'>Allahınız Rəbb sizin üçün aranızdan – öz soydaşlarınız içərisindən mənim kimi bir peyğəmbər yetirəcək. Ona qulaq asın.</verse>
        <verse osisID='Deut.18.16'>Çünki Xorevdə yığıldığınız gün Allahınız Rəbdən bunu diləmişdiniz: “Qoy bir də Allahımız Rəbbin səsini eşitməyək və bir daha bu böyük alovu görməyək, yoxsa ölərik”.</verse>
        <verse osisID='Deut.18.17'>Onda Rəbb mənə dedi: “Dedikləri doğrudur.</verse>
        <verse osisID='Deut.18.18'>Onlar üçün soydaşları arasından sənin kimi bir peyğəmbər yetirəcəyəm və sözlərimi onun dilindən eşidəcəksiniz. O əmr etdiyim hər şeyi sizə söyləyəcək.</verse>
        <verse osisID='Deut.18.19'>Mənim adımla söylədiyi sözlərə qulaq asmayan adamı ittiham edəcəyəm.</verse>
        <verse osisID='Deut.18.20'>Lakin hansı bir peyğəmbər ona əmr etmədiyim sözü Mənim adımdan danışmağa cürət edərsə yaxud başqa allahların adından danışarsa, o peyğəmbər öldürülsün”. </verse>
        <verse osisID='Deut.18.21'>“Axı bu sözün Rəbdən olub-olmadığını necə bilək?” deyə düşünə bilərsiniz.</verse>
        <verse osisID='Deut.18.22'>Əgər bir peyğəmbər Rəbbin adından danışanda dediyi söz həyata keçməzsə yaxud düz çıxmazsa, bilin ki, onu Rəbb söyləməmişdir. O peyğəmbərin dediklərinin səlahiyyəti yoxdur. Ondan qorxmayın.  </verse>
      </chapter>
      <chapter osisID='Deut.19'>
        <verse osisID='Deut.19.1'>
          Allahınız Rəbb torpaqlarını sizə verəcəyi millətləri yox edəndə və siz onların mülkünü alıb şəhərlərində və evlərində yaşayanda</verse>
        <verse osisID='Deut.19.2'>Allahınız Rəbbin mülk olaraq almaq üçün sizə verəcəyi torpağın mərkəzində özünüz üçün üç şəhər ayırın.</verse>
        <verse osisID='Deut.19.3'>Bu şəhərlərə getmək üçün yollar çəkib Allahınız Rəbbin irs olaraq sizə verəcəyi ölkəni üç bölgəyə ayırın. Belə ki qətl edən bu şəhərlərdən birinə qaçsın. </verse>
        <verse osisID='Deut.19.4'>Sağ qalmaq üçün oraya qaçan qatil haqqında – yəni qonşusu ilə əvvəlcədən ədavəti olmadan və bilmədən onu öldürən adam barədə belə bir qaydanız olsun.</verse>
        <verse osisID='Deut.19.5'>Məsələn, odun kəsmək üçün qonşusu ilə meşəyə gedib ağac doğramaq üçün balta vuranda baltanın dəmiri sapından çıxıb qonşusuna dəyərsə və qonşusu ölərsə, ölümə bais adam bu şəhərlərdən birinə qaçıb canını qurtarsın.</verse>
        <verse osisID='Deut.19.6'>Yoxsa qan qisasını alan qəzəblə qatilin izinə düşə bilər. Yol uzaq olarsa, çatıb onu öldürə bilər. Bu adamın öldürdüyü adamla əvvəllər heç bir ədavəti olmamışdı. Ona görə də ölüm hökmünə layiq deyil.</verse>
        <verse osisID='Deut.19.7'>Bunun üçün “özünüzə üç şəhər seçin” deyə əmr edirəm. </verse>
        <verse osisID='Deut.19.8'>Allahınız Rəbbi sevmək və daim Onun yolları ilə getmək üçün bu gün sizə buyurduğum bütün bu əmrlərə diqqətlə əməl etdiyiniz üçün</verse>
        <verse osisID='Deut.19.9'>Allahınız Rəbb atalarınıza and etdiyi kimi sizin sərhədinizi genişləndirərsə və atalarınıza verməyi vəd etdiyi bütün torpaqları sizə verərsə, o zaman özünüz üçün bu üç şəhərdən əlavə üç şəhər də seçin.</verse>
        <verse osisID='Deut.19.10'>Belə ki Allahınız Rəbbin irs olaraq sizə verəcəyi torpaqda günahsız qan tökülməsin və həm də qan tökməkdə təqsirkar olmayasınız. </verse>
        <verse osisID='Deut.19.11'>Lakin kiminsə qonşusu ilə ədavəti varsa, pusquda durub onu izləyərsə, hücum edərək onu vurub öldürərsə və bu şəhərlərdən birinə qaçarsa,</verse>
        <verse osisID='Deut.19.12'>bu adamın şəhərinin ağsaqqalları adam göndərib onu oradan götürüb öldürmək üçün qan qisası alana təslim etsin.</verse>
        <verse osisID='Deut.19.13'>Ona rəhm etməyin. Günahsız qanı İsraildən təmizləyin ki, güzəranınız xoş olsun. </verse>
        <verse osisID='Deut.19.14'>Allahınız Rəbbin mülk olaraq almaq üçün sizə verəcəyi torpaqda alacağınız mülkdə qonşunuzun əvvəlki adamlar tərəfindən qoyulan sərhədini dəyişdirməyin. </verse>
        <verse osisID='Deut.19.15'>Bir adamı işlədə biləcəyi hər hansı bir günahda yaxud cinayətdə təqsirləndirmək üçün bir şahid kifayət deyil. Hər iddia iki yaxud üç nəfərin şahidliyi ilə təsdiq edilsin. </verse>
        <verse osisID='Deut.19.16'>Əgər bir yalançı şahid pis məqsədlə birini təqsirləndirərsə,</verse>
        <verse osisID='Deut.19.17'>aralarında münaqişə olan iki adam Rəbbin hüzurunda, o dövrdə xidmət edən kahinlərin və hakimlərin qarşısında dayansın.</verse>
        <verse osisID='Deut.19.18'>Hakimlər yaxşı-yaxşı araşdırsınlar. Əgər şahid yalançıdırsa, soydaşlarına qarşı yalandan şahidlik etmişsə,</verse>
        <verse osisID='Deut.19.19'>onda soydaşına etmək istədiyini onun öz başına gətirin. Beləliklə, aranızdan pisliyi atın.</verse>
        <verse osisID='Deut.19.20'>Qalanları da bunu eşidib qorxacaq və bir daha bu cür pislik etməyəcəklər.</verse>
        <verse osisID='Deut.19.21'>Belə adama rəhm etməyin, can əvəzinə can, göz əvəzinə göz, diş əvəzinə diş, əl əvəzinə əl, ayaq əvəzinə ayaq ödənsin.  </verse>
      </chapter>
      <chapter osisID='Deut.20'>
        <verse osisID='Deut.20.1'>
          Düşmənlərinizə qarşı döyüşə çıxanda atları, döyüş arabalarını və sizdən böyük bir ordunu görəndə qorxmayın, çünki sizi Misir torpağından çıxaran Allahınız Rəbb sizinlədir.</verse>
        <verse osisID='Deut.20.2'>Kahin döyüş qabağı ordunun yanına gəlib müraciət edərək</verse>
        <verse osisID='Deut.20.3'>belə desin: “Ey İsraillilər, qulaq asın! Bu gün düşmənlərinizlə döyüşə çıxırsınız. Onlardan qorxub ürkməyin və təlaşa düşərək ürəyinizi yeməyin,</verse>
        <verse osisID='Deut.20.4'>çünki Allahınız Rəbb düşmənlərinizlə döyüşmək və sizə qələbə qazandırmaq üçün sizinlə gedir”. </verse>
        <verse osisID='Deut.20.5'>Zabitlər isə orduya belə desinlər: “Yeni ev tikib içində oturmayan kim var? Qoy evinə qayıtsın. Yoxsa döyüşdə ölər, evində başqası yaşayar.</verse>
        <verse osisID='Deut.20.6'>Üzüm bağı salıb məhsulunu toplamayan varmı? Qoy o da evinə qayıtsın. Birdən döyüşdə ölər, məhsulunu başqası yığar.</verse>
        <verse osisID='Deut.20.7'>Bir qıza nişanlı olub evlənməyən varmı? O da evinə qayıtsın. Yoxsa döyüşdə ölər, nişanlısını başqası alar”.</verse>
        <verse osisID='Deut.20.8'>Zabitlərin orduya müraciətinin davamı belə olsun: “Kim qorxusundan ürəyini yeyirsə, evinə qayıtsın. Öz ürəyi kimi yoldaşlarının da ürəyini üzməsin”.</verse>
        <verse osisID='Deut.20.9'>Zabitlər orduya müraciətini bitirəndən sonra bölmələrə rəhbərlər təyin etsinlər. </verse>
        <verse osisID='Deut.20.10'>Hansı şəhərə yürüş etsəniz, əvvəl onun xalqını sülhə çağırın.</verse>
        <verse osisID='Deut.20.11'>Əgər o sizinlə sülh yolu ilə razılaşıb qarşınızda darvazalarını açarsa, qoy oranın bütün əhalisi sizə mükəlləfiyyətçi olub qulluğunuzda dursun.</verse>
        <verse osisID='Deut.20.12'>Yox, əgər sizin sülh çağırışınızı rədd edib döyüşə başlasa, onda şəhəri mühasirəyə alın.</verse>
        <verse osisID='Deut.20.13'>Allahınız Rəbb şəhəri sizə təslim edəndə oranın bütün kişilərini qılıncdan keçirin.</verse>
        <verse osisID='Deut.20.14'>Qadınları, uşaqları, heyvanları və şəhərdə olan bütün malları isə talan edin. Allahınız Rəbbin sizə verdiyi düşmən malını özünüzə sərf edə bilərsiniz.</verse>
        <verse osisID='Deut.20.15'>Sizə yaxın millətlərə aid olmayan, sizdən uzaqlarda yerləşən şəhərlərin hamısına qarşı rəftarınız belə olsun! </verse>
        <verse osisID='Deut.20.16'>Ancaq Allahınız Rəbbin irs olaraq sizə verəcəyi bu millətlərin şəhərlərində nəfəsi olan heç bir canlını belə, sağ buraxmamalısınız.</verse>
        <verse osisID='Deut.20.17'>Xetliləri, Emorluları, Kənanlıları, Perizliləri, Xivliləri, Yevusluları Allahınız Rəbbin sizə əmr etdiyi kimi tamamilə yox edin ki,</verse>
        <verse osisID='Deut.20.18'>allahlarına iyrənc adətlərlə səcdə edənlərdən bunları öyrənərək Allahınız Rəbbə qarşı günah işlətməyəsiniz. </verse>
        <verse osisID='Deut.20.19'>Hər hansı bir şəhərlə döyüşəndə oranı almaq üçün mühasirəsi uzun çəkərsə, ağacları baltalayıb məhv etməyin. Bu ağacların məhsulundan yeyə bilərsiniz, amma onları qırmayın. Məgər çöldəki ağaclar insandır ki, onları mühasirəyə alasınız?</verse>
        <verse osisID='Deut.20.20'>Biləndə ki bir ağac bar vermir, həmin ağacı kəsib yox edə bilərsiniz. Sizə müqavimət göstərən şəhəri alanadək mühasirə əməliyyatında bu ağaclardan istifadə edə bilərsiniz.  </verse>
      </chapter>
      <chapter osisID='Deut.21'>
        <verse osisID='Deut.21.1'>
          Allahınız Rəbbin mülk olaraq almaq üçün sizə verəcəyi torpaqda, çöldə yerə sərilmiş və kim tərəfindən öldürüldüyü bilinməyən meyit görsəniz,</verse>
        <verse osisID='Deut.21.2'>ağsaqqallarınız və hakimləriniz gedib meyitin olduğu yerlə ətraf şəhərlər arasındakı məsafəni ölçsünlər.</verse>
        <verse osisID='Deut.21.3'>Meyitə ən yaxın şəhər hansıdırsa, oranın ağsaqqalları işə qoşulmamış, boyunduruq taxılmayan bir düyə götürsünlər.</verse>
        <verse osisID='Deut.21.4'>Düyəni şumlanmamış, əkilməmiş torpaqdakı axar sulu dərəyə gətirsinlər və orada düyənin boynunu qırsınlar.</verse>
        <verse osisID='Deut.21.5'>Levili kahinlər də oraya getsin. Çünki Allahınız Rəbb onları Özünə xidmətçi seçib. Qoy onlar Rəbbin adı ilə xeyir-dua versinlər, aranızdakı münaqişə və zorakılıq hallarına baxsınlar.</verse>
        <verse osisID='Deut.21.6'>Meyitə ən yaxın şəhərin ağsaqqalları dərədə boynu qırılmış düyənin üzərində əllərini yuyub</verse>
        <verse osisID='Deut.21.7'>belə bəyan etsinlər: “Bu qan bizim əllərimizlə tökülməyib. Kimin etdiyini də gözümüzlə görməmişik.</verse>
        <verse osisID='Deut.21.8'>Ya Rəbb, qurtardığın xalqı – İsrailliləri kəffarə et. Xalqını nahaq tökülən qana cavabdeh etmə”. Beləliklə, qan tökmək günahı kəffarə olunacaq.</verse>
        <verse osisID='Deut.21.9'>Rəbbin gözündə doğru olanı etdiyiniz üçün nahaq qan boynunuzdan götürüləcək. </verse>
        <verse osisID='Deut.21.10'>Düşmənlərinizlə döyüşə çıxanda, Allahınız Rəbb onları sizə təslim edəndə və siz onları əsir götürəndə</verse>
        <verse osisID='Deut.21.11'>aralarında gözəl qadın görüb ona vurulsanız, onu arvad olaraq ala bilərsiniz.</verse>
        <verse osisID='Deut.21.12'>Qoy o qadın kişinin evinə aparılsın. O, başını qırxdıraraq dırnaqlarını kəssin,</verse>
        <verse osisID='Deut.21.13'>əynindəki əsirlik geyimlərini çıxarsın və evinizdə qalıb ata-anası üçün bir ay yas tutsun. Bundan sonra qadını alan kişi onun yanına girib öz arvadı edə bilər.</verse>
        <verse osisID='Deut.21.14'>Əgər o sənin sonradan xoşuna gəlməzsə, könlü istədiyi kimi onu azad burax. Qadını pula satma və qul kimi rəftar etmə, çünki onu zəlil etmisən. </verse>
        <verse osisID='Deut.21.15'>Əgər bir kişinin iki arvadı varsa, birini sevib digərini sevmirsə və hər iki qadın ona oğul doğmuşsa, sevmədiyi qadından doğulan oğul ilk oğludursa,</verse>
        <verse osisID='Deut.21.16'>bu kişi əmlakını irs olaraq oğulları arasında böləndə ilk oğulluq haqqını sevdiyi qadının oğluna verə bilməz.</verse>
        <verse osisID='Deut.21.17'>Sevmədiyi qadının oğlunu ilk oğul olaraq tanısın və bölünən malın ikiqat payını ona versin, çünki gücünün ilk yadigarıdır. Ona görə də ilk oğulluq haqqı onundur. </verse>
        <verse osisID='Deut.21.18'>Əgər bir adamın dikbaş, itaətsiz, valideynlərinə qulaq asmayan, ata-ana tərbiyəsinə məhəl qoymayan bir oğlu varsa,</verse>
        <verse osisID='Deut.21.19'>valideynləri onu götürüb şəhərin darvazasına, şəhərin ağsaqqallarının yanına gətirsinlər.</verse>
        <verse osisID='Deut.21.20'>Şəhər ağsaqqallarına belə desinlər: “Bizim oğlumuz dikbaş və itaətsizdir. Heç sözümüzə baxmır, qarınqulu və əyyaşdır.</verse>
        <verse osisID='Deut.21.21'>Onda şəhərin əhalisi onu daşqalaq edib öldürəcək. Beləliklə, aranızdan pisliyi atın. Qoy bütün İsraillilər bu xəbəri eşidib qorxsunlar”. </verse>
        <verse osisID='Deut.21.22'>Əgər bir adam bir günahdan ötrü ölüm cəzasına məhkum olunub ağacdan asılırsa,</verse>
        <verse osisID='Deut.21.23'>meyiti gecə ağacda asılı qoymayın, mütləq onu həmin gün basdırın, çünki asılan adam Allahın lənətinə düçar olub. Allahınız Rəbbin irs olaraq sizə verəcəyi torpağı murdarlamayın.  </verse>
      </chapter>
      <chapter osisID='Deut.22'>
        <verse osisID='Deut.22.1'>Soydaşının itmiş öküz və ya qoyununu görsən, özünü görməməzliyə vurma. Mütləq öküzü və ya qoyunu soydaşına geri qaytarmalısan.</verse>
        <verse osisID='Deut.22.2'>Soydaşın səndən uzaqdadırsa ya da heyvanın kimə aid olduğunu bilmirsənsə, onu öz evinə apar. Soydaşın onu axtara-axtara sizə gələnədək qoy bu heyvan evində qalsın. Sonra onu geri qaytar.</verse>
        <verse osisID='Deut.22.3'>Soydaşının eşşəyini, paltarını yaxud itirdiyi başqa şeyləri tapanda da bu cür etməlisən. Özünü görməməzliyə vurma.</verse>
        <verse osisID='Deut.22.4'>Görəndə ki soydaşının eşşəyi yaxud öküzü yolda yıxılıb, özünü görməməzliyə vurma. Mütləq heyvanı ayağa qaldırmaq üçün soydaşına kömək et. </verse>
        <verse osisID='Deut.22.5'>Qadın kişi paltarı, kişi də qadın paltarı geyinməsin, çünki belə şeyləri edən hər kəs Allahınız Rəbbə iyrənc görünür. </verse>
        <verse osisID='Deut.22.6'>Əgər təsadüfən yolda, ağacda yaxud torpaq üzərində bir quş yuvası görsən və ana quş balalarının ya da yumurtalarının üzərində oturmuşsa, ana quşu balaları ilə birlikdə götürmə.</verse>
        <verse osisID='Deut.22.7'>Özün üçün balalarını götürə bilərsən, amma mütləq anasını buraxmalısan. Belə etsən, güzəranın xoş, ömrün uzun olar. </verse>
        <verse osisID='Deut.22.8'>Yeni tikdiyin evin damının kənarına sürahi çək ki, kimsə damından yıxılıb ölsə, qanı evinin üstünə düşməsin. </verse>
        <verse osisID='Deut.22.9'>Bağında iki növ toxumu qarışdırıb əkmə. Belə etsən, əkdiyin toxumun da, bağın da məhsulundan istifadə etmək sənə qadağandır. </verse>
        <verse osisID='Deut.22.10'>Kotan sürmək üçün eşşəklə öküzü yanaşı qoşma. </verse>
        <verse osisID='Deut.22.11'>Yunla kətandan toxunmuş qarışıq parçadan paltar geyinmə. </verse>
        <verse osisID='Deut.22.12'>Əbanın dörd tərəfinə qotaz sal. </verse>
        <verse osisID='Deut.22.13'>Əgər bir nəfər arvad alıb yaxınlıq edəndən sonra onu bəyənməzsə,</verse>
        <verse osisID='Deut.22.14'>ona şər ataraq adını ləkələyib “bu qızı aldım, onunla yaxınlıq edəndən sonra gördüm ki, bakirə deyil” deyərsə,</verse>
        <verse osisID='Deut.22.15'>onda ata-anası qızın “üzağlıq mələfəsini” darvazaya – şəhər ağsaqqallarının yanına gətirsin.</verse>
        <verse osisID='Deut.22.16'>Qızın atası şəhər ağsaqqallarına belə desin: “Bu adama qızımı arvad olaraq verdim. İndi qızımı bəyənmir.</verse>
        <verse osisID='Deut.22.17'>‹Gördüm ki, sənin qızın bakirə deyil› deyərək mənim qızımın adını ləkələyir. Bu isə qızımın ‹üzağlıq mələfəsidir›”. Mələfə şəhərin ağsaqqallarının qarşısına sərilsin.</verse>
        <verse osisID='Deut.22.18'>Şəhərin ağsaqqalları isə o adama cəza versin.</verse>
        <verse osisID='Deut.22.19'>Onu yüz şekel gümüş pul cəzasına məhkum edib gənc qadının atasına versinlər, çünki o adam İsraildə bir qızın adını ləkələyib. Bu qadın həmin adamın arvadı olacaq və ömrü boyu onu boşaya bilməz. </verse>
        <verse osisID='Deut.22.20'>Əgər iddia doğrudursa, gənc qadının üzağlığı tapılmazsa,</verse>
        <verse osisID='Deut.22.21'>onda gənc qadını ata evinin qapısına çıxarsınlar. Şəhər sakinləri onu daşqalaq edib öldürsünlər, çünki ata evində zina etməklə İsraildə namussuzluq edib. Beləliklə, aranızdan pisliyi atın. </verse>
        <verse osisID='Deut.22.22'>Kim başqasının arvadı ilə yataqda tutulsa, o zaman o kişi və qadın – hər ikisi öldürülsün. Beləliklə, İsraildən pisliyi atın. </verse>
        <verse osisID='Deut.22.23'>Əgər bir qız kiməsə nişanlıdırsa, şəhərdə kimsə onu tapıb cinsi yaxınlıq etsə,</verse>
        <verse osisID='Deut.22.24'>o zaman onların ikisini də o şəhərin darvazasına çıxararaq daşqalaq edib öldürün. Şəhərdə olduğu halda qışqırmadığı üçün qızı, yaxınının nişanlısını ləyaqətsiz etdiyi üçün kişini öldürün. Beləliklə, İsraildən pisliyi atın. </verse>
        <verse osisID='Deut.22.25'>Əgər bir kişi nişanlı qıza çöldə rast gəlsə, onu zorlasa, onunla cinsi yaxınlıq etsə, o zaman yalnız onunla cinsi yaxınlıq edən kişi öldürülsün.</verse>
        <verse osisID='Deut.22.26'>Gənc qadına heç nə etməyin, çünki onda ölümə layiq günah yoxdur. Ona görə ki bir adam qonşusuna necə hücum edib öldürərsə, bu iş də elədir.</verse>
        <verse osisID='Deut.22.27'>Çünki kişi qıza çöldə rast gəlib. Nişanlı qız nə qədər qışqırsa da, köməyinə çatan olmayıb. </verse>
        <verse osisID='Deut.22.28'>Əgər kimsə nişanlanmamış bakirə bir qıza rast gəlib onu zorlayarsa və onlar tapılarsa,</verse>
        <verse osisID='Deut.22.29'>o zaman onunla cinsi yaxınlıq edən adam qızın atasına əlli şekel gümüş versin və həmin qız onun arvadı olsun, çünki onu zəlil etmişdir. O, qadını ömrü boyu boşaya bilməz. </verse>
        <verse osisID='Deut.22.30'>Kimsə atasının arvadını almasın və atasının nikahını ləkələməsin.  </verse>
      </chapter>
      <chapter osisID='Deut.23'>
        <verse osisID='Deut.23.1'/>
        <verse osisID='Deut.23.2'>Qeyri-qanuni doğulan şəxs Rəbbin camaatı arasına daxil ola bilməz. Onun övladları, hətta onuncu nəslə qədər olanı Rəbbin camaatı arasına daxil ola bilməz. </verse>
        <verse osisID='Deut.23.3'>Heç bir Ammonlu və yaxud Moavlı Rəbbin camaatı arasına daxil ola bilməz. Onların heç bir övladı, hətta onuncu nəslə qədər olanlar da Rəbbin camaatı arasına əsla daxil ola bilməz,</verse>
        <verse osisID='Deut.23.4'>çünki onlar Misirdən çıxdığınız zaman yolda sizi çörək və su ilə qarşılamadılar. Sizə lənət oxumaq üçün Aram-Naharayimdəki Petor şəhərindən Beor oğlu Bilamı muzdla tutdular.</verse>
        <verse osisID='Deut.23.5'>Lakin Allahınız Rəbb Bilamı dinləmək istəmədi. Ona görə də Allahınız Rəbb bu lənəti xeyir-duaya çevirdi, çünki O sizi sevir.</verse>
        <verse osisID='Deut.23.6'>Nə qədər ömrünüz varsa, onların xeyri və rifahı üçün çalışmayın. </verse>
        <verse osisID='Deut.23.7'>Edomlulara isə ikrahla yanaşmayın, çünki onlar sizin qohumlarınızdır. Misirlilərə də ikrahla yanaşmayın, çünki torpaqlarında qərib olmusunuz.</verse>
        <verse osisID='Deut.23.8'>Onlardan doğulanların üçüncü nəsli Rəbbin camaatı arasına daxil ola bilər. </verse>
        <verse osisID='Deut.23.9'>Düşmənlərinizlə döyüşmək üçün ordugah quranda özünüzü hər cür murdarlıqdan qoruyun.</verse>
        <verse osisID='Deut.23.10'>Əgər gecə yatarkən aranızda toxumu tökülən şəxs olarsa, o, ordugahdan kənara çıxsın və buraya daxil olmasın.</verse>
        <verse osisID='Deut.23.11'>Axşamadək yuyunsun və gün batandan sonra ordugaha qayıtsın. </verse>
        <verse osisID='Deut.23.12'>Ordugahınızdan kənarda ayaqyolu üçün yer təyin edin.</verse>
        <verse osisID='Deut.23.13'>Sursatınız arasında yer qazmaq üçün bel də olsun ki, ayaqyoluna gedəndə ifrazatın üstünü basdıra biləsiniz.</verse>
        <verse osisID='Deut.23.14'>Çünki sizi qurtarmaq və düşmənlərinizi sizə təslim etmək üçün ordugahınızın içində Allahınız Rəbb gedir. Ordugahınız müqəddəs olsun ki, Rəbb natəmiz bir şey görüb sizdən üz döndərməsin. </verse>
        <verse osisID='Deut.23.15'>Ağasının yanından sizin yanınıza qaçan qulu ağasına qaytarmayın.</verse>
        <verse osisID='Deut.23.16'>Qoy öz seçdiyi yerdə, bəyəndiyi bir şəhərdə aranızda yaşasın. Ona əzab verməyin. </verse>
        <verse osisID='Deut.23.17'>İsrailli qadın və kişilər arasından heç kim məbəd fahişəliyi etməsin.</verse>
        <verse osisID='Deut.23.18'>Qadının və ya kişinin fahişəliklə qazandığı qazancı Allahınız Rəbbin məbədinə təqdim etməyin. Hər ikisi Allahınız Rəbbin gözündə iyrəncdir. </verse>
        <verse osisID='Deut.23.19'>Soydaşınıza pulu, ərzağı və yaxud da faiz gətirən başqa bir şeyi sələmlə borc verməyin.</verse>
        <verse osisID='Deut.23.20'>Yadellidənsə faiz ala bilərsiniz, amma soydaşlarınızdan almayın ki, Allahınız Rəbb mülk olaraq almaq üçün gedəcəyiniz torpaqda əl atdığınız hər işə xeyir-dua versin. </verse>
        <verse osisID='Deut.23.21'>Allahınız Rəbbə bir əhd təqdimi edəcəyinizi söyləyəndə gecikdirməyin, çünki Allahınız Rəbb mütləq bunu sizdən istəyəcək. Onu yerinə yetirməməyiniz günahdır.</verse>
        <verse osisID='Deut.23.22'>Amma əhd etməkdən çəkinirsinizsə, bu, günah deyil.</verse>
        <verse osisID='Deut.23.23'>Ağzınızdan çıxanı yerinə yetirməyə diqqət edin, çünki Allahınız Rəbbə əhd edərək ürəkdən təqdim etməlisiniz. </verse>
        <verse osisID='Deut.23.24'>Qonşunuzun bağına girəndə doyunca üzüm yeyə bilərsiniz, amma səbətinizə yığmayın.</verse>
        <verse osisID='Deut.23.25'>Qonşunuzun zəmisinə girəndə əlinizlə başaq yığa bilərsiniz, amma zəmiyə oraq vurmayın.  </verse>
      </chapter>
      <chapter osisID='Deut.24'>
        <verse osisID='Deut.24.1'>Kimsə bir qadını alıb, evlilik zamanı onda ləyaqətsiz bir şey tapdığı üçün qadını bəyənməzsə, talaq kağızı yazıb əlinə verərək evindən çıxararsa,</verse>
        <verse osisID='Deut.24.2'>evdən çıxmış qadın sonra başqa kişiyə ərə gedə bilər.</verse>
        <verse osisID='Deut.24.3'>O biri kişi də onu bəyənməzsə, ona talaq kağızı yazıb əlinə verərək evdən çıxararsa və yaxud onu alan kişi ölərsə,</verse>
        <verse osisID='Deut.24.4'>onu evdən çıxarmış əvvəlki əri onu təkrar özünə arvad edə bilməz, çünki qadını ləkələmişdir. Bu, Rəbbin hüzurunda iyrəncdir. Allahınız Rəbbin sizə irs olaraq verəcəyi ölkədə belə günaha yol verməyin. </verse>
        <verse osisID='Deut.24.5'>Təzə evlənən adam döyüşə getməsin. Ona heç bir iş tapşırmayın. Qoy bir il evində sərbəst qalıb aldığı arvadı sevindirsin. </verse>
        <verse osisID='Deut.24.6'>Dəyirmanı yaxud üst daşını kimsə girov götürməsin, çünki o adamın həyatını girov götürmüş olur. </verse>
        <verse osisID='Deut.24.7'>Əgər İsrail övladları arasında kimsə soydaşını oğurlayıb onunla kölə kimi rəftar edərsə yaxud onu satarsa, bu oğru öldürülməlidir. Beləliklə, aranızdan pisliyi atın. </verse>
        <verse osisID='Deut.24.8'>Cüzam xəstəliyinə tutulanda Levili kahinlərin əmr etdiyi kimi sizə öyrədəcəkləri hər şeyə əməl etməyə hədsiz diqqət göstərin.</verse>
        <verse osisID='Deut.24.9'>Misirdən çıxan zaman Allahınız Rəbbin yolda Məryəmə etdiyi hər şeyi xatırlayın. </verse>
        <verse osisID='Deut.24.10'>Qonşunuza bir şey borc verəndə girovu onun evinə girərək özünüz götürməyin.</verse>
        <verse osisID='Deut.24.11'>Bayırda dayanın, borc verdiyiniz adam qoy özü girovu bayıra çıxarsın.</verse>
        <verse osisID='Deut.24.12'>Əgər o adam kasıbdırsa, onun girovu sizdə ola-ola yatmayın.</verse>
        <verse osisID='Deut.24.13'>Girov götürdüyünüzün üst paltarını mütləq gün batanda geri qaytarın ki, o öz üst paltarında yatıb sizə xeyir-dua etsin və bu, Allahınız Rəbbin önündə sizin üçün salehlik sayılsın. </verse>
        <verse osisID='Deut.24.14'>Muzdla işləyəni, kasıb və möhtac bir İsrailli soydaşınızı yaxud şəhərlərinizdə yaşayan hər hansı bir qəribi istismar etməyin.</verse>
        <verse osisID='Deut.24.15'>Muzdunu hər gün gün batmazdan əvvəl verin, çünki kasıbdır, ümidini yalnız ona bağlayıb. Yoxsa sizdən Rəbbə fəryad edər və siz günahkar sayılarsınız. </verse>
        <verse osisID='Deut.24.16'>Oğula görə ata, ataya görə oğul öldürülməsin, hər kəs öz günahına görə öldürülsün. </verse>
        <verse osisID='Deut.24.17'>Qəribi və yetimi ədalətdən məhrum etməyin və dul qadının geyimini girov götürməyin.</verse>
        <verse osisID='Deut.24.18'>Misirdə kölə olan zaman Allahınız Rəbbin sizi oradan necə qurtardığını xatırlayın. Bunun üçün belə rəftar etməyi sizə əmr edirəm. </verse>
        <verse osisID='Deut.24.19'>Zəminizdə əkini biçən zaman bir dərz unutmusunuzsa, onu götürmək üçün geri qayıtmayın. Qoy o qəribin, yetimin və dul qadının olsun. Onda Allahınız Rəbb ələ götürdüyünüz hər işdə sizə bərəkət verəcək.</verse>
        <verse osisID='Deut.24.20'>Ağacları döyüb zeytun yığan zaman budaqlarda qalanı dənləmək üçün geri qayıtmayın. Qoy o, qəribin, yetimin və dul qadının olsun.</verse>
        <verse osisID='Deut.24.21'>Bağınızın üzümlərini yığan zaman tənəklərdə qalanı başaq etmək üçün geri qayıtmayın. Qoy o, qəribin, yetimin və dul qadının olsun.</verse>
        <verse osisID='Deut.24.22'>Misir torpağında kölə olduğunuzu xatırlayın. Bunun üçün belə rəftar etməyi sizə əmr edirəm.  </verse>
      </chapter>
      <chapter osisID='Deut.25'>
        <verse osisID='Deut.25.1'>İnsanlar arasında münaqişə olarsa, qoy onlar məhkəməyə getsinlər. Hakimlər bu işə baxıb haqlı adama bəraət, haqsıza isə cəza versinlər.</verse>
        <verse osisID='Deut.25.2'>Əgər təqsirkar adam kötəklənməyə layiqdirsə, qoy hakim onu yerə uzandırıb kötəyi günahının ağırlığına görə vurdursun.</verse>
        <verse osisID='Deut.25.3'>Təqsirkara qırx zərbədən artıq vurulmasın. Əgər qırxdan çox zərbə vursanız, soydaşınız göz önündə zəlil ola bilər. </verse>
        <verse osisID='Deut.25.4'>Xırman çəkən öküzün ağzını bağlama. </verse>
        <verse osisID='Deut.25.5'>Əgər qardaşlar bir yerdə yaşayırlarsa, onlardan biri ölərsə və ölənin oğlu olmazsa, dul qadın başqa ailədən olan bir adama ərə getməsin. Qaynı yanına gəlib onu arvad olaraq alsın və qayın-qəyyumluq vəzifəsini yerinə yetirsin.</verse>
        <verse osisID='Deut.25.6'>Qadının doğacağı ilk oğul mərhumun adını yaşatsın. Qoy İsraildə mərhumun adı batmasın.</verse>
        <verse osisID='Deut.25.7'>Kim mərhum qardaşının dul arvadını almaq istəməzsə, dul qadın darvazada yerləşən ağsaqqalların yanına getsin və belə desin: “Qaynım İsraildə qardaşının adını yaşatmaqdan imtina edir. Mənim üçün qayın-qəyyumluq vəzifəsini icra etmək istəmir”.</verse>
        <verse osisID='Deut.25.8'>Onda şəhər ağsaqqalları onun qaynını çağırıb danışacaqlar. Əgər o inad edib yenə də “onu almıram” desə,</verse>
        <verse osisID='Deut.25.9'>o zaman həmin qadın ağsaqqallar qarşısında gəlib qaynının çarığını çıxararaq üzünə tüpürsün və “qardaşının nəslini yaşatmayana belə edilir” desin.</verse>
        <verse osisID='Deut.25.10'>İsraildə onun nəsli “çarığı çıxarılanın nəsli” adlanacaq. </verse>
        <verse osisID='Deut.25.11'>Əgər dalaşan iki kişinin arvadlarından hansısa ərini döyən kişinin əlindən qurtarmaq üçün gəlib əl uzatsa və o biri kişinin cinsiyyət üzvündən yapışsa,</verse>
        <verse osisID='Deut.25.12'>belə qadına rəhm etmədən onun əlini kəsin. </verse>
        <verse osisID='Deut.25.13'>Aldatmaq üçün torbanızda biri ağır, digəri yüngül çəkən iki cür çəki daşı olmasın.</verse>
        <verse osisID='Deut.25.14'>Evinizdə biri böyük, digəri kiçik ölçən iki cür ölçü əşyası olmasın.</verse>
        <verse osisID='Deut.25.15'>Çəki daşınız, ölçünüz düzgün və dəqiq olsun ki, Allahınız Rəbbin sizə verəcəyi torpaqda uzun ömür sürəsiniz.</verse>
        <verse osisID='Deut.25.16'>Çünki Allahınız Rəbb belə pis işlər görən və haqsızlıq edənlərə nifrət edir. </verse>
        <verse osisID='Deut.25.17'>Misirdən çıxanda Amaleqlilərin yolda sizə nə etdiyini yada salın.</verse>
        <verse osisID='Deut.25.18'>Siz yorulub əldən düşərkən onlar yolda sizə hücum etdilər, arxada qalan bütün gücsüzləri qırdılar, Allahdan qorxmadılar.</verse>
        <verse osisID='Deut.25.19'>Allahınız Rəbb mülk etmək üçün irs olaraq sizə verəcəyi torpaqda və ətrafınızda olan düşmənlərin hamısından qurtarıb rahatlıq verəndə səma altından Amaleqlilərin xatirəsini silin və bunu unutmayın.  </verse>
      </chapter>
      <chapter osisID='Deut.26'>
        <verse osisID='Deut.26.1'>
          Allahınız Rəbbin irs olaraq sizə verəcəyi torpağa girib orada məskunlaşanda</verse>
        <verse osisID='Deut.26.2'>Allahınız Rəbbin sizə verəcəyi ölkənin torpaqlarından topladığınız bütün məhsulların nübarını götürüb bir səbətə yığın. Sonra Allahınız Rəbbin Öz isminə məskən seçəcəyi yerə gedin.</verse>
        <verse osisID='Deut.26.3'>O dövrdə xidmət edən kahinin yanına gedib deyin: “Allahın Rəbbə bu gün bəyan edirəm ki, Rəbbin atalarımıza vəd etdiyi ölkəyə çatdım”.</verse>
        <verse osisID='Deut.26.4'>Kahin əlinizdən səbəti alıb onu Allahınız Rəbbin qurbangahı önündə yerə qoysun.</verse>
        <verse osisID='Deut.26.5'>Allahınız Rəbbin önündə bunu bəyan edin: “Atam köçəri Aramlı idi. Azsaylı olaraq Misirə enib orada məskunlaşdı və ondan böyük, güclü, çoxsaylı millət törədi.</verse>
        <verse osisID='Deut.26.6'>Misirlilər bizimlə pis rəftar etdilər. Bizi zəlil edib üzərimizə ağır işlər yüklədilər.</verse>
        <verse osisID='Deut.26.7'>Onda atalarımızın Allahı Rəbbə fəryad qopardıq və Rəbb səsimizi eşitdi. Əzabımızı, əziyyətimizi və zəlalətimizi gördü.</verse>
        <verse osisID='Deut.26.8'>Rəbb qüdrətli əli, uzanan qolu, böyük zəhmi, əlamət və möcüzələri ilə bizi Misirdən çıxartdı.</verse>
        <verse osisID='Deut.26.9'>O bizi bu yerə gətirərək süd və bal axan bu torpağı bizə verdi.</verse>
        <verse osisID='Deut.26.10'>İndi, ya Rəbb, mənə verdiyin torpağın məhsulunun nübarını Sənə gətirmişəm”. Sonra səbəti Allahınız Rəbbin önünə qoyub Onun qarşısında səcdə edin.</verse>
        <verse osisID='Deut.26.11'>Siz, Levililər, aranızda yaşayan qəriblər Allahınız Rəbbin sizə və ailənizə verdiyi bütün yaxşı şeylər üçün sevinəcəksiniz. </verse>
        <verse osisID='Deut.26.12'>Üçüncü il onda bir hissəni təqdimetmə ilidir. Bütün məhsulunuzun onda birini bir yana yığın. Ayırma işini qurtarandan sonra onda bir hissəni Levililərə, qəriblərə, yetimlərə və dul qadınlara verin ki, şəhərlərinizdə onlar da yeyib-doysunlar.</verse>
        <verse osisID='Deut.26.13'>Sonra Allahınız Rəbbə deyin: “Mənə əmr etdiyin kimi Rəbb yolunda ayırdıqlarımı evdən çıxarıb Levililərə, qəriblərə, yetimlərə və dul qadınlara verdim. Əmrlərindən çıxmadım, heç birini yaddan çıxarmadım.</verse>
        <verse osisID='Deut.26.14'>Bu paydan yas tutarkən yemədim, onu evdən çıxaranda murdar deyildim və onu ölülərə təqdim etmədim. Allahım Rəbbin sözünə qulaq asdım. Mənə əmr etdiklərinin hamısını yerinə yetirdim.</verse>
        <verse osisID='Deut.26.15'>Ya Rəbb, indi müqəddəs məskənindən – göylərdən aşağıya bax. Xalqın İsrailə, atalarımıza etdiyin anda görə bizə verdiyin torpağa – süd və bal axan torpağa xeyir-dua ver”. </verse>
        <verse osisID='Deut.26.16'>Bu gün Allahınız Rəbb bu qaydalara, hökmlərə əməl etməyi sizə buyurur. Onlara bütün qəlbinizlə, bütün varlığınızla əməl etmək üçün diqqətli olun.</verse>
        <verse osisID='Deut.26.17'>Bu gün Rəbbin Allahınız olduğunu, Onun yolları ilə gedəcəyinizi, qanunlarına, əmrlərinə, hökmlərinə riayət edəcəyinizi, Onun sözünə qulaq asacağınızı bəyan etdiniz.</verse>
        <verse osisID='Deut.26.18'>Bu gün Rəbb sizə verdiyi sözə görə bəyan etdi ki, Ona məxsus xalq olasınız. Ona görə də bütün əmrlərinə riayət etməlisiniz.</verse>
        <verse osisID='Deut.26.19'>O zaman dediyi kimi Allahınız Rəbb, yaratdığı bütün millətlərdən tərifdə, şöhrətdə və hörmətdə sizi üstün edəcək ki, Allahınız Rəbb üçün təqdis edilmiş xalq olasınız».  </verse>
      </chapter>
      <chapter osisID='Deut.27'>
        <verse osisID='Deut.27.1'>
          Musa ilə İsrailin ağsaqqalları xalqa belə dedilər: «Bu gün sizə buyurduğum bütün əmrlərə riayət edin.</verse>
        <verse osisID='Deut.27.2'>İordan çayını keçib Allahınız Rəbbin sizə verəcəyi torpağa gedəndə böyük daşları dik qoyub əhəngləyin.</verse>
        <verse osisID='Deut.27.3'>Atalarınızın Allahı Rəbbin vəd etdiyi kimi Onun sizə verəcəyi ölkəyə – süd və bal axan torpağa girəndə bu qanunun bütün sözlərini bu daşlara yazın.</verse>
        <verse osisID='Deut.27.4'>Bu daşları bu gün sizə əmr etdiyim kimi İordan çayını keçəndən sonra Eval dağında dikəldib əhəngləyin.</verse>
        <verse osisID='Deut.27.5'>Orada Allahınız Rəbbə dəmir alət vurulmamış daşlardan bir qurbangah düzəldin.</verse>
        <verse osisID='Deut.27.6'>Allahınız Rəbbin qurbangahını yonulmamış daşlardan düzəldib üzərində Allahınız Rəbbə yandırma qurbanları təqdim edin.</verse>
        <verse osisID='Deut.27.7'>Ünsiyyət qurbanlarını orada kəsib yeyərək Allahınız Rəbbin önündə sevinin.</verse>
        <verse osisID='Deut.27.8'>Bu qanunun bütün sözlərini bu daşlara aydın, oxunabilən tərzdə yazın». </verse>
        <verse osisID='Deut.27.9'>Sonra Musa ilə Levili kahinlər bütün İsraillilərə belə müraciət etdilər: «Ey İsraillilər, sakitcə qulaq asın! Bu gündən siz Allahın xalqı oldunuz.</verse>
        <verse osisID='Deut.27.10'>Bu gün sizə buyurduğum kimi Allahınız Rəbbin sözlərinə qulaq asıb Onun əmrlərinə, qanunlarına və qaydalarına əməl edin». </verse>
        <verse osisID='Deut.27.11'>O gün Musa xalqa belə dedi:</verse>
        <verse osisID='Deut.27.12'>«İordan çayını keçəndə xalqa xeyir-dua vermək üçün bu qəbilələr Gerizim dağında dursun: Şimeon, Levi, Yəhuda, İssakar, Yusif, Binyamin.</verse>
        <verse osisID='Deut.27.13'>Lənətləmək üçün bu qəbilələr Eval dağında dursun: Ruven, Qad, Aşer, Zevulun, Dan, Naftali.</verse>
        <verse osisID='Deut.27.14'>Levililər bütün İsrail xalqına ucadan belə müraciət etsin: </verse>
        <verse osisID='Deut.27.15'>“Qoy Rəbbin iyrəndiyi, bir sənətkarın əl işi olan oyma və ya tökmə büt yaradana, gizlicə belə şeylər saxlayana lənət olsun!” </verse>
        <verse osisID='Deut.27.16'>“Qoy ata-anası ilə hörmətsiz rəftar edənə lənət olsun!” </verse>
        <verse osisID='Deut.27.17'>“Qoy qonşusunun sərhədini dəyişdirənə lənət olsun!” </verse>
        <verse osisID='Deut.27.18'>“Qoy kor olanı yoldan azdırana lənət olsun!” </verse>
        <verse osisID='Deut.27.19'>“Qoy qəribə, yetimə, dul qadına haqsızlıq edənə lənət olsun!” </verse>
        <verse osisID='Deut.27.20'>“Qoy atasının arvadı ilə yatana lənət olsun! Çünki o, atasının nikahını ləkələmişdir”. </verse>
        <verse osisID='Deut.27.21'>“Qoy hər hansı bir heyvanla cinsi əlaqəyə girənə lənət olsun!” </verse>
        <verse osisID='Deut.27.22'>“Qoy anadan yaxud atadan bir olan bacısı ilə yatana lənət olsun!” </verse>
        <verse osisID='Deut.27.23'>“Qoy qayınanası ilə yatana lənət olsun!” </verse>
        <verse osisID='Deut.27.24'>“Qoy gizlicə qonşusunu öldürənə lənət olsun!” </verse>
        <verse osisID='Deut.27.25'>“Qoy günahsız qan tökmək üçün rüşvət alana lənət olsun!” </verse>
        <verse osisID='Deut.27.26'>“Qoy bu Qanunun sözlərini əməldə təsdiq etməyənə lənət olsun!” </verse>
      </chapter>
      <chapter osisID='Deut.28'>
        <verse osisID='Deut.28.1'>
            Əgər Allahınız Rəbbin sözlərinə yaxşı-yaxşı qulaq asıb bu gün sizə buyurduğum bütün əmrlərinə riayət etsəniz, Allahınız Rəbb sizi yer üzündəki bütün millətlərdən üstün edəcək.</verse>
        <verse osisID='Deut.28.2'>Allahınız Rəbbin sözünü dinləsəniz, bütün bu xeyir-dualar sizə gələcək və üzərinizdə qalacaq. </verse>
        <verse osisID='Deut.28.3'>Şəhərdə və çöldə xeyir-dualı olacaqsınız. </verse>
        <verse osisID='Deut.28.4'>Doğulan övladlarınız, torpağınızın məhsulları, heyvanlarınızın, mal-qara və qoyun-keçilərinizin balaları artımlı olacaq. </verse>
        <verse osisID='Deut.28.5'>Səbət və xəmir təknələriniz bərəkətli olacaq. </verse>
        <verse osisID='Deut.28.6'>Hər girişiniz, hər çıxışınız xeyir-dualı olacaq. </verse>
        <verse osisID='Deut.28.7'>Rəbb sizə hücum edən düşmənlərinizi önünüzdə məğlub edəcək. Onlar sizə bir yoldan hücum edəndə önünüzdən yeddi yolla qaçacaq. </verse>
        <verse osisID='Deut.28.8'>Rəbb anbarlarınıza, əl atdığınız hər işə “Bərəkətli olsun!” deyə əmr verəcək və Allahınız Rəbb sizə verəcəyi torpağa bərəkət yağdıracaq. </verse>
        <verse osisID='Deut.28.9'>Allahınız Rəbbin əmrlərinə riayət etsəniz, Onun yolları ilə getsəniz, Rəbb vəd etdiyi kimi sizi Özü üçün müqəddəs bir xalq kimi qoruyacaq.</verse>
        <verse osisID='Deut.28.10'>Yer üzərindəki bütün xalqlar Rəbbə məxsus olduğunuzu görüb sizdən qorxacaq.</verse>
        <verse osisID='Deut.28.11'>Rəbb atalarınıza vəd etdiyi torpaqda sizi bolluq içərisində yaşadacaq. Doğulan övladlarınızın nəslini artırıb-çoxaldacaq, heyvanlarınızın balalarını, torpağınızın məhsulunu artımlı edəcək.</verse>
        <verse osisID='Deut.28.12'>Rəbb torpağınıza yağışı vaxtlı-vaxtında yağdıracaq və bütün zəhmətinizə bərəkət vermək üçün göylərdən zəngin xəzinəsini açacaq. Siz bir çox millətlərə borc verəcək, lakin heç kimdən borc almayacaqsınız.</verse>
        <verse osisID='Deut.28.13'>Rəbb sizi quyruq deyil, baş edəcək. Əgər bu gün sizə buyurduğum Allahınız Rəbbin əmrlərinə qulaq assanız, onlara dəqiq əməl etsəniz, aşağıda deyil, hər zaman yuxarıda olacaqsınız.</verse>
        <verse osisID='Deut.28.14'>Bu gün sizə buyurduğum əmrlərdən kənara çıxmayın, başqa allahların ardınca getməyin, onlara sitayiş etməyin. </verse>
        <verse osisID='Deut.28.15'>Amma Allahınız Rəbbin sözünə qulaq asmasanız, bu gün sizə buyurduğum əmrlərin, qaydaların hamısına dəqiq əməl etməsəniz, bu lənətlər gəlib üzərinizə töküləcək. </verse>
        <verse osisID='Deut.28.16'>Şəhərdə və çöldə lənət qazanacaqsınız. </verse>
        <verse osisID='Deut.28.17'>Səbət və xəmir təknələriniz lənətli olacaq. </verse>
        <verse osisID='Deut.28.18'>Doğulan övladlarınız, torpaqlarınızın məhsulları, mal-qara və qoyun-keçilərinizin balaları lənətə düçar olacaq. </verse>
        <verse osisID='Deut.28.19'>Hər girişiniz, hər çıxışınız lənətli olacaq. </verse>
        <verse osisID='Deut.28.20'>Rəbb əl atdığınız hər işdə üzərinizə lənət göndərəcək, sizi vahiməyə salıb çaşdıracaq. Nəhayət, Rəbdən üz döndərib pislik etdiyinizə görə tezliklə sizə ziyan vurub həlak edəcək.</verse>
        <verse osisID='Deut.28.21'>Rəbb mülk olaraq almaq üçün gedəcəyiniz torpaqdan sizi yox edənədək vəbaya düçar edəcək.</verse>
        <verse osisID='Deut.28.22'>O sizi vərəm, qızdırma, iltihab, insanı qovuran istilik, quraqlıq, səmum küləyi və kiflə cəzalandıracaq. Siz yox olana qədər bunlar sizdən əl çəkməyəcək.</verse>
        <verse osisID='Deut.28.23'>Başınız üzərində olan göylər tunc, ayağınız altındakı yer isə dəmir kimi olacaq.</verse>
        <verse osisID='Deut.28.24'>Rəbb ölkənizə yağış əvəzinə toz-torpaq yağdıracaq. Siz həlak olana qədər göydən üzərinizə bunlar yağacaq. </verse>
        <verse osisID='Deut.28.25'>Rəbb sizi düşmənlərinizin önündə məğlub edəcək, onlara bir yoldan hücum edəndə önlərindən yeddi yolla qaçacaqsınız. Dünyanın bütün ölkələrinə dəhşətli ibrət olacaqsınız.</verse>
        <verse osisID='Deut.28.26'>Cəsədləriniz göydəki quşlara, yerdəki heyvanlara yem olacaq, onları ürküdüb qovan olmayacaq.</verse>
        <verse osisID='Deut.28.27'>Rəbb sizi sağalmaz Misir çibanları, şişlər, xoralar, qoturlarla cəzalandıracaq.</verse>
        <verse osisID='Deut.28.28'>O sizi cəzalandıraraq dəli və kor edəcək, ürəyinizi qubarladacaq.</verse>
        <verse osisID='Deut.28.29'>Günorta vaxtı kor adam qaranlıqda əl toxundura-toxundura gəzdiyi kimi gəzəcəksiniz. Hər işiniz uğursuz olacaq, daim iztirab çəkəcək və talan olacaqsınız. Sizi qurtaran olmayacaq. </verse>
        <verse osisID='Deut.28.30'>Nişanlandığınız qızla başqası yatacaq. Tikdiyiniz evdə yaşamayacaqsınız. Saldığınız bağın məhsulunu dərməyəcəksiniz.</verse>
        <verse osisID='Deut.28.31'>Öküzünüz gözünüz önündə kəsiləcək, ətindən yeməyəcəksiniz. Eşşəkləriniz sizdən zorla alınacaq və geri qaytarılmayacaq. Sürüləriniz düşmənlərinizə veriləcək və sizi qurtaran olmayacaq.</verse>
        <verse osisID='Deut.28.32'>Oğullarınız və qızlarınız gözünüz önündə başqa bir xalqa təslim ediləcək və onların həsrətindən günbəgün gözlərinizin nuru sönəcək. Əlinizdən isə heç nə gəlməyəcək.</verse>
        <verse osisID='Deut.28.33'>Torpağınızın və bütün zəhmətinizin məhsulunu tanımadığınız bir xalq yeyəcək, siz isə daima iztirab çəkəcək və əziləcəksiniz.</verse>
        <verse osisID='Deut.28.34'>Gözlərinizlə gördükləriniz ağlınızı başınızdan çıxaracaq.</verse>
        <verse osisID='Deut.28.35'>Rəbb dizlərinizə, baldırlarınıza təpədən dırnağa qədər sağalmaz çibanlar çıxararaq sizi cəzalandıracaq. </verse>
        <verse osisID='Deut.28.36'>Rəbb sizi, öz üzərinizə təyin etdiyiniz padşahı sizin də, atalarınızın da tanımadığı bir millətə əsir apartdıracaq. Orada ağacdan, daşdan düzəldilmiş yad allahlara sitayiş edəcəksiniz.</verse>
        <verse osisID='Deut.28.37'>Rəbbin sizi əsir etdiyi xalqlar arasında heyrət, məsəl və kinayə hədəfinə çevriləcəksiniz. </verse>
        <verse osisID='Deut.28.38'>Zəmiyə çox toxum səpib, az yığacaqsınız, çünki onu çəyirtkə yeyib qurtaracaq.</verse>
        <verse osisID='Deut.28.39'>Üzüm bağları salacaq, becərəcəksiniz, lakin üzümündən dərməyəcək, şərabından içməyəcəksiniz, çünki onlara qurd düşəcək.</verse>
        <verse osisID='Deut.28.40'>Torpağınızın hər tərəfində zeytun ağacları bitsə də, onlardan yağ çəkə bilməyəcəksiniz, çünki zeytun ağaclarınız öz meyvəsini tökəcək.</verse>
        <verse osisID='Deut.28.41'>Oğullarınız, qızlarınız olacaq, lakin yanınızda qalmayacaq, çünki əsir düşəcəklər.</verse>
        <verse osisID='Deut.28.42'>Bütün ağaclarınızın və əkin sahələrinizin bəhərinə çəyirtkələr daraşacaq. </verse>
        <verse osisID='Deut.28.43'>Aranızda yaşayan yadellilər sizdən olduqca üstün olacaq, siz aşağı endikcə enəcəksiniz.</verse>
        <verse osisID='Deut.28.44'>Sizə onlar borc verəcək, siz onlara borc verə bilməyəcəksiniz, onlar baş, siz isə quyruq olacaqsınız. </verse>
        <verse osisID='Deut.28.45'>Bu lənətlərin hamısı sizin üzərinizə töküləcək. Sizi həlak olanadək qovub yaxalayacaqlar, çünki Allahınız Rəbbin sözünə qulaq asmadınız, sizə buyurduğu əmrlərə və qaydalara riayət etmədiniz.</verse>
        <verse osisID='Deut.28.46'>Bunlar sizə və övladlarınıza əbədi bir əlamət, bir möcüzə olacaq. </verse>
        <verse osisID='Deut.28.47'>Madam ki bolluq vaxtında Allahınız Rəbbə sevinclə və xoşluqla itaət etmədiniz,</verse>
        <verse osisID='Deut.28.48'>Rəbbin sizə qarşı göndərdiyi düşmənlərə ac-susuz, çılpaq və hər cür ehtiyac içərisində qulluq edəcəksiniz. Rəbb sizi həlak edənə qədər boynunuza dəmir boyunduruq salacaq. </verse>
        <verse osisID='Deut.28.49'>Rəbb uzaqdan, dünyanın ucqarlarından bir milləti – dilini başa düşmədiyiniz bir milləti qartal kimi üzərinizə şığıdacaq.</verse>
        <verse osisID='Deut.28.50'>Bu elə sərt sifətli bir millətdir ki, nə qocaların şəxsiyyətinə hörməti var, nə də uşaqlara rəhmi gəlir.</verse>
        <verse osisID='Deut.28.51'>Bu millət sizi həlak edənə qədər heyvanlarınızın balalarını, torpağınızın məhsulunu yeyib qurtaracaq, sizin üçün nə taxıl, nə təzə şərab, nə zeytun yağı, nə mal-qaranızın, nə də qoyun-keçilərinizin balalarını qoymayacaq.</verse>
        <verse osisID='Deut.28.52'>Bütün şəhərlərinizi mühasirəyə alıb ölkənizdəki güvəndiyiniz möhkəm və hündür divarlarınızı tamamilə yerlə yeksan edəcəklər. Allahınız Rəbbin sizə verəcəyi ölkənin bütün şəhərlərini mühasirəyə alacaqlar. </verse>
        <verse osisID='Deut.28.53'>Mühasirəyə düşəndə düşmənlərinizin sizə verəcəyi aclıqdan doğulan övladlarınızın – Allahın Rəbbin sizə verdiyi oğul-qızlarınızın ətini yeyəcəksiniz.</verse>
        <verse osisID='Deut.28.54'>Aranızda ən ürəyinazik və həssas adam belə, öz qardaşına, sevdiyi arvadına, sağ qalan övladlarına rəhm etməyəcək.</verse>
        <verse osisID='Deut.28.55'>Yediyi uşaqların ətindən onların heç birinə verməyəcək, çünki mühasirə olunanda düşmənlərinizin yaratdığı qıtlığa görə şəhərlərinizdə yeməyə heç nə qalmayacaq.</verse>
        <verse osisID='Deut.28.56'>Aranızda ən ürəyinazik, həssas qadın – zərifliyindən və incəliyindən ayağını yerə basmaq istəməyən qadın belə, sevdiyi ərinə, öz oğluna, eləcə də qızına rəhm etməyəcək.</verse>
        <verse osisID='Deut.28.57'>Bətnindən çıxan cifti və doğduğu uşaqları verməyib gizli yeyəcək, çünki bütün şəhərləriniz mühasirəyə düşəndə aclıq olacaq. </verse>
        <verse osisID='Deut.28.58'>Əgər bu kitaba yazılmış bu Qanunun bütün sözlərinə diqqətlə əməl etməsəniz, Allahınız Rəbbin əzəmətli və zəhmli adından qorxmasanız,</verse>
        <verse osisID='Deut.28.59'>Rəbb sizi və nəslinizi dəhşətli bəlalara, böyük və sonsuz müsibətlərə, sağalmaz, ağır xəstəliklərə düçar edəcək.</verse>
        <verse osisID='Deut.28.60'>Qorxduğunuz bütün Misir xəstəliklərini yenə başınıza gətirəcək, bu xəstəliklərə tutulacaqsınız.</verse>
        <verse osisID='Deut.28.61'>Rəbbin bu Qanun kitabında yazılmamış hər cür xəstəlik və bəlanı sizi yox edənədək başınıza gətirəcək.</verse>
        <verse osisID='Deut.28.62'>Göydəki ulduzlar qədər çoxalmaq əvəzinə sayca çox az qalacaqsınız, çünki Allahınız Rəbbin sözünə qulaq asmadınız.</verse>
        <verse osisID='Deut.28.63'>Sizə yaxşılıq etmək və artırmaqdan Rəbb necə razı qalırdısa, sizi həlak etdiyi və yox etdiyi üçün də elə razı qalacaq. Mülk olaraq almaq üçün gedəcəyiniz ölkədən qoparılacaqsınız. </verse>
        <verse osisID='Deut.28.64'>Rəbb sizi dünyanın bu başından o biri başınadək bütün xalqların arasına səpələyəcək. Orada sizin də, atalarınızın da tanımadığı, ağacdan və ya daşdan düzəldilmiş yad allahlara sitayiş edəcəksiniz.</verse>
        <verse osisID='Deut.28.65'>Bu millətlər arasında nə sülhünüz, nə də rahatlığınız olacaq. Rəbb sizə orada ürəkqopması, ümidsizlik, gözləməkdən yorulan gözlər verəcək.</verse>
        <verse osisID='Deut.28.66'>Daim canınızın qayğısını çəkəcək, gecə-gündüz vahimə içərisində yaşayacaqsınız. Həyatınızın asayişi olmayacaq.</verse>
        <verse osisID='Deut.28.67'>Ürəyinizə dolan vahimədən və gözünüzlə gördüyünüz hadisələr üzündən səhər olanda “kaş axşam olaydı”, axşam olanda “kaş səhər olaydı” deyəcəksiniz.</verse>
        <verse osisID='Deut.28.68'>Mən sizə demişdim ki, gəldiyiniz yolla geri dönməyəcəksiniz, amma Rəbb sizi gəmilərlə Misirə geri qaytaracaq. Orada qul və qarabaş kimi düşmən bazarında satılacaqsınız, amma sizi pulla alan olmayacaq».  </verse>
      </chapter>
      <chapter osisID='Deut.29'>
        <verse osisID='Deut.29.1'/>
        <verse osisID='Deut.29.2'>Musa bütün İsrailliləri bir yerə yığıb belə dedi: «Rəbbin Misirdə gözləriniz önündə firona, əyanlarına və ölkəsinə etdiyi hər şeyi gördünüz.</verse>
        <verse osisID='Deut.29.3'>Böyük sınaqları, bu böyük əlamətləri və möcüzələri öz gözünüzlə gördünüz.</verse>
        <verse osisID='Deut.29.4'>Lakin Rəbb bu günədək sizə anlamaq üçün ağıl, görmək üçün göz, eşitmək üçün qulaq vermədi.</verse>
        <verse osisID='Deut.29.5'>Rəbb deyir: “Sizi qırx il səhrada gəzdirdim. Əyninizdəki paltar, ayağınızdakı çarıq yırtılıb-dağılmadı.</verse>
        <verse osisID='Deut.29.6'>Çörək yemədiniz, şərab ya da başqa kefləndirici içki içmədiniz. Bunları ona görə etmişəm ki, Mənim Allahınız Rəbb olduğumu biləsiniz”. </verse>
        <verse osisID='Deut.29.7'>Buraya çatanda Xeşbon padşahı Sixon ilə Başan padşahı Oq bizimlə döyüşə başladılar. Amma onları məğlub etdik.</verse>
        <verse osisID='Deut.29.8'>Torpaqlarını ələ keçirib irs olaraq Ruvenlilərə, Qadlılara, Menaşşe qəbiləsinin yarısına verdik.</verse>
        <verse osisID='Deut.29.9'>Ələ götürdüyünüz hər işdə uğur qazanmaq üçün bu əhdin hər sözünə diqqətlə əməl edin. </verse>
        <verse osisID='Deut.29.10'>Bu gün siz hamınız – qəbilə başçılarınız, ağsaqqallarınız, məmurlarınız, İsraillilərin hamısı,</verse>
        <verse osisID='Deut.29.11'>uşaqlarınız, arvadlarınız, aranızda yaşayıb odununuzu doğrayan, suyunuzu daşıyan yadellilər Allahınız Rəbbin qarşısında dayanmısınız ki,</verse>
        <verse osisID='Deut.29.12'>bu gün Allahınız Rəbbin and edərək sizinlə bağladığı bu əhdi həyata keçirəsiniz.</verse>
        <verse osisID='Deut.29.13'>Qoy bu gün O sizi Öz xalqı kimi təsdiq etsin, sizə söz verdiyi kimi atalarınız İbrahimə, İshaqa, Yaquba etdiyi anda görə sizin Allahınız olsun.</verse>
        <verse osisID='Deut.29.14'>Mən bu əhdi və andı yalnız sizinlə,</verse>
        <verse osisID='Deut.29.15'>Allahımız Rəbbin hüzurunda bizimlə bərabər duranlarla deyil, bu gün yanımızda olmayanlarla da edirəm. </verse>
        <verse osisID='Deut.29.16'>Misirdə necə yaşadığınızı, o biri millətlərin içərisindən keçərək buraya necə gəldiyinizi özünüz də bilirsiniz.</verse>
        <verse osisID='Deut.29.17'>Onların arasında iyrənc şeyləri – ağacdan, daşdan, qızıldan, gümüşdən düzəldilən iyrənc bütləri gördünüz.</verse>
        <verse osisID='Deut.29.18'>Ehtiyatlı olun, bu gün aranızda bu millətlərin allahlarına sitayiş etmək üçün Allahınız Rəbdən dönən nə kişi, nə qadın, nə nəsil, nə də qəbilə olsun. Aranızda belə acı pöhrəli, zəhərli kök olmasın.</verse>
        <verse osisID='Deut.29.19'>Bu andın sözlərini eşidən zaman kimsə öz-özünə gözaydınlığı verib belə bir fikrə düşməsin: “Onsuz da salamat qalacağam, qoy kefim istəyən kimi yaşayım”. Bu fikir həm münbit torpağa, həm də quru torpağa bəla gətirər.</verse>
        <verse osisID='Deut.29.20'>Belə adamı Rəbb bağışlamaq istəməz. O adama qarşı qısqanc Rəbbin qəzəbi alovlanacaq. Bu kitabda yazılan bütün lənətlər başına töküləcək və Rəbb onun adını göyün altından siləcək.</verse>
        <verse osisID='Deut.29.21'>Rəbb bu Qanun kitabında yazılan əhdin içərisində yer tutan lənətlərin hamısına görə fəlakətə uğratmaq üçün onu İsrailin bütün qəbilələrinin içərisindən çıxaracaq. </verse>
        <verse osisID='Deut.29.22'>Gələcək nəsil, sizdən sonra gələn övladlarınız və uzaq diyardan gələn yadellilər bu ölkənin bəlalarını, Rəbbin oraya göndərdiyi xəstəlikləri görəcək.</verse>
        <verse osisID='Deut.29.23'>Bütün torpaq yanacaq, kükürd və duzla örtüləcək, toxum əkilməyəcək, cücərti görünməyəcək, ot bitməyəcək. Ölkə Rəbbin qızğın qəzəbi ilə yerlə yeksan etdiyi Sodom, Homorra, Adma və Sevoyim kimi viran olacaq.</verse>
        <verse osisID='Deut.29.24'>Bütün millətlər “Rəbb bu ölkəyə niyə belə etdi? Bu böyük qəzəb niyə alovlandı?” deyə soruşacaqlar.</verse>
        <verse osisID='Deut.29.25'>O zaman deyəcəklər: “Çünki onları Misir torpağından çıxararkən atalarının Allahı Rəbbin onlarla bağladığı əhdi atdılar.</verse>
        <verse osisID='Deut.29.26'>Gedib tanımadıqları allahlara, Rəbbin onlara bəxş etmədiyi yad allahlara sitayiş və səcdə etdilər.</verse>
        <verse osisID='Deut.29.27'>Ona görə Rəbbin qəzəbi bu ölkəyə qarşı alovlandı, oranı bu kitabda yazılan bütün lənətlərə düçar etdi.</verse>
        <verse osisID='Deut.29.28'>Rəbb qəzəb, hirs və böyük hiddətlə onları ölkələrindən qopardı. Bu gün olduğu kimi onları başqa bir torpağa atdı”. </verse>
        <verse osisID='Deut.29.29'>Allahımız Rəbbin sirləri var, lakin bəzi şeyləri bizə və övladlarımıza əbədilik aşkar etdi ki, bu qanunun bütün sözlərinə əməl edək.  </verse>
      </chapter>
      <chapter osisID='Deut.30'>
        <verse osisID='Deut.30.1'>
          Bütün bu hadisələr – qarşınıza qoyduğum xeyir-dua və lənət başınıza gələndə Allahınız Rəbbin sizi səpələdiyi millətlər arasında bunları xatırlayacaqsınız.</verse>
        <verse osisID='Deut.30.2'>Siz və övladlarınız Allahınız Rəbbə tərəf dönüb bu gün sizə əmr etdiyim hər işdə Onun sözünü bütün qəlbinizlə və bütün varlığınızla qulağınızda saxlasanız,</verse>
        <verse osisID='Deut.30.3'>Allahınız Rəbb sizə rəhm edib əsirlikdən geri qaytaracaq, sizi yenidən səpələdiyi bütün xalqların arasından toplayacaq.</verse>
        <verse osisID='Deut.30.4'>Səpələnib göyün altındakı ən ucqar ölkəyə düşsəniz belə, Allahınız Rəbb sizi oradan yığıb geri qaytaracaq.</verse>
        <verse osisID='Deut.30.5'>Sizi atalarınıza irs olaraq verdiyi torpağa qovuşduracaq. Oranı yenə də irs olaraq alacaqsınız, Allahınız Rəbb sizə xoş güzəran verəcək və sizi atalarınızdan da artıq çoxaldacaq. </verse>
        <verse osisID='Deut.30.6'>Allahınız Rəbb sizin ürəyinizi və övladlarınızın ürəklərini sünnət edəcək ki, Allahınız Rəbbi bütün qəlbinizlə, bütün varlığınızla sevəsiniz və yaşayasınız.</verse>
        <verse osisID='Deut.30.7'>Allahınız Rəbb bütün bu lənətləri isə sizə nifrət və zülm edən düşmənlərinizin üzərinizə tökəcək.</verse>
        <verse osisID='Deut.30.8'>Siz yenə Rəbbin sözünə qulaq asacaq və bu gün sizə buyurduğum bütün əmrlərini yerinə yetirəcəksiniz.</verse>
        <verse osisID='Deut.30.9'>Onda Allahınız Rəbb əlinizdə olan hər işinizi uğurlu edəcək, sizə çoxlu övlad, heyvanlarınıza çoxlu bala, torpaqlarınıza bol məhsul verəcək. Rəbb atalarınıza yaxşılıq etməkdən necə razı qalırdısa, sizə də yaxşılıq etməkdən elə razı qalacaq.</verse>
        <verse osisID='Deut.30.10'>Bir şərtlə: Allahınız Rəbbin sözünü qulağınızda saxlayın. Onun bu Qanun kitabında yazılan əmrlərinə və qaydalarına əməl edin, bütün qəlbinizlə, bütün varlığınızla Allahınız Rəbbə tərəf dönün. </verse>
        <verse osisID='Deut.30.11'>Bu gün sizə verdiyim əmrə əməl etmək sizin üçün çətin və əlçatmaz deyil.</verse>
        <verse osisID='Deut.30.12'>Axı o, göylərdə deyil ki, deyəsiniz: “Kim bizim üçün göylərə çıxacaq və onu oradan götürüb bizə çatdıracaq ki, biz buna əməl edək?”</verse>
        <verse osisID='Deut.30.13'>O, dənizin o tayında deyil ki, deyəsiniz: “Kim bizim üçün dənizin o tayına gedəcək və onu götürüb bizə çatdıracaq ki, qulaq asıb buna əməl edək?”</verse>
        <verse osisID='Deut.30.14'>Yox, bu kəlam sizə əməl etmək üçün çox yaxındır, o, dilinizdə və ürəyinizdədir. </verse>
        <verse osisID='Deut.30.15'>Bax bu gün sizin qarşınızda həyatla xoşbəxtliyi, ölümlə bədbəxtliyi qoyuram.</verse>
        <verse osisID='Deut.30.16'>Bu gün sizə Allahınız Rəbbi sevməyi, Onun qoyduğu yollarla getməyi, əmrlərinə, qaydalarına, hökmlərinə riayət etməyi əmr edirəm. Belə etsəniz, yaşayıb artacaqsınız və mülk olaraq almaq üçün gedəcəyiniz torpaqda Allahınız Rəbb tərəfindən xeyir-dua alacaqsınız.</verse>
        <verse osisID='Deut.30.17'>Əgər bu yoldan dönsəniz, qulaq asmasanız, azaraq, yad allahlara səcdə qılaraq onlara qulluq etsəniz,</verse>
        <verse osisID='Deut.30.18'>bu gün sizə bildirirəm ki, mütləq məhv olacaqsınız. İordan çayını keçib mülk olaraq almaq üçün gedəcəyiniz ölkədə uzun ömür sürməyəcəksiniz.</verse>
        <verse osisID='Deut.30.19'>Qarşınızda həyatla ölümü, xeyir-dua ilə lənəti qoyduğum üçün bu gün göyü və yeri sizə şahid tuturam. Həyatı seçin ki, siz və övladlarınız yaşaya biləsiniz.</verse>
        <verse osisID='Deut.30.20'>Allahınız Rəbbi sevin, sözü qulağınızda qalsın və Ona bağlanın. Çünki sizin həyatınız Odur. Belə etsəniz, Rəbbin ata-babalarınız İbrahimə, İshaqa və Yaquba verməyi vəd etdiyi torpaqda sizi uzun ömürlü edəcək».  </verse>
      </chapter>
      <chapter osisID='Deut.31'>
        <verse osisID='Deut.31.1'>
          Musa bütün İsraillilərin qarşısına çıxıb belə dedi:</verse>
        <verse osisID='Deut.31.2'>«Artıq mən yüz iyirmi yaşındayam, daha sizə başçılıq etməyə taqətim yoxdur. Rəbb mənə demişdir ki, İordan çayının o tayına keçməyəcəyəm.</verse>
        <verse osisID='Deut.31.3'>Oranı keçəndə başınızın üstündə Allahınız Rəbb gedəcək və O, millətləri qarşınızdan yox edəcək, siz də onların torpaqlarını irs olaraq alacaqsınız. Rəbbin sözünə görə Yeşua sizə rəhbərlik edəcək.</verse>
        <verse osisID='Deut.31.4'>Rəbb Emorlu padşahları Sixonu və Oqu həlak edərək ölkələrinin başına gətirdiyini bu millətlərin də başına gətirəcək.</verse>
        <verse osisID='Deut.31.5'>Rəbb onları sizə təslim edəcək. Onlarla əmr etdiyim kimi rəftar etməlisiniz.</verse>
        <verse osisID='Deut.31.6'>Möhkəm və cəsarətli olun! Onlardan qorxub çəkinməyin! Çünki Allahınız Rəbb sizinlə gedir. O sizi atmaz, tərk etməz!» </verse>
        <verse osisID='Deut.31.7'>Sonra Musa Yeşuanı çağırıb bütün İsraillilərin gözü qarşısında ona belə dedi: «Möhkəm və cəsarətli ol! Çünki Rəbbin atalarına vəd etdiyi ölkəyə bu xalqla birlikdə sən gedəcəksən. Ölkəni irs olaraq onlara sən verəcəksən.</verse>
        <verse osisID='Deut.31.8'>Başının üstündə Rəbb gedəcək. O səninlədir, səni atmaz və tərk etməz. Qorxub çəkinmə!» </verse>
        <verse osisID='Deut.31.9'>Musa bu qanunu yazıb sonra Rəbbin Əhd sandığını aparan Levili kahinlərə və bütün İsrail ağsaqqallarına verdi.</verse>
        <verse osisID='Deut.31.10'>Sonra onlara belə buyurdu: «Hər yeddi ilin sonunda, borcların bağışlanma ilində, Çardaqlar bayramında,</verse>
        <verse osisID='Deut.31.11'>bütün İsraillilər Allahınız Rəbbin hüzurunda olmaq üçün Onun seçəcəyi yerə gələndə bu qanunu İsraillilərə oxuyun.</verse>
        <verse osisID='Deut.31.12'>Xalqın kişi, qadın və uşaqlarını, həmçinin şəhərinizdə yaşayan yadelliləri toplayın. Qoy hamı eşidib öyrənsin və Allahınız Rəbdən qorxub Qanunun bütün sözlərinə diqqətlə əməl etsin.</verse>
        <verse osisID='Deut.31.13'>Qoy qanunu bilməyən uşaqlar da eşitsinlər və mülk olaraq almaq üçün İordan çayından keçib gedəcəyiniz ölkədə ömür boyu Allahınız Rəbdən qorxmağı öyrənsinlər». </verse>
        <verse osisID='Deut.31.14'>Rəbb Musaya dedi: «Ölümünə az qalıb. Yeşuanı çağır. Hüzur çadırında hazır dayanın ki, ona əmrlərimi bildirim». Beləliklə, Musa ilə Yeşua gedib Hüzur çadırında gözlədilər.</verse>
        <verse osisID='Deut.31.15'>Sonra Rəbb çadırda sütuna oxşar bir bulud içərisində göründü. Bulud çadırın qapısı üzərində dayandı. </verse>
        <verse osisID='Deut.31.16'>Rəbb Musaya belə söylədi: «Bu yaxınlarda ölüb atalarına qovuşacaqsan. Bu xalq da gedəcəyi ölkənin allahlarına bağlanıb Mənə xəyanət edəcək. Məni atıb onlarla bağladığım əhdi pozacaqlar.</verse>
        <verse osisID='Deut.31.17'>Onda onlara qəzəblənəcəyəm, onları ataraq üz döndərəcəyəm. Onlar başqalarına yem olacaq, başlarına çox bəlalar və müsibətlər gələcək. Həmin gün “Allahımız bizimlə olmadığı üçün başımıza müsibətlər gəldi” deyəcəklər.</verse>
        <verse osisID='Deut.31.18'>Başqa allahlara tərəf dönməklə pis iş gördüklərinə görə mütləq onlardan üz döndərəcəyəm. </verse>
        <verse osisID='Deut.31.19'>İndi özünüz üçün bu ilahini yazın və İsrail övladlarına öyrədin. Qoy onu oxusunlar. Belə ki bu ilahi İsraillilərə qarşı Mənim şahidim olsun.</verse>
        <verse osisID='Deut.31.20'>Çünki onları atalarına and edib söz verdiyim süd və bal axan torpağa gətirəndə, yeyib-doyanda və kökələndə yad allahlara meyl edərək onlara sitayiş edəcəklər, Məni rədd edərək əhdimi pozacaqlar.</verse>
        <verse osisID='Deut.31.21'>Onlara çox bəlalar və müsibətlər yetişəndə qoy bu ilahi onlara qarşı şahid kimi səslənsin, çünki bu ilahi nəsillərin dilindən düşməyəcək. Ona görə ki Mən onları vəd etdiyim torpağa gətirməzdən əvvəl, bu gün belə, fəndgir olduqlarını bilirəm».</verse>
        <verse osisID='Deut.31.22'>Həmin gün Musa bu ilahini yazıb İsrail övladlarına öyrətdi. </verse>
        <verse osisID='Deut.31.23'>Rəbb o gün Nun oğlu Yeşuaya əmr edib dedi: «Möhkəm və cəsarətli ol, çünki İsrail övladlarını onlara vəd etdiyim ölkəyə sən aparacaqsan və Mən səninləyəm». </verse>
        <verse osisID='Deut.31.24'>Musa bu Qanunu sözlərindən heç nəyi əskiltmədən kitaba yazmağı qurtaranda</verse>
        <verse osisID='Deut.31.25'>Rəbbin Əhd sandığını daşıyan Levililərə bu əmri verdi:</verse>
        <verse osisID='Deut.31.26'>«Bu Qanun kitabını götürüb Allahınız Rəbbin Əhd sandığının yanına qoyun. Qoy sizə qarşı bir şahid olaraq orada qalsın.</verse>
        <verse osisID='Deut.31.27'>Çünki sizin üsyankar və dikbaş olduğunuzu bilirəm. Bu gün mən sağ olaraq aranızda ikən belə, Rəbbə üsyankar oldunuzsa, gör mən öləndən sonra necə olacaqsınız.</verse>
        <verse osisID='Deut.31.28'>Qəbilələrinizin bütün ağsaqqallarını və məmurlarınızı yanıma toplayın. Bu sözləri onlara eşitdirim ki, göyü və yeri onlara qarşı şahid tutacağam.</verse>
        <verse osisID='Deut.31.29'>Ölümümdən sonra tamamilə pozulacağınızı, sizə əmr etdiyim yoldan azacağınızı bilirəm. Axır zamanda müsibətlərlə qarşılaşacaqsınız. Çünki Rəbbin gözündə pis olan işləri görərək əməllərinizlə Onu qəzəbləndirəcəksiniz». </verse>
        <verse osisID='Deut.31.30'>Musa bu ilahini axıracan oxudu ki, bütün İsrail camaatı ilahinin sözlərini eşitsin.  </verse>
      </chapter>
      <chapter osisID='Deut.32'>
        <verse osisID='Deut.32.1'>«Ey göylər, qulaq asın, söyləyəcəyəm,Qoy yer üzü dilimdən çıxan sözləri eşitsin.</verse>
        <verse osisID='Deut.32.2'>Qoy təlimim yağış kimi tökülsün,Sözüm şeh kimi düşsün,Çəmən üzərinə düşən narın yağış tək olsun,Ot üzərinə tökülən leysana oxşasın,</verse>
        <verse osisID='Deut.32.3'>Çünki Rəbbin ismini elan edəcəyəm!Allahımızın əzəmətini mədh edin!</verse>
        <verse osisID='Deut.32.4'>O, işləri kamil Qayadır,Çünki bütün yolları haqdır,Sadiq Allahdır, heç zaman haqsızlıq etməz,Adil və doğru olan Odur.</verse>
        <verse osisID='Deut.32.5'>Ona xəyanət etdilər,Ona övlad olmadılar,Ona görə rüsvay oldular.Çünki əyri və tərs nəsildirlər.</verse>
        <verse osisID='Deut.32.6'>Ey axmaq, ağılsız xalq,Rəbbə budurmu əvəziniz?Sizi yaradan, sizə görkəm verənAtanız, Yaradanınız O deyilmi?</verse>
        <verse osisID='Deut.32.7'>Ötən günləri yadınıza salın,Keçmiş nəsillərin dövrünə nəzər salın,Atanızdan soruşun, o sizə desin,Ağsaqqallarınızdan soruşun, onlar sizə söyləsin.</verse>
        <verse osisID='Deut.32.8'>Haqq-Taala millətlərə irsi torpaq bölərkən,  Bəşər övladlarını ayırarkənİsrail övladlarının sayına görəXalqlara sərhəd qoydu.</verse>
        <verse osisID='Deut.32.9'>Çünki Rəbbin payı Öz xalqıdır!Yaqub Onun payına düşən irsidir.</verse>
        <verse osisID='Deut.32.10'>Onu quraq bir torpaqda,Uğultulu, boş-biyaban səhrada tapdı.Bir sipər kimi onu hifz etdi,Göz bəbəyi kimi onu qorudu.</verse>
        <verse osisID='Deut.32.11'>Yuvasında balalarını sövq etdirərək uçuran,Onlar üzərində qanad çalan,Qanadlarını açıb onları tutan,Pərlərinin üzərində aparan qartal kimi</verse>
        <verse osisID='Deut.32.12'>Ona yol göstərən yalnız Rəbb idi.Yanında özgə bir allah yox idi.</verse>
        <verse osisID='Deut.32.13'>Onu yer üzünün yüksəkliklərinə çıxartdı,Zəminin məhsulundan yedirtdi.Onu qayadan süzülən balla,Çaxmaq daşından çəkilən yağla bəslədi.</verse>
        <verse osisID='Deut.32.14'>Onu inəklərin kəsmiyi, qoyunların südü ilə,Kökəldilmiş quzularla,Başandakı təkələrlə, qoçlarla.Ən yaxşı buğda ilə bəslədi.Xalq şərabı, üzümün al qanını içdi,</verse>
        <verse osisID='Deut.32.15'>Lakin Yeşurun   kökələrkən təpik atdı,  Doyarkən, yoğunlaşıb piyləşərkənOnu yaradan Allahı tərk etdi,Xilaskarını, Qayasını rədd etdi.</verse>
        <verse osisID='Deut.32.16'>Yad allahlarla Allahı qısqandırdılar,İyrənc əməllərlə Onu qəzəbləndirdilər.</verse>
        <verse osisID='Deut.32.17'>Allah olmayan cinlərə,  Tanımadıqları allahlara,Atalarının qorxmadıqları,Son zamanlar yeni yaranan allahlaraQurban kəsdilər.</verse>
        <verse osisID='Deut.32.18'>Sizi həyata gətirən Qayanı atdınız.Sizi yaradan Allahı unutdunuz.</verse>
        <verse osisID='Deut.32.19'>Rəbb bunu görəndə onları rədd etdi,Çünki oğul və qızları Onu hiddətləndirdi.</verse>
        <verse osisID='Deut.32.20'>O dedi: “Bax onlardan Mənim üzüm dönəcək,Onların aqibəti görüm necə olacaq?Çünki onlar etimada layiq olmayan övladlar, azğın nəsildirlər.</verse>
        <verse osisID='Deut.32.21'>Məni Allah olmayanlarla qısqandırdılar,  Boş bütləri ilə qəzəbləndirdilər.Mən də onları xalq olmayanlarla qısqandıracağam,Axmaq bir millətlə qəzəbləndirəcəyəm.</verse>
        <verse osisID='Deut.32.22'>Çünki qəzəbimdən bir od alovlandı,Ölülər diyarı dibinəcən yandı.Dünyanı və nemətlərini yeyib qurtaracaq,Dağların bünövrəsi odlanıb tutuşacaq.</verse>
        <verse osisID='Deut.32.23'>Mən onların üzərinə bəlalar yığacağam,Oxlarımı onlara tuşlayacağam.</verse>
        <verse osisID='Deut.32.24'>Qıtlıqdan tükənəcək, qızdırmadan qırılacaqlar,Vəbadan tələf olacaqlar.Heyvanların dişlərini,Torpaqda sürünən ilanların zəhəriniOnlara sarı göndərəcəyəm.</verse>
        <verse osisID='Deut.32.25'>Gənc oğlanı və qızı,Südəmər körpəni, ağsaçlı insanıBayırdan qılınc, daxildən dəhşət məhv edəcək.</verse>
        <verse osisID='Deut.32.26'>Dedim: ‹Qoy onları uzaqlara dağıdım,Onları insanların yaddaşından çıxarım›.</verse>
        <verse osisID='Deut.32.27'>Lakin düşmənin istehzasından çəkindim,İstəmədim ki, əleyhdarları yanlış anlayıb desinlər:‹Bütün bu işləri Rəbb görməyib,Özümüz zəfər qazanmışıq›”.</verse>
        <verse osisID='Deut.32.28'>Çünki onlar düşüncəsiz bir millətdir,Necə də ağılsızdırlar.</verse>
        <verse osisID='Deut.32.29'>Kaş ki müdrik olub bunu dərk edəydilər,Aqibətlərini düşünəydilər.</verse>
        <verse osisID='Deut.32.30'>Əgər onların Qayası onları satmasaydı,Rəbb onları təslim etməsəydi,Bir adam min nəfəri necə qova bilərdi?İki kişi on min nəfəri necə qaçıra bilərdi?</verse>
        <verse osisID='Deut.32.31'>Həqiqətən, onların qayası Qayamız kimi deyil,Hətta düşmənlərimiz bunu qəbul edir.</verse>
        <verse osisID='Deut.32.32'>Tənəkləri Sodomdakı üzüm ağaclarındandır,Homorra bağlarındandır.Üzümləri zəhərlidir,Salxımları acıdır.</verse>
        <verse osisID='Deut.32.33'>Şərabları əfi ilan zəhəridir,Gürzələrin öldürücü ağısıdır.</verse>
        <verse osisID='Deut.32.34'>“Məgər bunların hamısını Mən yanımda saxlamamışammı?Bunları xəzinəmdə möhürləyən Mən deyiləmmi?</verse>
        <verse osisID='Deut.32.35'>Qisas Mənimdir, əvəzini Mən verəcəyəm.  Vaxtı çatarkən sürüşüb yıxılacaqlar,Çünki onlar həlak gününə yaxındırlar,Əcəlləri tez çatar”.</verse>
        <verse osisID='Deut.32.36'>Rəbb Öz xalqını mühakimə edəcək.  Onların gücünün qurtardığını görərkən,Nə kölədən, nə azaddan kimsə qalmayarkənQullarına rəhm edəcək.</verse>
        <verse osisID='Deut.32.37'>O belə deyəcək: “Hanı onların Allahı, sığınacaqları qaya?</verse>
        <verse osisID='Deut.32.38'>Qurbanlarının yağını yeyən,Hanı içmə təqdimlərini içən allahları?Qoy sizə kömək etmək üçün dursunlar,Pənahgahınız olsunlar.</verse>
        <verse osisID='Deut.32.39'>İndi görün ki, Allah yalnız Mənəm.Başqası yoxdur.Mənəm öldürən və həyat verən,Mənəm yaralayan və şəfa verən,Heç kim əlimdən qurtara bilməz.</verse>
        <verse osisID='Deut.32.40'>Çünki əlimi göylərə qaldırıb belə bəyan edirəm:‹Əbədi Varlığıma and olsun ki,</verse>
        <verse osisID='Deut.32.41'>Şimşək çaxan qılıncımı itiləyibHökm etmək üçün əlimə alsam,Düşmənlərimdən qisas alacağam,Mənə nifrət edənlərdən əvəz çıxacağam.</verse>
        <verse osisID='Deut.32.42'>Onların qanı ilə oxlarımı sərxoş edəcəyəm;Qılıncım əti, qırılanların, əsir edənlərin qanını,Düşmən rəhbərlərinin başını yeyəcək›”.</verse>
        <verse osisID='Deut.32.43'>Ey millətlər, Onun xalqı ilə birgə sevinin!  Çünki O, qullarının qan qisasını alacaq,Düşmənlərindən əvəz çıxacaq,Ölkəsi və xalqı üçün kəffarə edəcək». </verse>
        <verse osisID='Deut.32.44'>Musa Nun oğlu Yeşua ilə bərabər gəlib bu ilahinin bütün sözlərini xalq qarşısında söylədi.</verse>
        <verse osisID='Deut.32.45'>Musa bütün İsraillilərə bu sözlərin hamısını söyləyib qurtaranda</verse>
        <verse osisID='Deut.32.46'>belə dedi: «Bu gün sizə bəyan etdiyim sözlərin hamısına ürəkdən bağlanın ki, övladlarınıza bu qanunun bütün sözlərinə diqqətlə əməl etməyi əmr edəsiniz.</verse>
        <verse osisID='Deut.32.47'>Axı bu sizin üçün əhəmiyyətsiz iş deyil, həyatınızdır. Bu sözlər mülk olaraq almaq üçün İordan çayını keçərək gedəcəyiniz torpaqda sizə uzun ömür verəcək». </verse>
        <verse osisID='Deut.32.48'>Rəbb elə həmin gün Musaya belə dedi:</verse>
        <verse osisID='Deut.32.49'>«Yerixo qarşısında, Moav torpağında olan bu Avarim dağına, Nevo dağına çıx. İsrail övladlarına mülk olaraq verəcəyim Kənan torpağını gör.</verse>
        <verse osisID='Deut.32.50'>Qardaşın Harun Hor dağında ölüb əcdadlarına qoşulduğu kimi sən də çıxacağın dağda ölüb xalqına qovuşacaqsan.</verse>
        <verse osisID='Deut.32.51'>Çünki Zin səhrasında, Meriva-Qadeş sularında, İsrail övladlarının önündə Məni müqəddəs saymamaqla İsrail övladları arasında Mənə xəyanət etdiniz.</verse>
        <verse osisID='Deut.32.52'>Ona görə ölkəni uzaqdan görəcəksən, lakin İsrail övladlarına verəcəyim torpağa girməyəcəksən».  </verse>
      </chapter>
      <chapter osisID='Deut.33'>
        <verse osisID='Deut.33.1'>
          Allah adamı Musa ölümündən əvvəl İsrail övladlarına bu xeyir-duanı oxudu.</verse>
        <verse osisID='Deut.33.2'>O belə dedi:  «Rəbb Sina dağından gəldi,Bizə Seirdən zühur etdi,Paran dağından şəfəq saçdı,On minlərlə müqəddəs mələklər ilə gəldi.Sağ əlində yanar alov var idi.</verse>
        <verse osisID='Deut.33.3'>Ya Rəbb, həqiqətən, Sən xalqları sevirsən!Bütün müqəddəslər Sənin əlindədir!Onlar ayağına düşər, sözlərini dinlər.</verse>
        <verse osisID='Deut.33.4'>Musa bizə qanuna əməl etməyi tapşırdı,Bu, Yaqubun camaatı üçün bir irsdir.</verse>
        <verse osisID='Deut.33.5'>İsrail qəbilələri,Xalqın rəhbərləri bir yerə yığılandaRəbb Yeşuruna padşah oldu.</verse>
        <verse osisID='Deut.33.6'>Qoy Ruven ölməsin, yaşasın!Xalqının sayı azalmasın!»</verse>
        <verse osisID='Deut.33.7'>Musa Yəhuda üçün belə dedi:«Ya Rəbb, Yəhudanın səsini eşit,Onu xalqına geri qaytar.O özü üçün öz əlləri ilə döyüşdü,Düşmənlərinə görə ona kömək et!»</verse>
        <verse osisID='Deut.33.8'>Levi üçün belə dedi:  «Ya Rəbb, Tummimin və UriminSənin sadiq qulun üçündür.Onu Massada sınaqdan keçirdin,Onunla Meriva sularında mübahisə etdin.</verse>
        <verse osisID='Deut.33.9'>O, ata-anası üçün dedi:“Onlara nəzər salmadım”.Qardaşlarını tanımadı,Övladlarını unutdu,Ancaq Sənin sözünə riayət etdi,Sənin əhdini hifz etdi.</verse>
        <verse osisID='Deut.33.10'>Hökmlərini Yaqub nəslinə,Qanununu İsraillilərə öyrədəcəklər.Onlar hüzurunda buxuru,Qurbangahında bütöv yandırma qurbanını təqdim edəcək.</verse>
        <verse osisID='Deut.33.11'>Ya Rəbb, onların malına bərəkət ver,Əməllərindən razı qal.Kim onlara hücum etsə,Kim onlara nifrət etsə,Belini qır,Bir daha qalxmasınlar!»</verse>
        <verse osisID='Deut.33.12'>Binyamin üçün belə dedi:«Rəbbin sevimlisiOnun yanında əmin-amanlıqda yaşasın!Rəbb gün boyu onu qoruyur,O da Rəbbin qucağında qalır».</verse>
        <verse osisID='Deut.33.13'>Yusif üçün belə dedi:«Onun torpağı Rəbdən bərəkət alsın,Göydən gələn qiymətli şehlə,Yer altında yatan dərin sularla,</verse>
        <verse osisID='Deut.33.14'>Günəşin yetişdirdiyi ən gözəl barlarla,Hər ay yetişən ən gözəl bəhərlərlə,</verse>
        <verse osisID='Deut.33.15'>Qədimdən qalan dağların əla nemətləri ilə,Əbədi təpələrin münbitliyi ilə,</verse>
        <verse osisID='Deut.33.16'>Yerin ən qiymətli məhsulu və bolluğu ilə  Kol da məskən Salanın lütfü iləQoy bərəkət alsın!Yusifin başı üzərinə –Qardaşlarından ayrı düşənin başı üzərinəQoy bərəkət yağsın!</verse>
        <verse osisID='Deut.33.17'>O, birinci doğulan buğa qədər heybətlidir,Buynuzları çöl öküzünün buynuzlarına bənzəyir.Bu buynuzlarla xalqları,Yer üzünün qurtaracağınadək hər yerdə olanları vuracaq.Bax belədir Efrayimin on minləri,Bax budur Menaşşenin minləri».</verse>
        <verse osisID='Deut.33.18'>Zevulun üçün belə dedi:«Ey Zevulun, yola düşəndə sevin,Ey İssakar, çadırlarında sevin!</verse>
        <verse osisID='Deut.33.19'>Onlar xalqları dağa çağıracaqlar,Orada salehlik qurbanları kəsəcəklər.Bol dəniz nemətləri ilə,Qumlarda gizlənən xəzinələrlə doyacaqlar».</verse>
        <verse osisID='Deut.33.20'>Qad üçün belə dedi:«Qadın ərazisini artırana şükür olsun!Qad aslan tək yaşayır,Qolu, başı qoparır.</verse>
        <verse osisID='Deut.33.21'>O özü üçün ilk torpağı seçdi.Çünki onun üçün sərdarın payı saxlanıldı.Xalq rəhbərləri yığılandaRəbbin ədalətini,İsraillilərə gətirdiyi hökmləri icra etdi».</verse>
        <verse osisID='Deut.33.22'>Dan üçün belə dedi:«Dan Başandan sıçrayanBala aslandır».</verse>
        <verse osisID='Deut.33.23'>Naftali üçün belə dedi:«Ey Rəbbin lütfü və bərəkəti ilə dolu olan Naftali,Qərbi və cənubu mülk edəcəksən».</verse>
        <verse osisID='Deut.33.24'>Aşer üçün belə dedi:«Oğullar arasında Aşer ən çox bərəkət alsın!Qardaşlarının ən çox bəyəndiyi o olsun!Ayağını zeytun yağına batırsın.</verse>
        <verse osisID='Deut.33.25'>Darvazalarının cəftələri dəmirdən, tuncdan olsun,Qüvvətin ömrün boyu qurtarmasın!</verse>
        <verse osisID='Deut.33.26'>Ey Yeşurun, bax sənə kömək etmək üçünGöylər və buludlara əzəməti ilə minənAllahın bənzəri yoxdur.</verse>
        <verse osisID='Deut.33.27'>Pənahgahın əzəli əbədi Allahdır,Səni daim qollarında gəzdirər.Düşmənlərini qarşından qovar,“Yox et onları!” sənə deyər.</verse>
        <verse osisID='Deut.33.28'>İsrail əmin-amanlıqda yaşayır.Taxıl və təzə şərab torpağındaYaqubun çeşməsi sakit qalır,Oraya göylərdən şeh damır.</verse>
        <verse osisID='Deut.33.29'>Ey İsrail! Nə bəxtiyarsan,Sənin kimisi varmı?Rəbbin qurtardığı xalqsan!Rəbb sipərdir, köməyinə çatandır,Əzəmətli qılıncındır.Sənə düşmənlər yaltaqlanır,Sən onların yuxarı yerlərini tapdalayırsan». </verse>
      </chapter>
      <chapter osisID='Deut.34'>
        <verse osisID='Deut.34.1'>
          Musa Moav düzənliyindən Nevo dağına gedib Yerixo qarşısında olan Pisqa təpəsinə çıxdı. Rəbb ona bütün ölkəni göstərdi. Dana qədər uzanan Gileadı,</verse>
        <verse osisID='Deut.34.2'>bütün Naftalini, Efrayim və Menaşşe torpaqlarını, Qərb dənizinə qədər uzanan bütün Yəhuda torpağını,</verse>
        <verse osisID='Deut.34.3'>Negevi, Xurmalar şəhəri Yerixo vadisinin Soara qədər uzanan hövzəsini göstərdi.</verse>
        <verse osisID='Deut.34.4'>Sonra Rəbb ona dedi: «İbrahimə, İshaqa və Yaquba vəd etdiyim torpaq budur, oranı sizin övladlarınıza verəcəyəm. Mən izin verdim ki, oranı öz gözlərinlə görəsən. Lakin oraya girməyəcəksən». </verse>
        <verse osisID='Deut.34.5'>Rəbbin sözünə görə qulu Musa elə orada – Moav torpağında öldü.</verse>
        <verse osisID='Deut.34.6'>Rəbb onu Moav torpağında olan Bet-Peor qarşısındakı dərədə dəfn etdi. Bu günə qədər heç kim onun qəbrinin yerini bilmir.</verse>
        <verse osisID='Deut.34.7'>Musa öləndə yüz iyirmi yaşında idi. Gözü nurdan düşməmiş, taqəti çəkilməmişdi.</verse>
        <verse osisID='Deut.34.8'>İsrail övladları Musa üçün Moav düzənliyində otuz gün matəm və yas tutdular. </verse>
        <verse osisID='Deut.34.9'>Nun oğlu Yeşua hikmət ruhu ilə dolmuşdu, çünki Musa onun üzərinə əllərini qoymuşdu. İsrail övladları da ona qulaq asdılar və Rəbbin Musaya əmr etdiyi hər şeyə əməl etdilər. </verse>
        <verse osisID='Deut.34.10'>İsraildə Musa kimi Rəbbin üz-üzə görüşdüyü bir peyğəmbər bir daha çıxmadı.</verse>
        <verse osisID='Deut.34.11'>Rəbb onu göndərmişdi ki, Misir torpağında firona, onun bütün əyanlarına, ölkəsinə çoxlu əlamətlər və möcüzələr göstərsin.</verse>
        <verse osisID='Deut.34.12'>Musanın əməlləri İsraillilərin gözləri önündə böyük və zəhmli idi.  </verse>
      </chapter>
    </div></osisText>
</osis>
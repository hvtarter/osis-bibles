<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText osisIDWork='NorthernAzeri' osisRefWork='Bible' xml:lang='az'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='NorthernAzeri'>
        <title>Northern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>Northern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>NorthernAzeri</identifier>
        <source>no entry TextSource in sword.conf found</source>
        <language type='IETF'>az</language>
        <relation/>
        <coverage>provide the bible to the nations of the world</coverage>
        <rights>Copyrighted Kutsul Kitab; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Eph'>
      <chapter osisID='Eph.1'>
        <verse osisID='Eph.1.1'>Allahın iradəsi ilə Məsih İsanın həvarisi olan mən Pauldan Məsih İsada sadiq qalan Efesdəki müqəddəslərə salam!</verse>
        <verse osisID='Eph.1.2'>Atamız Allahdan və Rəbb İsa Məsihdən sizə lütf və sülh olsun! </verse>
        <verse osisID='Eph.1.3'>Bizə Məsihdə səmadakı hər cür ruhani nemətlə xeyir-dua verən Allaha – Rəbbimiz İsa Məsihin Atasına alqış olsun!</verse>
        <verse osisID='Eph.1.4'>O, dünya yaranmazdan qabaq bizi Məsihdə seçdi ki, biz məhəbbətdə Onun qarşısında müqəddəs və nöqsansız olaq.</verse>
        <verse osisID='Eph.1.5'>Öz iradəsinin xoş məramına görə İsa Məsih vasitəsilə bizi əvvəlcədən təyin etdi ki, Özü üçün övladlığa götürsün.</verse>
        <verse osisID='Eph.1.6'>Belə ki sevimli Oğlunda bizə bəxş etdiyi Öz lütfünün izzətini mədh edək.</verse>
        <verse osisID='Eph.1.7'>Tam hikmət və dərrakə ilə bizə bol-bol göstərdiyi Öz zəngin lütfünə görə biz Oğlunda, Onun qanı vasitəsilə satınalınmaya – təqsirlərimizin bağışlanmasına malikik.</verse>
        <verse osisID='Eph.1.8'>Tam hikmət və dərrakə ilə bizə bol-bol göstərdiyi Öz zəngin lütfünə görə biz Oğlunda, Onun qanı vasitəsilə satınalınmaya – təqsirlərimizin bağışlanmasına malikik.</verse>
        <verse osisID='Eph.1.9'>Allah əvvəlcə sirr olaraq saxladığı iradəsini xoş məramına görə bizə bildirdi. Bu məramını O, Məsihdə əvvəlcədən təyin etmişdi.</verse>
        <verse osisID='Eph.1.10'>Vaxt tamam olanda isə bu niyyətini yerinə yetirərək həm göylərdə, həm də yerdə olan hər şeyi Məsihdə birləşdirəcək. </verse>
        <verse osisID='Eph.1.11'>Hər şeyi Öz iradəsindən yaranan qərarı ilə yerinə yetirən Allahın məqsədinə görə biz əvvəlcədən təyin edilərək Məsihdə irs aldıq ki,</verse>
        <verse osisID='Eph.1.12'>qabaqcadan Məsihə ümid bəsləyən bizlər Allahın izzətinin mədhi üçün mövcud olaq.</verse>
        <verse osisID='Eph.1.13'>Həqiqət kəlamını, xilasınızın Müjdəsini eşidib Məsihə iman edən zaman siz də vəd olunmuş Müqəddəs Ruhla Onda möhürləndiniz.</verse>
        <verse osisID='Eph.1.14'>Müqəddəs Ruh Allaha məxsus olanların satın alınmasından ötrü irsimiz üçün qoyulan girovdur. Belə ki Allahın izzətini mədh edək. </verse>
        <verse osisID='Eph.1.15'>Bundan ötrü mən də Rəbb İsaya olan imanınız və bütün müqəddəslərə göstərdiyiniz məhəbbət barədə eşidib</verse>
        <verse osisID='Eph.1.16'>sizi dualarımda yada salaraq durmadan sizin üçün şükür edirəm.</verse>
        <verse osisID='Eph.1.17'>Dua edirəm ki, Rəbbimiz İsa Məsihin Allahı olan izzətli Ata Özünü sizə tanıtmaq üçün hikmət və vəhy ruhunu versin.</verse>
        <verse osisID='Eph.1.18'>Qoy O, qəlbinizin gözünü nurlandırsın ki, Onun çağırışından yaranan ümidin nə olduğunu, müqəddəslərə verdiyi irsin izzətinin necə zəngin olduğunu,</verse>
        <verse osisID='Eph.1.19'>Onun böyük qüvvəsinin fəaliyyətinə görə iman edən bizlərə sərf etdiyi qüdrətinin hədsiz böyüklüyünün nə olduğunu görəsiniz.</verse>
        <verse osisID='Eph.1.20'>Allah bu qüdrətlə Məsihdə elə fəaliyyət göstərdi ki, Onu ölülər arasından dirildib səmada Öz sağında oturtdu</verse>
        <verse osisID='Eph.1.21'>və hər başçı, hakim, qüvvə və ağadan, yalnız bu dövrdə deyil, gələcək dövrdə də çəkiləcək hər addan Onu çox yüksəltdi.</verse>
        <verse osisID='Eph.1.22'>Hər şeyi Ona tabe edərək ayaqlarının altına qoydu və Onu hər şey üzərində baş olsun deyə imanlılar cəmiyyətinə verdi.</verse>
        <verse osisID='Eph.1.23'>Bu cəmiyyət Onun bədənidir və hər şeyi hərtərəfli Bütövləşdirənin bütövlüyüdür.  </verse>
      </chapter>
      <chapter osisID='Eph.2'>
        <verse osisID='Eph.2.1'>
           Siz bir zamanlar təqsirləriniz və günahlarınız üzündən ölü idiniz.</verse>
        <verse osisID='Eph.2.2'>Siz bu dünyanın gedişinə və havada olan hakimiyyətin, yəni indi Allaha itaətsiz insanlarda fəaliyyət göstərən ruhun hökmdarına uyaraq bu günahların içində həyat sürürdünüz.</verse>
        <verse osisID='Eph.2.3'>Hamımız bir zamanlar həmin insanlar arasında cismin və əqlin istəklərini yerinə yetirərək cismani təbiətimizin ehtiraslarına görə həyat sürürdük. Beləliklə, təbiətcə digər insanlar kimi Allahın qəzəbinə düçar idik. </verse>
        <verse osisID='Eph.2.4'>Lakin mərhəməti bol olan Allah bizi böyük məhəbbətlə sevdiyi üçün</verse>
        <verse osisID='Eph.2.5'>təqsirlərimiz üzündən ölü olduğumuz halda bizə Məsihlə birlikdə həyat verdi. Onun lütfü ilə xilas oldunuz.</verse>
        <verse osisID='Eph.2.6'>Allah bizi Məsih İsada, Onunla birlikdə dirildib səmada oturtdu.</verse>
        <verse osisID='Eph.2.7'>Bunu Məsih İsada bizə etdiyi xeyirxahlıqla lütfünün hədsiz zənginliyini gələcək dövrlərdə də göstərmək üçün etdi.</verse>
        <verse osisID='Eph.2.8'>Çünki iman vasitəsilə, lütflə xilas oldunuz. Bu, sizin nailiyyətiniz deyil, Allahın hədiyyəsidir.</verse>
        <verse osisID='Eph.2.9'>Əməllərlə deyil ki, heç kim öyünə bilməsin.</verse>
        <verse osisID='Eph.2.10'>Çünki biz Allahın yaratdığı əsərlərik, əvvəlcədən hazırladığı yaxşı əməllərinə görə həyat sürmək üçün Məsih İsada yaradıldıq. </verse>
        <verse osisID='Eph.2.11'>Buna görə cismən başqa millətlərdən olan sizlər bir zamanlar kim olduğunuzu yada salın; bədəndə əllə icra olunan sünnətə malik olub «sünnətlilər» deyə tanınanların «sünnətsiz» adlandırdığı sizlər</verse>
        <verse osisID='Eph.2.12'>o vaxt Məsihsiz, İsrail vətəndaşlığından kənar, Allahın vədinə əsaslanan Əhdlərə yad, dünyada ümidsiz və Allahdan məhrum idiniz.</verse>
        <verse osisID='Eph.2.13'>Amma bir zamanlar uzaq olan sizlər indi Məsih İsada Məsihin qanı sayəsində yaxın oldunuz. </verse>
        <verse osisID='Eph.2.14'>Çünki Məsih Özü barışığımızdır. O hər iki tərəfi bir etdi və bizi bir-birimizdən ayıran səddi, yəni ədavəti Öz cismi ilə yıxdı.</verse>
        <verse osisID='Eph.2.15'>Qanunu əmrləri və qaydaları ilə birlikdə ləğv etdi ki, hər iki tərəfdən Özündə yeni bir insan yaradaraq barışıq təmin etsin</verse>
        <verse osisID='Eph.2.16'>və çarmıx vasitəsilə hər ikisini tək bədəndə Allahla barışdırsın. O, ölümü ilə ədavəti yox etdi.</verse>
        <verse osisID='Eph.2.17'>O gəlib həm uzaqda olan sizlərə, həm də yaxındakılara bu barışdırma Müjdəsini yaydı.</verse>
        <verse osisID='Eph.2.18'>Çünki hər iki tərəfdən olan bizlər Onun vasitəsilə bir Ruhda Atanın hüzuruna çıxa bilərik.</verse>
        <verse osisID='Eph.2.19'>Deməli, artıq yad və qərib deyilsiniz, siz müqəddəslərlə birgə vətəndaş və Allah ailəsinin üzvüsünüz.</verse>
        <verse osisID='Eph.2.20'>Həvarilərlə peyğəmbərlərin təməli üzərində tikilmisiniz, guşədaşı isə Məsih İsa Özüdür.</verse>
        <verse osisID='Eph.2.21'>Bütün bina Onun üzərində birləşərək Rəbbə aid müqəddəs məbəd olmaq üçün ucalır.</verse>
        <verse osisID='Eph.2.22'>Siz də Ruh vasitəsilə Allahın məskəni olmaq üçün birlikdə Məsih üzərində tikilirsiniz.  </verse>
      </chapter>
      <chapter osisID='Eph.3'>
        <verse osisID='Eph.3.1'>
          Mən Paul siz başqa millətlərdən olanlar uğrunda Məsih İsanın məhbusuyam.</verse>
        <verse osisID='Eph.3.2'>Eşitdiyiniz kimi, Allahın sizin üçün mənə verdiyi lütfü sizə çatdırmaq vəzifəsini daşıyıram.</verse>
        <verse osisID='Eph.3.3'>Yuxarıda qısaca yazdığım kimi, Allah sirri mənə vəhy vasitəsilə bildirdi.</verse>
        <verse osisID='Eph.3.4'>Yazdıqlarımı oxuyanda Məsihin bu sirrini necə dərk etdiyimi anlaya bilərsiniz.</verse>
        <verse osisID='Eph.3.5'>Bu sirr əvvəlki nəsillərin dövründə bəşər övladlarına açıq bildirilməmişdi. İndisə Məsihin müqəddəs həvarilərinə və peyğəmbərlərinə Ruh vasitəsilə açılmışdır.</verse>
        <verse osisID='Eph.3.6'>Sirr budur ki, başqa millətlər də Müjdə vasitəsilə Məsih İsada eyni irsin ortağı, eyni bədənin üzvü və eyni vədin şərikidir. </verse>
        <verse osisID='Eph.3.7'>Allah qüdrətli fəaliyyəti ilə lütfünü mənə verdi, buna əsasən Müjdəni yaymaq üçün xidmətçi oldum.</verse>
        <verse osisID='Eph.3.8'>Bütün müqəddəslərdən ən dəyərsiziyəm. Lakin Allah mənə bu lütfü verdi ki, Məsihin ağlasığmaz zənginliyi ilə bağlı Müjdəni millətlərə yayım</verse>
        <verse osisID='Eph.3.9'>və hər şeyi yaradan Allahda əzəldən bəri sirr olaraq saxlanan niyyətinin nə olduğunu bütün insanlara izah edim.</verse>
        <verse osisID='Eph.3.10'>Belə ki Allahın çoxcəhətli hikməti indi imanlılar cəmiyyəti vasitəsilə səmadakı başçılara və hakimlərə bildirilsin.</verse>
        <verse osisID='Eph.3.11'>Bu, Allahın əzəldən bəri qurduğu və Rəbbimiz Məsih İsa vasitəsilə yerinə yetirdiyi məqsədinə görə oldu.</verse>
        <verse osisID='Eph.3.12'>Məsihdə və Məsihə olan iman vasitəsilə Allaha cəsarət və etibarla yaxınlaşa bilirik.</verse>
        <verse osisID='Eph.3.13'>Buna görə xahiş edirəm ki, mənim sizin üçün çəkdiyim əziyyətlərdən ötrü ruhdan düşməyin. Bu sizə izzət gətirir. </verse>
        <verse osisID='Eph.3.14'>Buna görə göylərdə və yer üzündə hər ailəyə ad verən Atanın qarşısında diz çökürəm ki,</verse>
        <verse osisID='Eph.3.15'>Buna görə göylərdə və yer üzündə hər ailəyə ad verən Atanın qarşısında diz çökürəm ki,</verse>
        <verse osisID='Eph.3.16'>O, izzətinin zənginliyinə görə Öz Ruhu vasitəsilə sizi daxili varlığınızda qüvvə ilə möhkəmləndirsin</verse>
        <verse osisID='Eph.3.17'>və Məsih iman vasitəsilə ürəklərinizdə yaşasın. Siz də məhəbbətdə kök salıb təməl qoyasınız,</verse>
        <verse osisID='Eph.3.18'>belə ki bütün müqəddəslərlə birlikdə Məsihin məhəbbətinin nə qədər geniş, uzun, uca və dərin olduğunu başa düşməyə,</verse>
        <verse osisID='Eph.3.19'>hər dərrakədən üstün olan bu məhəbbəti dərk etməyə gücünüz çatsın. Beləliklə, siz Allahın bütövlüyündə bütöv olasınız. </verse>
        <verse osisID='Eph.3.20'>Bizdə fəaliyyət göstərən qüdrətlə istədiyimiz yaxud düşündüyümüz hər şeydən daha artığını etməyə qadir olan Allaha</verse>
        <verse osisID='Eph.3.21'>imanlılar cəmiyyətində və Məsih İsada izzət bütün nəsillər boyunca əbədi olsun! Amin.  </verse>
      </chapter>
      <chapter osisID='Eph.4'>
        <verse osisID='Eph.4.1'>
          Beləliklə, Rəbdə olduğum üçün məhbus olan mən sizə yalvarıram ki, aldığınız çağırışa layiq şəkildə həyat sürəsiniz.</verse>
        <verse osisID='Eph.4.2'>Tamamilə itaətkar və həlim, səbirli olub bir-birinizə məhəbbətlə dözün.</verse>
        <verse osisID='Eph.4.3'>Ruhun birliyini sülh bağı ilə qorumağa çalışın.</verse>
        <verse osisID='Eph.4.4'>Çağırış aldıqda bir ümidə çağırıldığınız kimi bədən bir, Ruh bir,</verse>
        <verse osisID='Eph.4.5'>Rəbb bir, iman bir, vəftiz bir,</verse>
        <verse osisID='Eph.4.6'>hamının Allahı və Atası birdir. O hamı üzərində, hamı ilə və hamıdadır. </verse>
        <verse osisID='Eph.4.7'>Hər birimizə isə Məsihin bəxşişinin ölçüsü ilə lütf verilmişdir.</verse>
        <verse osisID='Eph.4.8'>Bunun üçün belə deyilir:  «Ucalara çıxıb əsirləri Özü ilə apardı,İnsanlara hədiyyələr verdi».</verse>
        <verse osisID='Eph.4.9'>Bəs bu «çıxıb» sözü nə deməkdir? Yalnız o deməkdir ki, Məsih əvvəlcə aşağılara, yer üzünə də enmişdi.</verse>
        <verse osisID='Eph.4.10'>Enən də Odur, hər şeyi bütövləşdirmək üçün bütün göylər üzərinə çıxan da Odur.</verse>
        <verse osisID='Eph.4.11'>Özü kimini həvari, kimini peyğəmbər, kimini müjdəçi, kimini çoban və müəllim təyin etdi ki,</verse>
        <verse osisID='Eph.4.12'>Məsihin bədəninin inkişafından ötrü xidmət vəzifəsini yerinə yetirmək üçün müqəddəsləri təmin etsinlər.</verse>
        <verse osisID='Eph.4.13'>Bunun nəticəsində hamımız imanda və Allahın Oğlunu tanımaqda birliyə, kamil insan səviyyəsinə, Məsihin tam yetkinliyi həddinə çatacağıq.</verse>
        <verse osisID='Eph.4.14'>Belə ki artıq insanların kələkbazlığı ilə, bizi yoldan azdırmaq üçün hazırladıqları hiylələrlə, cürbəcür təlimin küləyi ilə çalxalanan və ora-bura sürüklənən körpə uşaqlar olmayaq.</verse>
        <verse osisID='Eph.4.15'>Əksinə, məhəbbətlə həqiqəti yerinə yetirərək bədənin Başı olan Məsihə bənzəmək üçün hərtərəfli böyüyək.</verse>
        <verse osisID='Eph.4.16'>Bütün bədən Onunla birləşdiyi üçün hər buğumun köməyi ilə üzvi surətdə Ona bağlanıb qurulur və hər üzvün ahəngdar işləməsi ilə böyüyür, məhəbbətlə inkişaf edir. </verse>
        <verse osisID='Eph.4.17'>Beləliklə, bunu Rəbdə olaraq deyir və xəbərdarlıq edirəm ki, siz artıq başqa millətlər kimi boş düşüncələrlə həyat sürməyin.</verse>
        <verse osisID='Eph.4.18'>Onların şüurlarını qaranlıq alıb və mənəviyyatca nadan, qəlbən inadkar olduqlarına görə Allah həyatına yad oldular.</verse>
        <verse osisID='Eph.4.19'>Həssaslığı hərtərəfli itirərək hərisliklə hər cür murdar işlər üçün özlərini pozğunluğa verdilər.</verse>
        <verse osisID='Eph.4.20'>Sizsə Məsihi elə öyrənməmisiniz.</verse>
        <verse osisID='Eph.4.21'>Əlbəttə, siz İsanın səsini eşitdiniz və İsada – Ondakı həqiqətə əsasən təlim aldınız.</verse>
        <verse osisID='Eph.4.22'>Bu təlimə görə əvvəlki həyat tərzinizə məxsus olub aldadıcı ehtiraslarla pozulmaqda olan köhnə mənliyi kənara atın,</verse>
        <verse osisID='Eph.4.23'>ruhən və əqlən yeniləşin,</verse>
        <verse osisID='Eph.4.24'>əsl salehlik və müqəddəsliklə Allaha bənzər yaradılmış yeni mənliyə bürünün. </verse>
        <verse osisID='Eph.4.25'>Buna görə yalanı kənara atın, hər biriniz öz qonşunuza həqiqəti söyləyin, çünki hamımız eyni bədənin üzvləriyik.</verse>
        <verse osisID='Eph.4.26'>Qəzəblənərkən günah işlətməyin. Günəş batmazdan əvvəl qəzəbinizi soyudub</verse>
        <verse osisID='Eph.4.27'>iblisə yer verməyin.</verse>
        <verse osisID='Eph.4.28'>Oğurluq edən artıq oğurluq etməsin, əksinə, zəhmət çəkib öz əlləri ilə yaxşı əməl etsin ki, ehtiyacı olanlarla bölüşdürməyə bir şeyi olsun.</verse>
        <verse osisID='Eph.4.29'>Ağzınızdan heç bir pis söz çıxmasın, amma eşidənlərə xeyir versin deyə lazım olanda başqalarının inkişafına səbəb olan sözlər deyin.</verse>
        <verse osisID='Eph.4.30'>Allahın Müqəddəs Ruhunu kədərləndirməyin. Çünki satınalınma günü üçün o Ruhla möhürləndiniz.</verse>
        <verse osisID='Eph.4.31'>Qoy hər cür kinlə birlikdə acılıq, hiddət, qəzəb, çığırtı, böhtançılıq büsbütün sizdən uzaq olsun.</verse>
        <verse osisID='Eph.4.32'>Amma bir-birinizə qarşı xeyirxah, rəhmli olun və Allah Məsihdə sizi bağışladığı kimi siz də bir-birinizi bağışlayın.  </verse>
      </chapter>
      <chapter osisID='Eph.5'>
        <verse osisID='Eph.5.1'>Beləliklə, sevimli övladlar kimi Allahdan nümunə götürün.</verse>
        <verse osisID='Eph.5.2'>Məsih bizi necə sevdisə, Özünü bizim üçün Allahın xoşuna gələn ətirli təqdim və qurban olaraq fəda etdisə, siz də məhəbbətdə elə həyat sürün. </verse>
        <verse osisID='Eph.5.3'>Əxlaqsızlığın, hər cür murdarlığın və yaxud tamahkarlığın adı belə, aranızda çəkilməsin, çünki bunlar müqəddəslərə yaraşmaz.</verse>
        <verse osisID='Eph.5.4'>Ədəbsizlik, boşboğazlıq və yaxud kobud zarafat da olmasın. Bunlar sizə yaramaz. Bunun əvəzində qoy şükür olsun.</verse>
        <verse osisID='Eph.5.5'>Əlbəttə, bilirsiniz ki, heç bir əxlaqsız, murdar yaxud bütpərəstə tay olan tamahkar adam Məsihin və Allahın Padşahlığında irsə malik olmayacaq. </verse>
        <verse osisID='Eph.5.6'>Qoy heç kim sizi boş sözlərlə aldatmasın. Bu şeylərə görə Allahın qəzəbi itaətsiz adamların üzərinə gəlir.</verse>
        <verse osisID='Eph.5.7'>Buna görə də onların şəriki olmayın.</verse>
        <verse osisID='Eph.5.8'>Siz də bir zamanlar zülmət idiniz, indi isə Rəbdə nursunuz. Ona görə də nur övladları kimi həyat sürün.</verse>
        <verse osisID='Eph.5.9'>Çünki nurun bəhrəsi hər cür yaxşılıqda, salehlikdə və həqiqətdə görülür.</verse>
        <verse osisID='Eph.5.10'>Rəbbi razı salan şeyləri ayırd edin,</verse>
        <verse osisID='Eph.5.11'>qaranlığın səmərəsiz əməllərinə şərik olmayın. Əksinə, bunları ifşa edin.</verse>
        <verse osisID='Eph.5.12'>Belə ki qaranlıqdakıların gizlicə etdikləri şeyləri söyləmək də ayıbdır.</verse>
        <verse osisID='Eph.5.13'>Nurun ifşa etdiyi hər şey aşkardır,</verse>
        <verse osisID='Eph.5.14'>bu cür nə aşkara çıxırsa, özü də nur olur. Buna görə belə deyilir:  «Ey yatan, oyan və ölülər arasından diril!Məsih sənin üzərinə nur saçacaq». </verse>
        <verse osisID='Eph.5.15'>Beləliklə, həyat tərzinizə ciddi diqqət yetirin, müdriklikdən məhrum olanlar kimi deyil, müdriklər kimi həyat sürün.</verse>
        <verse osisID='Eph.5.16'>Hər fürsətdən istifadə edin, çünki günlər şərdir.</verse>
        <verse osisID='Eph.5.17'>Buna görə ağılsız olmayın, Rəbbin iradəsini dərk edin.</verse>
        <verse osisID='Eph.5.18'>Şərabdan sərxoş olmayın, bu sizi mənəviyyatsızlığa aparır. Bunun əvəzinə Ruhla dolun.</verse>
        <verse osisID='Eph.5.19'>Bir-birinizə məzmurlar, ilahilər və ruhani nəğmələr oxuyun, Rəbbə ürəkdən nəğmələr çalıb-oxuyun.</verse>
        <verse osisID='Eph.5.20'>Həmişə hər şeyə görə Rəbbimiz İsa Məsihin adı ilə Ata Allaha şükür edin. </verse>
        <verse osisID='Eph.5.21'>Məsih qorxusu ilə bir-birinizə tabe olun. </verse>
        <verse osisID='Eph.5.22'>Ey qadınlar, Rəbbə tabe olduğunuz kimi ərlərinizə tabe olun.</verse>
        <verse osisID='Eph.5.23'>Çünki bədənin Xilaskarı olan Məsih imanlılar cəmiyyətinin Başı olduğu kimi ər də arvadının başıdır.</verse>
        <verse osisID='Eph.5.24'>Ona görə cəmiyyət Məsihə tabe olduğu kimi arvadlar da hər vəziyyətdə öz ərlərinə tabe olsunlar. </verse>
        <verse osisID='Eph.5.25'>Ey ərlər, Məsih imanlılar cəmiyyətini sevib onun uğrunda Özünü fəda etdiyi kimi siz də arvadlarınızı sevin.</verse>
        <verse osisID='Eph.5.26'>Məsih bunu ona görə etdi ki, cəmiyyəti su ilə yuyub kəlamla təmizləyərək təqdis etsin</verse>
        <verse osisID='Eph.5.27'>və beləcə onda ləkə, qırışıq yaxud başqa qüsur olmadan izzətli şəkildə, müqəddəs və nöqsansız olaraq Öz hüzuruna çıxarsın.</verse>
        <verse osisID='Eph.5.28'>Ərlər də eyni şəkildə arvadlarını öz bədənləri kimi sevməlidirlər. Arvadını sevən özünü sevir.</verse>
        <verse osisID='Eph.5.29'>Çünki heç kim heç zaman öz vücuduna nifrət etməz. Əksinə, Məsih cəmiyyətə yanaşdığı kimi onu bəsləyib qayğısına qalar.</verse>
        <verse osisID='Eph.5.30'>Axı biz Onun bədən üzvləriyik. </verse>
        <verse osisID='Eph.5.31'>«Buna görə də kişi ata-anasını tərk edib arvadına qovuşacaq və ikisi bir bədən olacaq».</verse>
        <verse osisID='Eph.5.32'>Bu sirr böyükdür, mən bunun Məsihə və cəmiyyətə dəxli olduğunu söyləyirəm.</verse>
        <verse osisID='Eph.5.33'>Sizə gəlincə, qoy hər kəs öz arvadını özü kimi sevsin, arvad isə ərinə ehtiram etsin.  </verse>
      </chapter>
      <chapter osisID='Eph.6'>
        <verse osisID='Eph.6.1'>Ey övladlar, Rəbdə olduğunuza görə ata-ananıza itaət edin. Bu haqdandır.</verse>
        <verse osisID='Eph.6.2'>İçində vəd olan ilk əmr budur: «Ata-anana hörmət et ki,</verse>
        <verse osisID='Eph.6.3'>xoş güzəranın və yer üzündə ömrün uzun olsun». </verse>
        <verse osisID='Eph.6.4'>Ey atalar, siz də övladlarınızı qəzəbləndirməyin, ancaq onları Rəbbin tərbiyə və öyüdü ilə böyüdün. </verse>
        <verse osisID='Eph.6.5'>Ey qullar, Məsihə itaət etdiyiniz kimi dünyəvi ağalarınıza da qorxu və lərzə ilə səmimi qəlbdən itaət edin.</verse>
        <verse osisID='Eph.6.6'>Bunu yalnız insanları razı salmaq üçün gözə xoş görünən xidmətlə deyil, Məsihin qulları kimi can-dildən Allahın iradəsini yerinə yetirmək üçün edin.</verse>
        <verse osisID='Eph.6.7'>İnsanlara deyil, Rəbbə qulluq etdiyiniz kimi ürəkdən qulluq edin.</verse>
        <verse osisID='Eph.6.8'>Bilin ki, istər qul, istərsə də azad – hər bir kəs gördüyü yaxşı işin əvəzini Rəbdən alacaq. </verse>
        <verse osisID='Eph.6.9'>Ey ağalar, siz də həmçinin qullarınızla bu cür rəftar edin. Daha onlara hədə-qorxu gəlməyin. Bilin ki, onların da, sizin də Ağanız göylərdədir və O, insanlar arasında tərəfkeşlik etməz. </verse>
        <verse osisID='Eph.6.10'>Nəhayət, Rəbdə və Onun böyük qüvvəsində möhkəmlənin.</verse>
        <verse osisID='Eph.6.11'>İblisin hiylələrinə qarşı dura bilmək üçün Allahın verdiyi bütün zireh və silahlara bürünün.</verse>
        <verse osisID='Eph.6.12'>Çünki mübarizəmiz qandan və ətdən ibarət olan insanlara qarşı deyil, şər başçılarına və hakim olanlara, bu qaranlıq dünyanın hökmranlarına, səmadakı ruhani şər qüvvələrə qarşıdır.</verse>
        <verse osisID='Eph.6.13'>Buna görə Allahın bütün zireh və silahlarını götürün ki, pis gündə müqavimət göstərib, əlinizdən gələn hər bir şeyi etdikdən sonra dayana biləsiniz.</verse>
        <verse osisID='Eph.6.14'>Beləliklə, həqiqəti kəmər kimi belinizə bağlamış, salehliyi zireh kimi döşünüzə taxmış, barışıq Müjdəsini yaymaq hazırlığını ayaqlarınıza geyinmiş olaraq yerinizdə durun.</verse>
        <verse osisID='Eph.6.15'>Beləliklə, həqiqəti kəmər kimi belinizə bağlamış, salehliyi zireh kimi döşünüzə taxmış, barışıq Müjdəsini yaymaq hazırlığını ayaqlarınıza geyinmiş olaraq yerinizdə durun.</verse>
        <verse osisID='Eph.6.16'>Bütün bunlara əlavə olaraq şər olanın bütün yanar oxlarını söndürə bilmək üçün iman qalxanını əlinizə götürün.</verse>
        <verse osisID='Eph.6.17'>Xilas dəbilqəsini və Ruhun qılıncını, yəni Allahın kəlamını götürün.</verse>
        <verse osisID='Eph.6.18'>Hər cür dua və yalvarışla, həmişə Ruhun idarəsi ilə dua edin. Bu məqsəd uğrunda tamamilə mətin olub oyaq qalaraq bütün müqəddəslər üçün dua edin.</verse>
        <verse osisID='Eph.6.19'>Ağzımı hər açanda mənə lazımi söz verilsin deyə mənim üçün də dua edin ki, uğrunda zəncirlə bağlı halda elçilik etdiyim Müjdənin sirrini açım və bu Müjdəni lazımınca cəsarətlə bəyan edə bilim. </verse>
        <verse osisID='Eph.6.20'>Ağzımı hər açanda mənə lazımi söz verilsin deyə mənim üçün də dua edin ki, uğrunda zəncirlə bağlı halda elçilik etdiyim Müjdənin sirrini açım və bu Müjdəni lazımınca cəsarətlə bəyan edə bilim. </verse>
        <verse osisID='Eph.6.21'>Necə olduğumu və nə iş gördüyümü siz də biləsiniz deyə Rəbdə sevimli qardaş və sadiq xidmətçi Tixik sizə hər şeyi bildirəcək.</verse>
        <verse osisID='Eph.6.22'>Onu bu məqsədlə yanınıza göndərdim ki, bizim vəziyyətimizdən xəbərdar olasınız və o sizin qəlbinizi ovutsun. </verse>
        <verse osisID='Eph.6.23'>Ata Allah və Rəbb İsa Məsihdən bacı-qardaşlara sülh və imanla məhəbbət olsun.</verse>
        <verse osisID='Eph.6.24'>Rəbbimiz İsa Məsihi ölməz məhəbbətlə sevənlərin hamısına lütf olsun!  </verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText osisIDWork='NorthernAzeri' osisRefWork='Bible' xml:lang='az'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='NorthernAzeri'>
        <title>Northern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>Northern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>NorthernAzeri</identifier>
        <source>no entry TextSource in sword.conf found</source>
        <language type='IETF'>az</language>
        <relation/>
        <coverage>provide the bible to the nations of the world</coverage>
        <rights>Copyrighted Kutsul Kitab; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Neh'>
      <chapter osisID='Neh.1'>
        <verse osisID='Neh.1.1'>
         Mən iyirminci ildə  Kislev ayında Şuşan qalasında olarkən</verse>
        <verse osisID='Neh.1.2'>qardaşlarımdan biri Xanani və Yəhudadan bəzi adamlar gəldi. Mən onlardan əsirlikdən qurtulub qayıdan Yəhudilərlə Yerusəlim şəhəri barəsində soruşdum.</verse>
        <verse osisID='Neh.1.3'>Mənə belə dedilər: «Əsirlikdən qurtulub qayıdanlar orada – vilayətdə böyük məşəqqət və xəcalət içində yaşayır. Yerusəlimin divarı dağıdılıb, darvazaları isə yandırılmışdır».</verse>
        <verse osisID='Neh.1.4'>Bu sözləri eşitdikdə oturub ağladım. Günlərlə yas tutdum və göylər Allahının önündə oruc tutaraq dua edib belə dedim: </verse>
        <verse osisID='Neh.1.5'>«Ey göylərin Allahı Rəbb! Səni sevənlərlə, əmrlərinə əməl edənlərlə Öz əhdinə sadiq qalıb lütf göstərirsən. Ey böyük və zəhmli Allah!</verse>
        <verse osisID='Neh.1.6'>Yalvarıram, mənə diqqətlə qulaq as. Qulların olan İsrail övladları üçün gözlərini aç, Sənin önündə gecə-gündüz bu qulunun etdiyi duanı dinlə. Mən, biz İsrail övladlarının Sənə qarşı etdiyimiz günahları etiraf edirəm. Mən də, atalarım da günah etmişik.</verse>
        <verse osisID='Neh.1.7'>Hüzurunda təqsirimiz çoxdur. Qulun Musaya buyurduğun əmrlərə, qaydalara və hökmlərə əməl etmədik.</verse>
        <verse osisID='Neh.1.8'>Yalvarıram, qulun Musaya “əgər xəyanət etsəniz, sizi xalqlar arasına səpələyəcəyəm.</verse>
        <verse osisID='Neh.1.9'>Amma Mənə tərəf dönsəniz və əmrlərimi tutub onlara əməl etsəniz, göylərin o başına qovulsanız belə, oradan sizi toplayacağam. Adımı yaşatmaq üçün seçdiyim yerə gətirəcəyəm” deyə buyurduğun sözlərini xatırla.</verse>
        <verse osisID='Neh.1.10'>Onlar Sənin qulların və xalqındır. Böyük qüvvətinlə və qüdrətli əlinlə onları Sən qurtardın.</verse>
        <verse osisID='Neh.1.11'>Ya Xudavənd, yalvarıram, bu qulunun duasına və Sənin adına ehtiram etməkdən zövq alan qullarının duasına diqqətlə qulaq as! Yalvarıram, bu gün qulunun işini uğurlu et, qoy padşahın gözündə lütf tapsın». </verse>
      </chapter>
      <chapter osisID='Neh.2'>
        <verse osisID='Neh.2.1'>
          Padşah Artaxşastanın  hakimiyyətinin iyirminci ili, Nisan ayı idi. Padşahın qarşısına şərab gətirildi. Mən şərab camını qaldırıb ona verdim. O günə qədər mən heç vaxt onun hüzurunda kədərli görünməmişdim.</verse>
        <verse osisID='Neh.2.2'>Padşah mənə dedi: «Üzün niyə belə qəmlidir? Xəstə olmasan da, hər halda ürəyin dərdlidir». Onda mən çox qorxdum.</verse>
        <verse osisID='Neh.2.3'>Sonra padşaha dedim: «Padşah həmişə sağ olsun! Atalarımın dəfn edildiyi yer, şəhərimiz xaraba qalıb, darvazaları yandırılıb. Bəs mən necə kədərlənməyim?»</verse>
        <verse osisID='Neh.2.4'>Padşah isə mənə dedi: «Sən məndən nə diləyirsən?» Mən göylərin Allahına dua edərək padşaha dedim:</verse>
        <verse osisID='Neh.2.5'>«Əgər padşaha bu xoş gəlirsə və qulun sənin gözündə lütf tapıbsa, məni Yəhudaya, atalarımın dəfn edildiyi şəhərə göndər ki, oranı bərpa edə bilim».</verse>
        <verse osisID='Neh.2.6'>Mələkə də padşahın yanında oturmuşdu. Padşah mənə dedi: «Bu səfərin nə qədər çəkər? Nə vaxt qayıda bilərsən?» Məni göndərmək padşaha məqbul oldu və mən qayıdacağım vaxtı müəyyən etdim.</verse>
        <verse osisID='Neh.2.7'>Sonra mən padşaha dedim: «Əgər padşaha xoş gəlirsə, Fərat çayının qərbindəki torpaqların valiləri üçün mənə namələr verilsin ki, Yəhudaya çatana qədər məni vilayətlərindən keçirtsinlər.</verse>
        <verse osisID='Neh.2.8'>Həm də padşahın meşə nəzarətçisi Asəfə namə göndərilsin ki, məbədin yanındakı qala darvazalarına, şəhərin divarına və iqamətgahıma tirlər düzəltmək üçün mənə ağac versin». Allahın mərhəmətli əli üzərimdə olduğuna görə padşahdan nə istədimsə, mənə verdi. </verse>
        <verse osisID='Neh.2.9'>Fərat çayının qərbindəki valilərin yanına getdim və padşahın namələrini verdim. Padşah mənimlə birgə ordu zabitləri ilə atlıları da göndərmişdi.</verse>
        <verse osisID='Neh.2.10'>Xoronlu Sanballat və Ammonlu məmur Toviya İsrail övladlarının xeyrinə çalışan bir nəfərin gəldiyini eşitdikdə çox hirsləndilər. </verse>
        <verse osisID='Neh.2.11'>Mən Yerusəlimə gəlib orada üç gün qaldım.</verse>
        <verse osisID='Neh.2.12'>Gecə ikən qalxıb özümlə bir neçə adam götürdüm. Yerusəlim üçün nə etmək barəsində Allahımın ürəyimə göndərdiyi fikirləri heç kəsə açmadım. Mindiyimdən başqa heç bir heyvan götürmədim.</verse>
        <verse osisID='Neh.2.13'>Gecə Dərə darvazasından çıxıb Əjdaha quyusuna və Peyin darvazasına doğru getdim, Yerusəlimin dağıdılan divarına və yandırılan darvazalarına nəzər saldım.</verse>
        <verse osisID='Neh.2.14'>Sonra Çeşmə darvazasına və Padşah hovuzuna tərəf getdim, lakin mindiyim heyvan o yerlərdən keçə bilmirdi.</verse>
        <verse osisID='Neh.2.15'>Həmin gecə vadi boyunca çıxaraq divarı gözdən keçirtdim. Sonra dönüb Dərə darvazasından girərək geri qayıtdım.</verse>
        <verse osisID='Neh.2.16'>Hökumət məmurları hara getdiyimi, nə etdiyimi bilmirdilər. Çünki Yəhudilərə, kahinlərə, əyanlara, məmurlara və digər vəzifəlilərə heç bir şey danışmamışdım. </verse>
        <verse osisID='Neh.2.17'>Mən onlara dedim: «Düşdüyümüz bu pis vəziyyəti görürsünüz; Yerusəlim xarabalığa çevrilmiş, darvazalarına isə od vurulmuşdur. Gəlin Yerusəlimin divarını bərpa edək ki, bir daha rüsvayçılıq içərisində qalmayaq».</verse>
        <verse osisID='Neh.2.18'>Mən Allahın mərhəmətli əlinin üzərimdə olduğunu bildirərək padşahın mənə dediyi sözləri onlara çatdırdım. Onlar belə dedilər: «Gəlin qalxaq, buraları bərpa edək». Bu xeyirli iş üçün hamı əlbir oldu. </verse>
        <verse osisID='Neh.2.19'>Lakin Xoronlu Sanballat, Ammonlu məmur Toviya və Ərəb Geşem bundan xəbər tutanda bizə xor baxaraq ələ salıb dedilər: «Bu nə işdir tutursunuz? Yoxsa siz padşaha qarşı üsyan qaldırırsınız?»</verse>
        <verse osisID='Neh.2.20'>Mən onlara cavab verərək dedim: «Göylərin Allahı işimizi uğurlu edəcək. Onun qulları olan bizlər qalxıb buranı bərpa edəcəyik. Sizin isə Yerusəlimdə nə payınız, nə haqqınız, nə də adınız olacaq».  </verse>
      </chapter>
      <chapter osisID='Neh.3'>
        <verse osisID='Neh.3.1'>
          Baş kahin Elyaşiv ilə qardaşları qalxıb Qoyun darvazasını tikdilər. Sonra onu təqdis edib qapı taylarını yerinə qoydular. Onlar Yüz qülləsindən Xananel qülləsinə qədər olan divarı təqdis etdilər.</verse>
        <verse osisID='Neh.3.2'>Elyaşivin yanındakı hissədə Yerixo sakinləri tikdilər. Onların yanında İmri oğlu Zakkur tikdi. </verse>
        <verse osisID='Neh.3.3'>Balıqlar darvazasını Hassenaa oğulları tikdi. Onlar tirləri yerinə qoydular, qapı taylarını, rəzələrini və cəftələrini yerinə taxdılar.</verse>
        <verse osisID='Neh.3.4'>Onların yanında isə Haqqos oğlu Uriya oğlu Meremot bərpa işləri gördü. Meremotun yanında Meşezavel oğlu Berekya oğlu Meşullam bərpa işləri gördü. Onların yanında da Baana oğlu Sadoq bərpa etdi.</verse>
        <verse osisID='Neh.3.5'>Sadoqun yanında Teqoa sakinləri bərpa işləri gördülər, amma oranın əsilzadələri özlərinin Xudavəndinin işlərini görmək üçün qəddini əymədilər. </verse>
        <verse osisID='Neh.3.6'>Köhnə darvazasını Paseah oğlu Yoyada və Besodya oğlu Meşullam bərpa etdi. Onlar tirləri yerinə qoyub qapı taylarını, rəzələri və cəftələri taxdılar.</verse>
        <verse osisID='Neh.3.7'>Onların yanında Giveonlu Melatya, Meronotlu Yadon, Fərat çayının qərbindəki torpaqların valisinin hökmünə tabe olan Giveon və Mispa sakinləri bərpa işləri gördü.</verse>
        <verse osisID='Neh.3.8'>Onların yanında da zərgərlərdən Xarhaya oğlu Uzziel bərpa işləri gördü. Uzzielin yanında ətriyyatçılardan biri olan Xananya bərpa işləri gördü. Onlar Yerusəlimi Geniş divara qədər təzədən qurdular.</verse>
        <verse osisID='Neh.3.9'>Onların yanındakı divarı Yerusəlim əyalətinin yarı hissə rəisi Xur oğlu Refaya bərpa etdi.</verse>
        <verse osisID='Neh.3.10'>Xarumaf oğlu Yedaya isə onun yanında öz evinin qarşısında bərpa işləri gördü. Onunla yanaşı Xaşavneya oğlu Xattuş bərpa işləri görürdü.</verse>
        <verse osisID='Neh.3.11'>Xarim oğlu Malkiya və Paxat-Moav oğlu Xaşşuv başqa bir sahəni və Sobalar Qülləsini bərpa etdi.</verse>
        <verse osisID='Neh.3.12'>Malkiyanın və Xaşşuvun yanında Yerusəlim əyalətinin o biri yarısının rəisi Halloxeş oğlu Şallum qızları ilə birgə bərpa işləri gördü. </verse>
        <verse osisID='Neh.3.13'>Vadi darvazasını Xanun və Zanoah sakinləri bərpa etdi. Onlar darvazanı təzədən tikib qapı taylarını, rəzələrini və cəftələrini yerinə vurdular. Peyin darvazasına qədər min qulac məsafəyə divarı bərpa etdilər. </verse>
        <verse osisID='Neh.3.14'>Peyin Darvazasını Bet-Hakkerem əyalətinin rəisi Rekav oğlu Malkiya bərpa etdi. Oranı təzədən tikib qapı taylarını, rəzələrini və cəftələrini yerinə vurdu. </verse>
        <verse osisID='Neh.3.15'>Çeşmə darvazasını Mispa əyalətinin rəisi Qal-Xoze oğlu Şallun bərpa edərək oranı təzədən tikib üstünü örtdü və qapı taylarını, rəzələrini, cəftələrini yerinə vurdu. O, Padşah bağçasının yanında Şelah hovuzunun divarını da Davudun şəhərindən enən pilləkənə qədər bərpa etdi.</verse>
        <verse osisID='Neh.3.16'>Şallundan sonra Bet-Sur əyalətinin yarı hissə rəisi Azbuq oğlu Nehemya divarı Davudun qəbrinin qarşısına, hovuza və əsgər qışlasına qədər tikdi.</verse>
        <verse osisID='Neh.3.17'>Ondan sonra isə Levililər Bani oğlu Rexumun rəhbərliyi altında bərpa işləri gördülər. Rexumun yanında Qeila əyalətinin yarı hissə rəisi Xaşavya öz əyaləti üçün bərpa işləri gördü.</verse>
        <verse osisID='Neh.3.18'>Xaşavyadan sonra onların qardaşları, Qaila əyalətinin yarı hissə rəisi Xenadad oğlu Binnuy bərpa işləri gördülər.</verse>
        <verse osisID='Neh.3.19'>Onun yanında Mispa əyalətinin rəisi Yeşua oğlu Ezer silah anbarına çıxan yolun qarşısından divarın küncünə qədər başqa sahəni bərpa etdi.</verse>
        <verse osisID='Neh.3.20'>Onun yanında Zabbay oğlu Baruk divarın küncündən baş kahin Elyaşivin evinin qapısına qədər olan başqa bir sahəni səylə bərpa etdi.</verse>
        <verse osisID='Neh.3.21'>Ondan sonra Haqqos oğlu Uriya oğlu Meremot, Elyaşivin evinin girişindən axırına qədər bərpa etdi.</verse>
        <verse osisID='Neh.3.22'>Ondan sonra isə o düzənlikdə yaşayan kahinlər bərpa işləri gördülər.</verse>
        <verse osisID='Neh.3.23'>Onlardan sonra Binyamin və Xaşşuv öz evlərinin yanındakı sahəni bərpa etdilər. Onlardan sonra Ananya oğlu Maaseya oğlu Azarya öz evinin yanındakı sahəni bərpa etdi.</verse>
        <verse osisID='Neh.3.24'>Azaryadan sonra Xenadad oğlu Binnuy Azaryanın evindən divarın künc-bucaqlarına qədər olan sahəni bərpa etdi.</verse>
        <verse osisID='Neh.3.25'>Uzay oğlu Palal divarın küncünün qarşısından və padşahın yuxarı sarayından irəli çıxan mühafizəçilər həyətinin yanında olan gözətçilik qülləsindən başlayaraq bərpa işləri gördü. Ondan sonra Paroş oğlu Pedaya ilə</verse>
        <verse osisID='Neh.3.26'>Ofeldə yaşayan məbəd qulluqçuları şərqə doğru Su darvazasının qarşısını və gözətçi qülləsinə qədər sahəni bərpa etdilər. </verse>
        <verse osisID='Neh.3.27'>Onların yanında Teqoa sakinləri böyük gözətçi qülləsindən Ofel divarınadək olan başqa bir sahəni bərpa etdilər. </verse>
        <verse osisID='Neh.3.28'>At darvazasının yuxarı hissəsində kahinlərdən hər biri öz evinin qabağını bərpa etdi.</verse>
        <verse osisID='Neh.3.29'>Kahinlərdən sonra İmmer oğlu Sadoq öz evinin qabağını bərpa etdi. Ondan sonra Şərq qapısının gözətçisi Şekanya oğlu Şemaya bərpa işləri gördü.</verse>
        <verse osisID='Neh.3.30'>Ondan sonra Şelemya oğlu Xananya və Salafın altıncı oğlu Xanun bir sahəni bərpa etdi. Xananya və Xanundan sonra Berekya oğlu Meşullam öz evinin qarşısını bərpa etdi.</verse>
        <verse osisID='Neh.3.31'>Ondan sonra Malkiya adlı bir zərgər məbəd qulluqçularının və tacirlərin Nəzarət darvazasının qarşısındakı binasına və divarın künc tərəfindəki otağa qədər sahəni bərpa etdi.</verse>
        <verse osisID='Neh.3.32'>Divarın künc tərəfindəki otağı ilə Qoyun darvazasının arasını zərgərlər və tacirlər bərpa etdilər.  </verse>
      </chapter>
      <chapter osisID='Neh.4'>
        <verse osisID='Neh.4.1'>
          Sanballat divarı tikdiyimiz barədə eşidəndə qanı qaraldı, qəzəbləndi və biz Yəhudilərə rişxənd etməyə başladı.</verse>
        <verse osisID='Neh.4.2'>O, soydaşlarının və Samariyalıların silahlı dəstəsinin qarşısında belə dedi: «Bu yazıq Yəhudilər nə edirlər? Onlar buranı təzədən quracaqlarmı? Onlar qurban kəsəcəklərmi? Görəsən bu işi bir gün bitirə biləcəklərmi? Məgər yanmış viranəlikdən yenidən daşlar yaradacaqlar?»</verse>
        <verse osisID='Neh.4.3'>Onun yanında olan Ammonlu Toviya belə dedi: «Əgər tikdikləri daş divarın üstünə bir tülkü çıxarsa, ora dağılacaq». </verse>
        <verse osisID='Neh.4.4'>Eşit, ey Allahımız, çünki bizə xor baxırlar. Qoy həqarətləri öz başlarına düşsün və əsir düşdükləri ölkədə talan olunsunlar!</verse>
        <verse osisID='Neh.4.5'>Onların günahını əfv etmə və qoy təqsirləri Sənin yadından çıxmasın! Axı onlar bənnaları təhqir etdilər. </verse>
        <verse osisID='Neh.4.6'>Biz divarın bərpasını davam etdirdik və onun hər yeri hündürlüyünün yarısına qədər bitişdirildi. Çünki xalq ürəkdən çalışırdı. </verse>
        <verse osisID='Neh.4.7'>Sanballat, Toviya, Ərəblər, Ammonlular və Aşdodlular Yerusəlim divarının bərpa işlərinin irəlilədiyini və dağıdılmış yerlərin tikildiyini eşidəndə çox hirsləndilər.</verse>
        <verse osisID='Neh.4.8'>Onların hamısı Yerusəlimə gəlib hücum etmək və orada qarmaqarışıqlıq salmaq üçün əlbir oldu.</verse>
        <verse osisID='Neh.4.9'>Lakin biz Allahımıza dua etdik və divarın üstündə onların hədə-qorxusu qarşısında gecə-gündüz gözətçilər qoyduq.</verse>
        <verse osisID='Neh.4.10'>O zaman Yəhudalılar deyirdi: «İşləyənlər taqətdən düşüb, töküntü isə çoxdur. Ona görə də biz bu divarı daha tikə bilmərik». </verse>
        <verse osisID='Neh.4.11'>Düşmənlərimiz isə dedilər: «Biz Yəhudilərin arasına girib onları öldürək. Bu işi elə edək ki, kimsə nə görsün, nə də başa düşsün».</verse>
        <verse osisID='Neh.4.12'>Onların yanında yaşayan Yəhudilər gəlib bizə on dəfə dedilər ki, düşmənlər hər tərəfdən bizə hücum edəcək.</verse>
        <verse osisID='Neh.4.13'>Buna görə də mən qılınclı, nizəli, ox-kamanlı xalqı nəsilbənəsil divarın arxasındakı ən aşağıdakı açıq yerlərə düzdüm.</verse>
        <verse osisID='Neh.4.14'>Bu vəziyyəti görəndə mən qalxıb əyanlara, hökumət məmurlarına və xalqın qalan hissəsinə belə dedim: «Onlardan qorxmayın! Böyük və zəhmli Xudavəndi xatırlayın! Siz soydaşlarınız, oğullarınız, qızlarınız, arvadlarınız və evləriniz uğrunda vuruşacaqsınız». </verse>
        <verse osisID='Neh.4.15'>Düşmənlərimiz eşitdi ki, bu iş bizə məlum olub, çünki Allah onların niyyətini boşa çıxarmışdı. Buna görə hamımız işimizə, divarın tikintisinə qayıtdıq.</verse>
        <verse osisID='Neh.4.16'>O gündən sonra adamlarımın yarısı tikintidə çalışdı. Yarısı isə nizələri, qalxanları, ox-kamanlarını tutub zireh geydi. Rəislər bütün divar tikən Yəhuda xalqının arxasında keşik çəkirdi.</verse>
        <verse osisID='Neh.4.17'>Yük daşıyan fəhlələr bir əli ilə iş görür, o biri əli ilə silah tuturdu.</verse>
        <verse osisID='Neh.4.18'>Bənnaların da hər biri qılıncı belinə bağlayaraq divar tikirdi. Şeypurçu isə mənim yanımda idi.</verse>
        <verse osisID='Neh.4.19'>Əyanlara, hökumət məmurlarına və xalqın qalan hissəsinə dedim: «İşimiz çoxdur, tikinti sahəmiz genişdir. Biz divar üzərində olan ayrı-ayrı sahələrdə bir-birimizdən uzaqdayıq.</verse>
        <verse osisID='Neh.4.20'>Harada şeypur səsi eşitsəniz, oraya – yanımıza toplanın. Allahımız bizim üçün vuruşacaq». </verse>
        <verse osisID='Neh.4.21'>Beləliklə, işimizi gördük və xalqın yarısı dan söküləndən ulduzlar görünənə qədər nizə tutmuşdu.</verse>
        <verse osisID='Neh.4.22'>O vaxt mən camaata dedim: «Hər kəs öz nökəri ilə birgə Yerusəlimdə gecələsin və gecə keşikdə durub, gündüz isə işləsin».</verse>
        <verse osisID='Neh.4.23'>Nə mən, nə soydaşlarım, nə nökərlərim, nə də arxamda dayanan keşikçilər, heç birimiz paltarlarımızı soyunmadıq. Su gətirəndə də silah əlimizdə idi.  </verse>
      </chapter>
      <chapter osisID='Neh.5'>
        <verse osisID='Neh.5.1'>
          O zaman xalqın kişiləri və qadınları Yəhudi soydaşlarından bərk şikayət etməyə başladılar.</verse>
        <verse osisID='Neh.5.2'>Bəziləri belə deyirdi: «Bizim külfətimiz böyük, oğullarımız, qızlarımız çoxdur. Yaşamaq üçün yeməyə taxıl tapmalıyıq».</verse>
        <verse osisID='Neh.5.3'>Bəziləri isə belə deyirdi: «Qıtlığın üzündən tarlalarımızı, bağlarımızı və evlərimizi girov qoyuruq ki, taxıl tapaq».</verse>
        <verse osisID='Neh.5.4'>Belə deyənlər də var idi: «Padşahın tarlalarımıza və bağlarımıza qoyduğu vergini ödəmək üçün borc pul aldıq.</verse>
        <verse osisID='Neh.5.5'>İndi bizimlə soydaşlarımız eyni nəsildir, bizim uşaqlarımız da onlarınkından fərqlənmir. Budur, oğullarımızı və qızlarımızı kölə kimi satmağa məcburuq. Artıq qızlarımızdan bəziləri belə, satıldı. Lakin biçarəyik, çünki tarlalarımız və bağlarımız başqalarının əlindədir». </verse>
        <verse osisID='Neh.5.6'>Mən onların şikayət və ittihamlarını eşidəndə çox qəzəbləndim.</verse>
        <verse osisID='Neh.5.7'>Ciddi düşündükdən sonra əyanlarla hökumət məmurlarını tənbeh edib belə dedim: «Siz hamınız soydaşlarınıza sələmlə pul verirsiniz». Onların əleyhinə böyük yığıncaq topladım.</verse>
        <verse osisID='Neh.5.8'>Mən onlara dedim: «Biz yadellilərə kölə kimi satılan Yəhudi soydaşlarımızı gücümüz çatana qədər satın alırıq. Siz isə soydaşlarımızı satırsınız ki, onları təzədən bizə satsınlar?» Onlar deməyə bir söz tapmayıb susdular.</verse>
        <verse osisID='Neh.5.9'>Sonra mən dedim: «Etdiyiniz bu iş yaxşı deyil. Siz düşmənlərimiz olan yadelli millətlərin danlağından qurtulmaq üçün Allahımıza ehtiram göstərərək yaşamalı deyilsinizmi?</verse>
        <verse osisID='Neh.5.10'>Mən də qardaşlarım və nökərlərimlə birgə onlara pul və taxıl borc verirəm. Gəlin bu sələmçiliyi dayandıraq.</verse>
        <verse osisID='Neh.5.11'>İndi isə bu gün onlara tarlalarını, bağlarını, zeytunluqlarını, evlərini, onlardan aldığınız pulun, taxılın, təzə şərabın və yağın sələmini geri qaytarın».</verse>
        <verse osisID='Neh.5.12'>Əyanlar və hökumət məmurları dedilər: «Biz bunları qaytararıq və daha onlardan heç bir şey tələb etmərik. Sən necə deyirsən, biz də elə edərik». Mən kahinləri çağırdım və bu sözə əməl edəcəkləri barədə onları and içdirdim.</verse>
        <verse osisID='Neh.5.13'>Sonra ətəyimi silkələyib dedim: «Qoy bu sözə əməl etməyən hər kəsi Allah evindən, mal-mülkündən silkələyib ataraq boş yerdə qoysun!» Bütün camaat «Amin» deyib Rəbbə həmd etdi. İcma bu sözlərə əməl etdi. </verse>
        <verse osisID='Neh.5.14'>Bundan əlavə, padşah Artaxşastanın hökmranlığının iyirminci ilindən otuz ikinci ilinə qədər – Yəhuda torpağına vali təyin edildiyim gündən bəri on iki il mən və qardaşlarım valilərə təyin olunmuş azuqəni işlətmədik.</verse>
        <verse osisID='Neh.5.15'>Amma məndən əvvəlki valilər xalqın üzərində yük olmuşdu. Onlardan çörək və şərabdan əlavə, qırx şekel gümüş alırdılar. Hətta o valilərin nökərləri də xalqa ağalıq edirdi. Mən isə Allah qorxusuna görə belə etmirdim.</verse>
        <verse osisID='Neh.5.16'>Mən özümü bu divarın bərpasına həsr etdim. Biz bir tarla belə, almadıq. Bütün nökərlərim oraya – iş başına toplaşmışdı.</verse>
        <verse osisID='Neh.5.17'>Ətraf millətlərdən yanımıza gələnlərdən əlavə, Yəhudilərdən və məmurlardan da yüz əlli adam süfrəmdə oturardı.</verse>
        <verse osisID='Neh.5.18'>Hər gün mənim üçün bir öküz, altı seçmə qoyun və toyuqlar kəsilərdi. On gündən bir müxtəlif növ bol-bol şərab gətirilərdi. Buna baxmayaraq, mən valilərə təyin olunmuş azuqəni tələb etmirdim, onsuz da xalqın yükü ağır idi. </verse>
        <verse osisID='Neh.5.19'>Ey Allahım, bu xalq üçün etdiyim işlərə görə məni yaxşılıqla xatırla!  </verse>
      </chapter>
      <chapter osisID='Neh.6'>
        <verse osisID='Neh.6.1'>
          Divarı bərpa etdiyimi və orada uçuq-söküyün qalmadığını Sanballata, Toviyaya, Ərəb Geşemə və başqa düşmənlərimizə xəbər verdilər. Lakin mən o vaxta qədər darvazaların qapı taylarını yerinə vurmamışdım.</verse>
        <verse osisID='Neh.6.2'>Sanballat və Geşem yanıma adam göndərib dedi: «Gəl Ono düzənliyindəki kəndlərin birində görüşək». Amma onlar mənə pislik etmək niyyətində idi.</verse>
        <verse osisID='Neh.6.3'>Mən onların yanına qasid göndərib dedim: «Böyük bir iş görürəm və oraya enə bilmərəm. Bu işi qoyub yanınıza endiyim müddət ərzində iş nə üçün dayansın?»</verse>
        <verse osisID='Neh.6.4'>Düşmənlər yanıma dörd dəfə bu xəbəri göndərdi və mən onlara eyni cavab verdim.</verse>
        <verse osisID='Neh.6.5'>Sanballat beşinci dəfə nökərini eyni xəbərlə mənim yanıma yolladı və onun əlində möhürlənməmiş namə var idi.</verse>
        <verse osisID='Neh.6.6'>Məktubda belə yazılmışdı:  «Başqa millətlər arasında söz yayılıb və Geşem deyir ki, sən və Yəhudilər üsyan etmək niyyətindəsiniz. Divarı da buna görə tikirsən. Şayiələrə görə sən onların padşahı olmaq istəyirsən.</verse>
        <verse osisID='Neh.6.7'>“Yəhudada padşah var” deyə özün haqqında car çəkmək üçün Yerusəlimdə peyğəmbərlər də təyin etmisən. İndi isə bu sözlər padşaha çatacaq. Buna görə də gəl bu barədə birlikdə məsləhətləşək». </verse>
        <verse osisID='Neh.6.8'>O vaxt Sanballatın yanına adam göndərib dedim: «Dediyin şeylərin heç biri olmayıb, sən onları özündən uydurmusan».</verse>
        <verse osisID='Neh.6.9'>Çünki hamı bizi qorxutmağa çalışıb deyirdi: «Bu işdən əlləri soyuyacaq və bu iş baş tutmayacaq». Ay Allah, indi Sən əllərimə qüvvət ver! </verse>
        <verse osisID='Neh.6.10'>Mən Mehetavel oğlu Delaya oğlu Şemayanın evinə getdim. O, evinə qapanıb qalmışdı. Mənə dedi: «Gəl Allahın evində – məbəddə görüşək və qapılarını bağlayaq. Çünki səni öldürməyə adamlar gələcək. Bəli, gecə ikən səni öldürməyə gələcəklər».</verse>
        <verse osisID='Neh.6.11'>Mən isə dedim: «Mənim kimi adam qaçarmı? Canını qurtarmaq üçün məbəddə gizlənərmi? Əsla belə etmərəm!»</verse>
        <verse osisID='Neh.6.12'>Bunu başa düşdüm ki, Şemayanı Allah göndərməmişdi. Bu peyğəmbərlik sözünü mənə qarşı ona görə söyləmişdi ki, Toviya ilə Sanballat onu pulla tutmuşdu.</verse>
        <verse osisID='Neh.6.13'>O məni qorxutmaq üçün muzdla tutulmuşdu ki, mən dediyini edib günaha batım. Beləcə məni pisləyib hörmətdən salmağa fürsət axtarırdılar. </verse>
        <verse osisID='Neh.6.14'>Ey Allahım, Toviya ilə Sanballatı, həm də məni qorxutmaq istəyən qadın peyğəmbər Noadyanı və digər peyğəmbərləri bu əməllərinə görə yadda saxla! </verse>
        <verse osisID='Neh.6.15'>Elul ayının iyirmi beşində, əlli iki gün ərzində divarın tikintisi tamamlandı.</verse>
        <verse osisID='Neh.6.16'>Bütün düşmənlərimiz, ətrafımızdakı xalqlar bunu eşidəndə qorxdular və öz gözlərində çox kiçildilər. Çünki onlar başa düşdülər ki, bu iş Allahımızın köməyi ilə edilib. </verse>
        <verse osisID='Neh.6.17'>Həm də o günlər Yəhudanın əyanları Toviyaya çoxlu namə göndərirdi və Toviyadan da onlara cavablar gəlirdi.</verse>
        <verse osisID='Neh.6.18'>Toviya Arah oğlu Şekanyanın kürəkəni olduğuna görə Yəhudada çox adam onunla əhd bağlamışdı. Həm də Toviyanın oğlu Yehoxanan Berekya oğlu Meşullamın qızını almışdı.</verse>
        <verse osisID='Neh.6.19'>Əyanlar onun yaxşı işləri haqqında mənim yanımda danışardılar və mənim sözlərimi ona çatdırardılar. Toviya məni qorxutmaq üçün namələr göndərirdi.  </verse>
      </chapter>
      <chapter osisID='Neh.7'>
        <verse osisID='Neh.7.1'>Divar tikilib qurtaranda və mən qapı taylarını vuranda məbəd qapıçıları, ilahiçilər və Levililər təyin olundu.</verse>
        <verse osisID='Neh.7.2'>Qardaşım Xananini və qala rəisi Xananyanı Yerusəlimə məmur təyin etdim. Çünki Xanani çoxlarından sadiq və Allahdan qorxan adam idi.</verse>
        <verse osisID='Neh.7.3'>Mən onlara dedim: «Gün qızana qədər Yerusəlimin darvazaları açılmasın. Qapıçılar oyaq olduğu müddət qapıları bağlayıb qıfıllayın. Yerusəlimdə yaşayanlardan da keşikçi təyin edin, qoy hamı öz evinin qabağında keşik çəksin». </verse>
        <verse osisID='Neh.7.4'>Şəhər geniş və böyük idi, lakin içində adam az idi. Evlər hələ tikilməmişdi. </verse>
        <verse osisID='Neh.7.5'>Allahım ürəyimə fikir göndərdi ki, əyanları, hökumət məmurlarını və habelə xalqı yığıb siyahıya alım. Mən ilk qayıdanların nəsil şəcərələrinin siyahısını əldə edib, içində belə bir yazı tapdım: </verse>
        <verse osisID='Neh.7.6'>Babil padşahı Navuxodonosorun əsir aldığı adamlar yaşadıqları vilayətdən Yerusəlimə və Yəhudadakı öz şəhərlərinə qayıtdı.</verse>
        <verse osisID='Neh.7.7'>Bunlar Zerubbabil, Yeşua, Nehemya, Azarya, Raamya, Naxamani, Mordokay, Bilşan, Misperet, Biqvay, Nexum və Baananın başçılığı ilə gəldi. </verse>
        <verse osisID='Neh.7.8'>Paroş övladları – 2172 nəfər; </verse>
        <verse osisID='Neh.7.9'>Şefatya övladları – 372 nəfər; </verse>
        <verse osisID='Neh.7.10'>Arah övladları – 652 nəfər; </verse>
        <verse osisID='Neh.7.11'>Yeşua və Yoav nəslindən Paxat-Moav övladları – 2818 nəfər; </verse>
        <verse osisID='Neh.7.12'>Elam övladları – 1254 nəfər; </verse>
        <verse osisID='Neh.7.13'>Zattu övladları – 845 nəfər; </verse>
        <verse osisID='Neh.7.14'>Zakkay övladları – 760 nəfər; </verse>
        <verse osisID='Neh.7.15'>Binnuy övladları – 648 nəfər; </verse>
        <verse osisID='Neh.7.16'>Bevay övladları – 628 nəfər; </verse>
        <verse osisID='Neh.7.17'>Azqad övladları – 2322 nəfər; </verse>
        <verse osisID='Neh.7.18'>Adoniqam övladları – 667 nəfər; </verse>
        <verse osisID='Neh.7.19'>Biqvay övladları – 2067 nəfər; </verse>
        <verse osisID='Neh.7.20'>Adin övladları – 655 nəfər; </verse>
        <verse osisID='Neh.7.21'>Ater, yəni Xizqiya övladları – 98 nəfər; </verse>
        <verse osisID='Neh.7.22'>Xaşum övladları – 328 nəfər; </verse>
        <verse osisID='Neh.7.23'>Besay övladları – 324 nəfər; </verse>
        <verse osisID='Neh.7.24'>Xarif övladları – 112 nəfər; </verse>
        <verse osisID='Neh.7.25'>Giveon övladları – 95 nəfər; </verse>
        <verse osisID='Neh.7.26'>Bet-Lexem və Netofa sakinləri – 188 nəfər; </verse>
        <verse osisID='Neh.7.27'>Anatot sakinləri – 128 nəfər; </verse>
        <verse osisID='Neh.7.28'>Bet-Azmavet sakinləri – 42 nəfər; </verse>
        <verse osisID='Neh.7.29'>Qiryat-Yearim, Kefira və Beerot sakinləri – 743 nəfər; </verse>
        <verse osisID='Neh.7.30'>Rama və Geva sakinləri – 621 nəfər; </verse>
        <verse osisID='Neh.7.31'>Mikmas sakinləri – 122 nəfər; </verse>
        <verse osisID='Neh.7.32'>Bet-El və Ay sakinləri – 123 nəfər; </verse>
        <verse osisID='Neh.7.33'>Digər Nevo sakinləri – 52 nəfər; </verse>
        <verse osisID='Neh.7.34'>Digər Elam övladları – 1254 nəfər; </verse>
        <verse osisID='Neh.7.35'>Xarim övladları – 320 nəfər; </verse>
        <verse osisID='Neh.7.36'>Yerixo övladları – 345 nəfər; </verse>
        <verse osisID='Neh.7.37'>Lod, Xadid və Ono övladları – 721 nəfər; </verse>
        <verse osisID='Neh.7.38'>Senaa övladları – 3930 nəfər. </verse>
        <verse osisID='Neh.7.39'>Kahinlər: </verse>
        <verse osisID='Neh.7.40'>İmmer övladları – 1052 nəfər; </verse>
        <verse osisID='Neh.7.41'>Paşxur övladları – 1247 nəfər; </verse>
        <verse osisID='Neh.7.42'>Xarim övladları – 1017 nəfər. </verse>
        <verse osisID='Neh.7.43'>Levililər: Hodavya nəslindən Yeşua ilə Qadmiel övladları – 74 nəfər. </verse>
        <verse osisID='Neh.7.44'>İlahiçilər: Asəf övladları – 148 nəfər. </verse>
        <verse osisID='Neh.7.45'>Məbəd qapıçıları: Şallum övladları, Ater övladları, Talmon övladları, Aqquv övladları, Xatita övladları, Şovay övladları – 138 nəfər. </verse>
        <verse osisID='Neh.7.46'>Məbəd qulluqçuları: Sixa övladları, Xasufa övladları, Tabbaot övladları,</verse>
        <verse osisID='Neh.7.47'>Qeros övladları, Siya övladları, Padon övladları,</verse>
        <verse osisID='Neh.7.48'>Levana övladları, Xaqava övladları, Şalmay övladları,</verse>
        <verse osisID='Neh.7.49'>Xanan övladları, Giddel övladları, Qaxar övladları,</verse>
        <verse osisID='Neh.7.50'>Reaya övladları, Resin övladları, Neqoda övladları,</verse>
        <verse osisID='Neh.7.51'>Qazzam övladları, Uzza övladları, Paseah övladları,</verse>
        <verse osisID='Neh.7.52'>Besay övladları, Meunim övladları, Nefuşsim övladları,</verse>
        <verse osisID='Neh.7.53'>Baqbuq övladları, Xaqufa övladları, Xarxur övladları,</verse>
        <verse osisID='Neh.7.54'>Baslit övladları, Mexida övladları, Xarşa övladları,</verse>
        <verse osisID='Neh.7.55'>Barqos övladları, Sisra övladları, Tamax övladları,</verse>
        <verse osisID='Neh.7.56'>Nesiah övladları, Xatifa övladları. </verse>
        <verse osisID='Neh.7.57'>Süleymanın əyanlarının nəslindən: Sotay övladları, Soferet övladları, Perida övladları,</verse>
        <verse osisID='Neh.7.58'>Yaala övladları, Darqon övladları, Giddel övladları,</verse>
        <verse osisID='Neh.7.59'>Şefatya övladları, Xattil övladları, Pokeret-Hassevayim övladları, Amon övladları.</verse>
        <verse osisID='Neh.7.60'>Məbəd qulluqçuları ilə Süleymanın əyanlarının övladları – cəmi 392 nəfər. </verse>
        <verse osisID='Neh.7.61'>Tel-Melahdan, Tel-Xarşadan, Keruvdan, Addondan, İmmerdən qayıdan, ancaq ailələrinin və nəsillərinin İsrail övladlarından olduğunu sübut edə bilməyənlər bunlardır:</verse>
        <verse osisID='Neh.7.62'>Delaya övladları, Toviya övladları, Neqoda övladları – 642 nəfər. </verse>
        <verse osisID='Neh.7.63'>Kahinlərdən: Xovaya övladları, Haqqos övladları, Gileadlı Barzillayın qızlarından arvad alıb qayınatasının adını götürən Barzillay övladları.</verse>
        <verse osisID='Neh.7.64'>Bunlar nəsil şəcərəsini axtardılar, lakin öz adlarını tapa bilmədilər və buna görə murdar sayılaraq kahinlikdən çıxarıldılar.</verse>
        <verse osisID='Neh.7.65'>Yəhudi valisi onlara əmr edib belə dedi: «Urim və Tummimi işlədən bir kahin olmayınca onlar ən müqəddəs yeməklərdən yeməsin». </verse>
        <verse osisID='Neh.7.66'>7337 nəfər kölə və kənizlərdən başqa,</verse>
        <verse osisID='Neh.7.67'>bütün camaat birlikdə 42 360 nəfər idi. Onların kişi və qadınlardan ibarət 245 ilahiçisi var idi.</verse>
        <verse osisID='Neh.7.68'>Bu adamların 736 atı və 245 qatırı,</verse>
        <verse osisID='Neh.7.69'>435 dəvəsi, 6720 eşşəyi var idi. </verse>
        <verse osisID='Neh.7.70'>Nəsil başçılarının bəziləri işin görülməsi üçün könüllü ianələr verdilər. Vali xəzinəyə 1000 darik  qızıl, 50 ləyən, 530 kahin cübbəsi verdi.</verse>
        <verse osisID='Neh.7.71'>Nəsil başçılarından bəziləri iş üçün xəzinəyə 20 000 darik qızıl və 2200 mina gümüş verdilər.</verse>
        <verse osisID='Neh.7.72'>Xalqın sağ qalanlarının verdikləri 20 000 darik qızıl, 2000 mina gümüş, 67 kahin cübbəsi idi. </verse>
        <verse osisID='Neh.7.73'>Kahinlərlə Levililər, qapıçılarla ilahiçilər, xalqın bəzisi, məbəd qulluqçuları və bütün İsraillilər öz şəhərlərində yerləşdilər. Yeddinci ay çatanda artıq İsraillilər öz şəhərlərində idi.  </verse>
      </chapter>
      <chapter osisID='Neh.8'>
        <verse osisID='Neh.8.1'>
            Bütün xalq bir nəfər kimi Su darvazasının qarşısındakı meydana toplaşdı. Xalq ilahiyyatçı Ezraya dedi ki, Rəbbin İsraillilərə əmr etdiyi Musanın Qanun kitabını gətirsin.</verse>
        <verse osisID='Neh.8.2'>Yeddinci ayın birinci günü Ezra Qanunu kişilərdən, qadınlardan və dinləyib anlaya bilən uşaqlardan ibarət olan camaatın qabağına gətirdi.</verse>
        <verse osisID='Neh.8.3'>Ezra Su darvazasının qarşısındakı meydanda kişilərin, qadınların və anlaya bilənlərin qabağında səhər açılandan günortaya qədər bu kitabdan oxudu. Bütün xalq Qanun kitabına qulaq asdı.</verse>
        <verse osisID='Neh.8.4'>İlahiyyatçı Ezra bu iş üçün taxtadan düzəldilmiş hündür kürsünün üstünə çıxdı. Onun sağ tərəfində Mattitya, Şema, Anaya, Uriya, Xilqiya və Maaseya, solunda isə Pedaya, Mişael, Malkiya, Xaşum, Xaşbaddana, Zəkəriyyə və Meşullam dayanmışdı.</verse>
        <verse osisID='Neh.8.5'>Ezra bütün xalqın gözü qabağında kitabı açdı, çünki o bütün xalqdan daha yüksəkdə durmuşdu. O, kitabı açanda bütün xalq ayağa qalxdı.</verse>
        <verse osisID='Neh.8.6'>Ezra ulu Allaha, Rəbbə həmd etdi və bütün xalq əllərini qaldıraraq «Amin! Amin!» deyə cavab verdi. Sonra baş əydilər və üzüstə yerə döşənib Rəbbə səcdə qıldılar.</verse>
        <verse osisID='Neh.8.7'>Yeşua, Bani, Şerevya, Yamin, Aqquv, Şabbetay, Hodiya, Maaseya, Qelita, Azarya, Yozavad, Xanan, Pelaya adlı Levililər Qanunu xalqa izah etdilər. Xalq isə yerində dayanmışdı.</verse>
        <verse osisID='Neh.8.8'>Onlar Allahın Qanun kitabından oxuyub aydınlaşdırdılar və mənasını camaata izah etdilər ki, oxunan ayələr başa düşülsün. </verse>
        <verse osisID='Neh.8.9'>Vali Nehemya, kahin ilahiyyatçı Ezra və xalqı öyrədən Levililər hamıya dedilər: «Bu gün Allahınız Rəbb üçün müqəddəs gündür. Buna görə kədərlənməyin və ağlamayın». Çünki bütün xalq Qanunun sözlərini eşidərkən ağlayırdı.</verse>
        <verse osisID='Neh.8.10'>Nehemya da onlara dedi: «Gedin, yağlı yemək yeyin, şirin içki için və hazırlıqlı olmayanlara da pay göndərin, çünki bu gün Xudavəndimiz üçün müqəddəsdir. Kədərlənməyin, çünki Rəbbin verdiyi sevinc sizin qüvvətinizdir».</verse>
        <verse osisID='Neh.8.11'>Levililər «susun, kədərlənməyin, çünki bu gün müqəddəsdir» deyə bütün xalqı sakitləşdirdilər.</verse>
        <verse osisID='Neh.8.12'>Bütün xalq yeyib-içməyə, paylar göndərməyə və böyük şənlik etməyə getdi. Çünki xalq ona deyilənləri başa düşdü. </verse>
        <verse osisID='Neh.8.13'>Ertəsi gün bütün xalqın nəsil başçıları, kahinlər və Levililər Qanunun sözlərini dinləmək üçün ilahiyyatçı Ezranın yanına toplaşdı.</verse>
        <verse osisID='Neh.8.14'>Rəbbin Musa vasitəsilə buyurduğu Qanunda bu yazını tapdılar: «İsrail övladları yeddinci ayın bayram günlərində çardaqlarda yaşasın».</verse>
        <verse osisID='Neh.8.15'>Onlar bütün şəhərlərdə və Yerusəlimdə bu xəbəri elan edib yaydılar: «Dağa çıxın, yazıldığı kimi çardaq qurmaq üçün zeytun, cır zeytun, mərsin, xurma və sıx yarpaqlı ağacların budaqlarını buraya gətirin».</verse>
        <verse osisID='Neh.8.16'>Bütün xalq çıxıb budaq gətirdi, hər kəs öz evinin damında, həyətlərində, Allah evinin həyətində, Su darvazasındakı meydanda və Efrayim darvazasındakı meydanda özlərinə çardaq düzəltdi.</verse>
        <verse osisID='Neh.8.17'>Bütün əsirlikdən geri qayıdan camaat çardaqlar düzəldib orada qaldı. Əslində Nun oğlu Yeşuanın dövründən bu günə qədər İsrail övladları belə etməmişdi. Çox böyük sevinc oldu.</verse>
        <verse osisID='Neh.8.18'>Ezra birinci gündən sonuncu günə qədər hər gün Allahın Qanun kitabından oxuyurdu. Onlar yeddi gün bayram keçirtdilər, səkkizinci gün isə qayda-qanuna görə təntənəli toplantı quruldu.  </verse>
      </chapter>
      <chapter osisID='Neh.9'>
        <verse osisID='Neh.9.1'>
          Həmin ayın iyirmi dördüncü günü İsrail övladları oruc tutaraq əyinlərində çul və başları toz-torpaq içində toplandı.</verse>
        <verse osisID='Neh.9.2'>İsrail övladları nəsli bütün yadellilərdən ayrılaraq durub öz günahlarını və atalarının şər işlərini etiraf etdi.</verse>
        <verse osisID='Neh.9.3'>Onlar olduqları yerdə dayanıb günün dörddə bir hissəsini özlərinin Allahı Rəbbin Qanun kitabından oxudular. Günün digər dörddə bir hissəsini isə günahlarını etiraf edib özlərinin Allahı Rəbbə səcdə qıldılar. </verse>
        <verse osisID='Neh.9.4'>Yeşua, Bani, Qadmiel, Şevanya, Bunni, Şerevya, Bani və Kenani Levililərin pilləkəninin üstünə qalxıb özlərinin Allahı Rəbbə uca səslə yalvardılar.</verse>
        <verse osisID='Neh.9.5'>Levililər – Yeşua, Qadmiel, Bani, Xaşavneya, Şerevya, Hodiya, Şevanya, Petahya dedilər: «Ayağa qalxın və əbədi olan Allahınız Rəbbə həmd edin! Qoy Sənin izzətli adına həmd olsun və etdiyiniz bütün həmdlərdən, şükürlərdən də çox ucaldılsın! </verse>
        <verse osisID='Neh.9.6'>Sən, yalnız Sən Rəbsən, göyləri, göylərin ən uca qatlarını və bütün səma cisimlərini, yer üzünü və onun məxluqlarını, dənizləri və içindəki hər şeyi Sən yaratdın və hamısına həyat verirsən. Səma cisimləri Sənə səcdə qılır!</verse>
        <verse osisID='Neh.9.7'>Ya Rəbb, Sən o Allahsan ki, İbramı seçib Xaldeylilərin Ur şəhərindən çıxararaq ona İbrahim adını verdin.</verse>
        <verse osisID='Neh.9.8'>Sən Öz önündə onun sadiq ürəyini gördün. Ona görə də Kənanlıların, Xetlilərin, Emorluların, Perizlilərin, Yevusluların və Qirqaşlıların diyarını İbrahim övladlarına vermək üçün onunla əhd kəsdin və sözlərini yerinə yetirdin. Çünki Sən adilsən. </verse>
        <verse osisID='Neh.9.9'>Misirdə atalarımızın çəkdikləri əziyyəti gördün və Qırmızı dənizin yanındakı fəryadlarını eşitdin.</verse>
        <verse osisID='Neh.9.10'>Fironla bütün əyanlarına və ölkəsinin bütün xalqına əlamətlər və möcüzələr göstərdin. Çünki Misirlilərin atalarımıza qarşı azğınlıq etdiyini bildin və bu günə kimi adını izzətləndirdin.</verse>
        <verse osisID='Neh.9.11'>Atalarımızın qarşısında dənizi yardın və onlar dənizin ortasında quru yerdən keçib getdilər. Onları təqib edənləri isə dərinliklərə, coşğun sulara atılan bir daş kimi atdın.</verse>
        <verse osisID='Neh.9.12'>Atalarımıza gündüz bulud dirəyi ilə, gecələr isə gedəcəkləri yolu nurlandırmaq üçün od dirəyi ilə yol göstərdin.</verse>
        <verse osisID='Neh.9.13'>Sina dağının üstünə enib onlarla göylərdən danışdın. Onlara ədalətli hökmlər, doğru qanunlar, yaxşı qaydalar və əmrlər verdin.</verse>
        <verse osisID='Neh.9.14'>Sən müqəddəs Şənbə gününü onlara bildirdin və qulun Musa vasitəsilə əmrləri, qaydaları və qanunu buyurdun.</verse>
        <verse osisID='Neh.9.15'>Atalarımız acanda onlara göylərdən çörək göndərdin. Susayanda onlar üçün qayadan su çıxardın. Atalarımıza əmr verdin ki, vəd etdiyin torpağa girib sahib olsunlar. </verse>
        <verse osisID='Neh.9.16'>Lakin atalarımız təkəbbürlü olub dikbaşlıq etdilər və Sənin əmrlərini dinləmədilər.</verse>
        <verse osisID='Neh.9.17'>İtaət etmək istəməyib Sənin onlar üçün göstərdiyin möcüzələri yada salmadılar, dikbaşlıq etdilər, üsyankarlıqları ilə köləlik həyatlarına qayıtmaq üçün özlərinə bir başçı təyin etdilər. Lakin Sən bağışlamağı sevən, lütfkar, rəhmli, çox səbirli və bol məhəbbəti olan Allah olduğuna görə onları tərk etmədin.</verse>
        <verse osisID='Neh.9.18'>Hətta atalarımız özləri üçün tökmə dana düzəldib “Budur, səni Misirdən çıxaran Allahın!” deyə böyük küfr edəndə</verse>
        <verse osisID='Neh.9.19'>Sən Öz böyük mərhəmətin naminə onları səhrada tək qoymadın. Gündüz onlara yolda bələdçilik etmək üçün bulud dirəyini, gecələr isə gedəcəkləri yolu nurlandırmaq üçün od dirəyini qabaqlarından əskik etmədin.</verse>
        <verse osisID='Neh.9.20'>Sən onlara nəsihət vermək üçün Öz xeyirxah Ruhunu verdin. İsrail övladlarının ağızlarından mannanı əsirgəmədin, susayanda su verdin.</verse>
        <verse osisID='Neh.9.21'>Qırx il onları səhrada bəslədin və onlar heç nədən korluq çəkmədi. Nə paltarları köhnəldi, nə ayaqları şişdi.</verse>
        <verse osisID='Neh.9.22'>Ölkələri və xalqları onlara təslim edərək torpaqlarını aralarında bölüşdürdün. Onlar Sixonun ölkəsini, yəni Xeşbon padşahının ölkəsini və Başan padşahı Oqun ölkəsini ələ keçirtdi.</verse>
        <verse osisID='Neh.9.23'>Övladlarını göydəki ulduzlar qədər çoxaltdın. Onların atalarına “oraya girib sahib olsunlar” deyə vəd etdiyin ölkəyə gətirdin.</verse>
        <verse osisID='Neh.9.24'>Onların övladları o torpağa girib sahib oldular. Sən oranın əhalisini – Kənanlıları onlara tabe etdirib padşahlarını ölkənin əhalisi ilə bərabər onlara təslim etdirdin ki, o adamlarla istədikləri kimi rəftar etsinlər.</verse>
        <verse osisID='Neh.9.25'>Onlar möhkəmlənmiş şəhərləri və bərəkətli torpağı tutub mal-dövlətlə dolu evlərə, qazılmış quyulara, bağlara, zeytunluqlara və bol-bol meyvə ağaclarına sahib oldular. Yeyib doydular, kökəldilər və verdiyin böyük nemətlər üçün sevindilər. </verse>
        <verse osisID='Neh.9.26'>Lakin onlar itaətsizlik edərək Sənə qarşı üsyankar oldular. Qanununa arxa çevirdilər, Sənə tərəf dönmək üçün onlara xəbərdarlıq edən peyğəmbərlərini öldürdülər və böyük küfr etdilər.</verse>
        <verse osisID='Neh.9.27'>Onda Sən onları düşmənə təslim etdin. Düşmənləri də onlara zülm etdilər. Sıxıntılı vaxtlarında İsrail övladları Sənə fəryad etdilər. Sən göylərdən eşitdin və Öz böyük mərhəmətinə görə onlara xilaskarlar göndərdin. Onlar da İsrail övladlarını düşmən əlindən qurtardılar.</verse>
        <verse osisID='Neh.9.28'>Lakin rahat olan kimi yenə Sənin nəzərində pis işlər gördülər. Buna görə də Sən onları düşmənə təslim etdin, düşmənləri də onlara hökm etdilər. Onlar yenə də Sənə fəryad etdilər, Sən də onları göylərdən eşidib Öz böyük mərhəmətinə görə dəfələrlə qurtardın.</verse>
        <verse osisID='Neh.9.29'>Onlara xəbərdarlıq etdin ki, Sənin Qanununa tərəf dönsünlər. Amma onlar təkəbbürlü olub əmrlərinə qulaq asmadılar və hökmlərini pozub günah etdilər. Halbuki o hökmlərə əməl edən hər kəs həyat tapar. Onlar inadkarlıqla Sənə arxa çevirib dikbaşlıq və itaətsizlik etdilər.</verse>
        <verse osisID='Neh.9.30'>Lakin Sən illər boyu onlarla səbirlə davrandın. Öz Ruhunla, peyğəmbərlərin vasitəsilə onlara xəbərdarlıq etdin. Onlar isə qulaq asmadılar və ona görə Sən onları ətraflarındakı xalqlara təslim etdin.</verse>
        <verse osisID='Neh.9.31'>Lakin Sən böyük mərhəmətinə görə İsrail övladlarını məhv olmağa qoymadın, onları tərk etmədin, çünki Sən lütfkar və rəhmli Allahsan. </verse>
        <verse osisID='Neh.9.32'>Ey Allahımız! Böyük, qüdrətli və zəhmli, əhdi və məhəbbəti saxlayan Allah! Aşşur padşahlarının dövründən bu günə qədər bizim çəkdiyimiz, padşahlarımızın, ağalarımızın, kahinlərimizin, peyğəmbərlərimizin, atalarımızın və bütün xalqının çəkdiyi əzab-əziyyət Sənin gözündə kiçik görünməsin.</verse>
        <verse osisID='Neh.9.33'>Sən haqlısan, başımıza gələn hər işdə bizimlə ədalətlə davrandın, biz isə pis işlər etdik.</verse>
        <verse osisID='Neh.9.34'>Padşahlarımız, rəislərimiz, kahinlərimiz, atalarımız Sənin Qanununa riayət etmədi. Sənin əmrlərinə və verdiyin xəbərdarlıqlara qulaq asmadılar.</verse>
        <verse osisID='Neh.9.35'>Onlar öz ölkələrində verdiyin böyük nemətlər içində, geniş, bərəkətli torpaqda belə, Sənə qulluq etmədilər və pis əməllərindən əl çəkmədilər.</verse>
        <verse osisID='Neh.9.36'>Budur, bu gün biz köləyik. Atalarımıza meyvəsini və gözəl məhsulunu yemək üçün verdiyin o torpaqda biz köləlik edirik.</verse>
        <verse osisID='Neh.9.37'>Günahlarımıza görə torpağımızın bol məhsulu üzərimizdə hökm sürən padşahlara nəsib olur. Bizim özümüzü də, heyvanlarımızı da istədikləri kimi idarə edirlər. Biz isə böyük zülm içindəyik. </verse>
        <verse osisID='Neh.9.38'>Bütün bunlara görə biz Səninlə yazılı sabit əhd bağlayırıq. Rəislərimiz, Levililərimiz və kahinlərimiz də bu əhdi möhürləyir».  </verse>
      </chapter>
      <chapter osisID='Neh.10'>
        <verse osisID='Neh.10.1'>
          Əhdi möhürləyənlər bunlar idi: Xakalya oğlu vali Nehemya, Sidqiya,</verse>
        <verse osisID='Neh.10.2'>Seraya, Azarya, Yeremya,</verse>
        <verse osisID='Neh.10.3'>Paşxur, Amarya, Malkiya,</verse>
        <verse osisID='Neh.10.4'>Xattuş, Şevanya, Malluk,</verse>
        <verse osisID='Neh.10.5'>Xarim, Meremot, Avdiya,</verse>
        <verse osisID='Neh.10.6'>Daniel, Ginneton, Baruk,</verse>
        <verse osisID='Neh.10.7'>Meşullam, Aviya, Miyamin,</verse>
        <verse osisID='Neh.10.8'>Maazya, Bilqay, Şemaya. Bunlar kahinlər idi. </verse>
        <verse osisID='Neh.10.9'>Levililər: Azanyanın oğlu Yeşua, Xenadad övladlarından Binnuy və Qedmiel,</verse>
        <verse osisID='Neh.10.10'>onların qardaşları Şevanya, Hodiya, Qelita, Pelaya, Xanan,</verse>
        <verse osisID='Neh.10.11'>Mikeya, Rexov, Xaşavya,</verse>
        <verse osisID='Neh.10.12'>Zakkur, Şerevya, Şevanya,</verse>
        <verse osisID='Neh.10.13'>Hodiya, Bani, Beninu. </verse>
        <verse osisID='Neh.10.14'>Xalqın başçıları: Paroş, Paxat-Moav, Elam, Zattu, Bani,</verse>
        <verse osisID='Neh.10.15'>Bunni, Azqad, Bevay,</verse>
        <verse osisID='Neh.10.16'>Adoniya, Biqvay, Adin,</verse>
        <verse osisID='Neh.10.17'>Ater, Xizqiya, Azzur,</verse>
        <verse osisID='Neh.10.18'>Hodiya, Xaşum, Besay,</verse>
        <verse osisID='Neh.10.19'>Xarif, Anatot, Nevay,</verse>
        <verse osisID='Neh.10.20'>Maqpiaş, Meşullam, Xezir,</verse>
        <verse osisID='Neh.10.21'>Meşezavel, Sadoq, Yaddua,</verse>
        <verse osisID='Neh.10.22'>Pelatya, Xanan, Anaya,</verse>
        <verse osisID='Neh.10.23'>Huşə, Xananya, Xaşşuv,</verse>
        <verse osisID='Neh.10.24'>Halloxeş, Pilxa, Şoveq,</verse>
        <verse osisID='Neh.10.25'>Rexum, Xaşavna, Maaseya,</verse>
        <verse osisID='Neh.10.26'>Axiya, Xanan, Anan,</verse>
        <verse osisID='Neh.10.27'>Malluk, Xarim, Baana. </verse>
        <verse osisID='Neh.10.28'>Qalan xalq – kahinlər, Levililər, məbəd qapıçıları, ilahiçilər, məbəd qulluqçuları, Allahın Qanununa görə ətraf xalqlardan ayrılan hər kəs arvadları, ağlıkəsən oğul və qızları ilə bərabər</verse>
        <verse osisID='Neh.10.29'>əsl soydaşları ilə birləşdi. Allahın qulu Musanın əli ilə verilmiş Qanuna görə hərəkət etmək, Xudavəndimiz Rəbbin bütün əmrlərinə, hökmlərinə və qanunlarına etina ilə əməl etmək üçün and içdilər. Əməl etməyənlərə isə lənət oxudular.</verse>
        <verse osisID='Neh.10.30'>And içdik ki, qızlarımızı ətrafımızdakı xalqlara verməyib onların qızlarını öz oğullarımıza almayacağıq.</verse>
        <verse osisID='Neh.10.31'>Ətraf xalqlara mənsub olanlar Şənbə günü yaxud başqa müqəddəs bir gündə satmaq üçün əşya yaxud taxıl gətirsələr, onlardan heç nə almayacağıq. Yeddi ildə bir dəfə torpağı dincə qoyacağıq və bütün borcları ləğv edəcəyik. </verse>
        <verse osisID='Neh.10.32'>Allahımızın məbədinin xidməti üçün ildə şekelin üçdə bir hissəsini verməyi öhdəmizə götürdük.</verse>
        <verse osisID='Neh.10.33'>Bu pul təqdim çörəkləri, daimi taxıl təqdimi, daimi yandırma qurbanı, Şənbə günləri, Təzə Ay mərasimləri və başqa bayramlar, müqəddəs sovqatlar, İsrail övladlarının günahını kəffarə etmək üçün günah qurbanları və Allahımızın məbədinin digər ehtiyacları üçündür. </verse>
        <verse osisID='Neh.10.34'>Biz kahinlər, Levililər və xalq hər il müəyyən vaxtda Allahımızın məbədini odunla təmin etmək üçün nəsillərimizə görə püşk atdıq. Bu odunlar Qanunda yazıldığı kimi Allahımız Rəbbin qurbangahında yandırılmalı idi.</verse>
        <verse osisID='Neh.10.35'>Hər il torpağımızın ilk məhsulunu və hər növlü ağacın nübarını Rəbbin məbədinə aparmalıyıq.</verse>
        <verse osisID='Neh.10.36'>Qanunda yazıldığı kimi ilk doğulan oğullarımızı, heyvanlarımızı, ilk doğulan mal-qara və qoyun-keçimizi Allahımızın məbədinə, orada xidmət edən kahinlərin yanına gətirməliyik.</verse>
        <verse osisID='Neh.10.37'>Həm də xəmirimizin, taxıl təqdimlərimizin, hər növ ağaclarımızın meyvəsinin, təzə şərablarımızın, zeytun yağımızın nübarını kahinlərə, Allahımızın məbədinin anbarına, torpaq məhsullarımızın onda bir hissəsini isə Levililərə gətirməliyik. Çünki işlədiyimiz bütün şəhərlərdə onda bir hissəni Levililər alır.</verse>
        <verse osisID='Neh.10.38'>Levililər onda bir hissəni alarkən Harun oğullarından olan kahin onlarla olacaq. Levililər isə alacaqları onda bir hissənin onda birini Allahımızın məbədinə, xəzinənin anbar otaqlarına aparacaq.</verse>
        <verse osisID='Neh.10.39'>Çünki İsrail övladları və Levililər taxılın, təzə şərabın və zeytun yağının təqdimlərini anbar otaqlarına gətirməlidir. Orada Müqəddəs məkanın qabları, xidmət edən kahinlər, məbəd qapıçıları və ilahiçilər olacaq. Beləcə biz Allahımızın məbədinə laqeyd yanaşmayacağıq.  </verse>
      </chapter>
      <chapter osisID='Neh.11'>
        <verse osisID='Neh.11.1'>
          Xalqın rəisləri Yerusəlimdə yerləşdi. Xalqın yerdə qalanı isə püşk atdı ki, hər on nəfərindən biri müqəddəs Yerusəlim şəhərinə yaşamağa getsin, doqquzu isə o biri şəhərlərdə yaşasın.</verse>
        <verse osisID='Neh.11.2'>Yerusəlimdə könüllü yaşamağa gedənlərin hamısına xalq xeyir-dua verdi. </verse>
        <verse osisID='Neh.11.3'>Yerusəlimdə yerləşən vilayət başçıları bunlardır. Ancaq bəzi İsraillilər, kahinlər, Levililər, məbəd qulluqçuları və Süleymanın əyanlarının oğulları Yəhuda şəhərlərində, hər kəs öz şəhərindəki mülkündə yerləşdi.</verse>
        <verse osisID='Neh.11.4'>Binyamin övladlarından və Yəhuda övladlarından bəziləri isə Yerusəlimdə məskunlaşdı.  Yəhuda övladları: Peres nəslindən Mahalalel oğlu Şefatya oğlu Amarya oğlu Zəkəriyyə oğlu Uzziya oğlu Ataya,</verse>
        <verse osisID='Neh.11.5'>Şilolu Zəkəriyyə oğlu Yoyariv oğlu Adaya oğlu Xazaya oğlu Qal-Xoze oğlu Baruk oğlu Maaseya.</verse>
        <verse osisID='Neh.11.6'>Peres övladlarından Yerusəlimdə yerləşən 468 nəfər igid adam idi. </verse>
        <verse osisID='Neh.11.7'>Binyamin övladları bunlardır: Yeşaya oğlu Yetiel oğlu Maaseya oğlu Qolaya oğlu Pedaya oğlu Yoed oğlu Meşullam oğlu Sallu və</verse>
        <verse osisID='Neh.11.8'>ondan sonra Qabbay, Sallay – 928 nəfər.</verse>
        <verse osisID='Neh.11.9'>Zikri oğlu Yoel onların rəhbəri idi, Hassenua oğlu Yəhuda isə şəhərin vali müavini idi. </verse>
        <verse osisID='Neh.11.10'>Kahinlərdən: Yoyariv oğlu Yedaya, Yakin,</verse>
        <verse osisID='Neh.11.11'>Axituv oğlu Merayot oğlu Sadoq oğlu Meşullam oğlu Xilqiya oğlu Allah evinin başçısı Seraya və</verse>
        <verse osisID='Neh.11.12'>məbəddə iş görən soydaşları – 822 nəfər; Malkiya oğlu Paşxur oğlu Zəkəriyyə oğlu Amsi oğlu Pelalya oğlu Yeroxam oğlu Adaya və</verse>
        <verse osisID='Neh.11.13'>onun nəsil başçısı olan soydaşları – 242 nəfər; İmmer oğlu Meşillemot oğlu Axzay oğlu Azarel oğlu Amaşsay və</verse>
        <verse osisID='Neh.11.14'>onun soydaşları – 128 nəfər igid döyüşçü. Haqqedolim oğlu Zavdiel onların rəhbəri idi. </verse>
        <verse osisID='Neh.11.15'>Levililərdən: Bunni oğlu Xaşavya oğlu Azriqam oğlu Xaşşuv oğlu Şemaya.</verse>
        <verse osisID='Neh.11.16'>Levililərin başçılarından Şabbetay və Yozavad Allah evinin bayır işlərini idarə edirdilər.</verse>
        <verse osisID='Neh.11.17'>Asəf oğlu Zavdi oğlu Mikeya oğlu Mattanya şükür duasını oxuyan məbəd ilahiçilərinin dəstə rəhbəri və soydaşlarından Baqbuqya onun müavini idi. Yedutun oğlu Qalal oğlu Şammua oğlu Avda da var idi.</verse>
        <verse osisID='Neh.11.18'>Müqəddəs şəhərdə yaşayan bütün Levililər 284 nəfər idi. </verse>
        <verse osisID='Neh.11.19'>Məbəd qapıçıları Aqquv, Talmon ilə qardaşları darvazalarda keşik çəkənlər, 172 nəfər idi. </verse>
        <verse osisID='Neh.11.20'>İsraillilərin, kahinlərin, Levililərin yerdə qalanları bütün Yəhuda şəhərlərində yaşayırdı. Hər kəs öz mülkündə yaşayırdı. </verse>
        <verse osisID='Neh.11.21'>Məbəd qulluqçuları isə Ofeldə qalırdı. Sixa və Gişpa onlara rəhbərlik edirdi. </verse>
        <verse osisID='Neh.11.22'>Allahın evindəki ibadətdə ilahilər oxuyan Asəf övladlarından Mikeya oğlu Mattanya oğlu Xaşavya oğlu Bani oğlu Uzzi Yerusəlimdə Levililərin rəhbəri idi.</verse>
        <verse osisID='Neh.11.23'>Bu ilahiçilər padşahın fərmanına tabe idi və hər gün vəzifələrini müəyyən edən qaydaları yerinə yetirirdi. </verse>
        <verse osisID='Neh.11.24'>Yəhuda oğlu Zerah övladlarından Meşezavel oğlu Petahya İsrail xalqının ümumi işlərində Fars padşahına kömək edirdi. </verse>
        <verse osisID='Neh.11.25'>Kəndlərə və tarlalarına gəlincə, Yəhuda övladlarından bəziləri Qiryat-Arba ilə qəsəbələrində, Divon ilə qəsəbələrində, Yeqqavseel ilə kəndlərində,</verse>
        <verse osisID='Neh.11.26'>Yeşuada, Moladada, Bet-Peletdə,</verse>
        <verse osisID='Neh.11.27'>Xasar-Şualda və Beer-Şeva ilə qəsəbələrində,</verse>
        <verse osisID='Neh.11.28'>Ziqlaqda, Mekona ilə qəsəbələrində,</verse>
        <verse osisID='Neh.11.29'>En-Rimmonda, Sorada, Yarmutda,</verse>
        <verse osisID='Neh.11.30'>Zanoahda, Adullam ilə kəndlərində, Lakiş ilə tarlalarında, Azeqa ilə qəsəbələrində qaldılar. Yaşadıqları məntəqə Beer-Şevadan Hinnom dərəsinə qədər idi. </verse>
        <verse osisID='Neh.11.31'>Binyamin övladları Gevadan başlayaraq Mikmas ilə Ayyada, Bet-El ilə qəsəbələrində,</verse>
        <verse osisID='Neh.11.32'>Anatot, Nov, Ananya,</verse>
        <verse osisID='Neh.11.33'>Xasor, Rama, Gittayim,</verse>
        <verse osisID='Neh.11.34'>Xadid, Sevoim, Nevallat,</verse>
        <verse osisID='Neh.11.35'>Lod, Ono və Sənətkarlar dərəsində məskən saldılar.</verse>
        <verse osisID='Neh.11.36'>Yəhudadakı Levililərin bəzi bölmələri Binyamin ərazisi üçün ayrıldı.  </verse>
      </chapter>
      <chapter osisID='Neh.12'>
        <verse osisID='Neh.12.1'>
          Şealtiel oğlu Zerubbabil ilə qayıdan kahinlər və Levililər bunlar idi: Seraya, Yeremya, Ezra,</verse>
        <verse osisID='Neh.12.2'>Amarya, Malluk, Xattuş,</verse>
        <verse osisID='Neh.12.3'>Şekanya, Rexum, Meremot,</verse>
        <verse osisID='Neh.12.4'>İddo, Ginnetoy, Aviya,</verse>
        <verse osisID='Neh.12.5'>Miyamin, Maadya, Bilqa,</verse>
        <verse osisID='Neh.12.6'>Şemaya, Yoyariv, Yedaya,</verse>
        <verse osisID='Neh.12.7'>Sallu, Amoq, Xilqiya, Yedaya. Bunlar Yeşuanın dövründə kahinlərin və qardaşlarının başçıları idi. </verse>
        <verse osisID='Neh.12.8'>Levililər: Yeşua, Binnuy, Qadmiel, Şerevya, Yəhuda, Mattanya. Mattanya qardaşları ilə birgə şükür ilahiləri üçün məsuliyyət daşıyırdı.</verse>
        <verse osisID='Neh.12.9'>Onların qardaşları Baqbuqya ilə Unni ibadətdə onların qarşısında dururdu. </verse>
        <verse osisID='Neh.12.10'>Yeşuadan Yoyaqim törədi, Yoyaqimdən Elyaşiv törədi, Elyaşivdən Yoyada törədi.</verse>
        <verse osisID='Neh.12.11'>Yoyadadan Yonatan törədi, Yonatandan Yaddua törədi. </verse>
        <verse osisID='Neh.12.12'>Yoyaqimin dövründə nəsil başçıları olan kahinlər bunlar idi: Seraya nəslindən Meraya, Yeremya nəslindən Xananya,</verse>
        <verse osisID='Neh.12.13'>Ezra nəslindən Meşullam, Amarya nəslindən Yehoxanan,</verse>
        <verse osisID='Neh.12.14'>Malluk nəslindən Yonatan, Şevanya nəslindən Yusif,</verse>
        <verse osisID='Neh.12.15'>Xarim nəslindən Adna, Merayot nəslindən Xelqay,</verse>
        <verse osisID='Neh.12.16'>İddo nəslindən Zəkəriyyə, Ginneton nəslindən Meşullam,</verse>
        <verse osisID='Neh.12.17'>Aviya nəslindən Zikri, Minyamin nəslindən, Moadya nəslindən Piltay,</verse>
        <verse osisID='Neh.12.18'>Bilqa nəslindən Şammua, Şemaya nəslindən Yehonatan,</verse>
        <verse osisID='Neh.12.19'>Yoyariv nəslindən Mattenay, Yedaya nəslindən Uzzi,</verse>
        <verse osisID='Neh.12.20'>Şallay nəslindən Qallay, Amoq nəslindən Ever,</verse>
        <verse osisID='Neh.12.21'>Xilqiya nəslindən Xaşavya, Yedaya nəslindən Netanel. </verse>
        <verse osisID='Neh.12.22'>Elyaşiv, Yoyada, Yoxanan və Yadduanın günlərində Levili nəsil başçıları və kahinlər Fars padşahı Daranın hökmranlığına qədər qeyd edilmişdi.</verse>
        <verse osisID='Neh.12.23'>Levili nəsil başçıları, Elyaşiv oğlu Yoxananın günlərinə qədər salnamələr kitabında yazıldı.</verse>
        <verse osisID='Neh.12.24'>Levililərin başçıları Xaşavya, Şerevya və Qadmiel oğlu Yeşua bir tərəfdə, qardaşları da o biri tərəfdə dayanıb Allah adamı Davudun əmrinə görə qarşılıqlı həmdlər və şükürlər edirdi.</verse>
        <verse osisID='Neh.12.25'>Mattanya, Baqbuqya, Avdiya, Meşullam, Talmon və Aqquv qapıçılıq edib darvazalardakı anbarları qoruyurdu.</verse>
        <verse osisID='Neh.12.26'>Bunlar Yosadaq oğlu Yeşua oğlu Yoyaqimin günlərində, vali Nehemya və ilahiyyatçı kahin Ezranın dövründə yaşayırdı. </verse>
        <verse osisID='Neh.12.27'>Yerusəlim divarının təqdisetmə mərasimini sevinclə, şükürlə, ilahilərlə, sinc, çəng və lira ilə keçirmək üçün Levililər yaşadıqları hər yerdən çağırılıb Yerusəlimə gətirildilər.</verse>
        <verse osisID='Neh.12.28'>Yerusəlim ətrafındakı sahədən və Netofalıların kəndlərindən,</verse>
        <verse osisID='Neh.12.29'>Bet-Qilqaldan və Geva ilə Azmavet çöllərindən ilahiçilər toplandı. Çünki ilahiçilər Yerusəlim ətrafında özləri üçün kəndlər salmışdılar. </verse>
        <verse osisID='Neh.12.30'>Kahinlər və Levililər özlərini pak edəndən sonra xalqı, darvazaları və divarı pak etdilər. </verse>
        <verse osisID='Neh.12.31'>Onda mən Yəhuda rəislərini divarın üstünə çıxartdım və şükür ilahiləri oxuyan iki böyük dəstə təyin etdim. Onlardan biri divarın üstü ilə sağ tərəfdən Peyin darvazasına doğru gedirdi.</verse>
        <verse osisID='Neh.12.32'>Onların ardınca Hoşaya və Yəhuda rəislərinin yarısı,</verse>
        <verse osisID='Neh.12.33'>Azarya, Ezra, Meşullam,</verse>
        <verse osisID='Neh.12.34'>Yəhuda, Binyamin, Şemaya, Yeremya,</verse>
        <verse osisID='Neh.12.35'>əllərində kərənaylarla kahinlərdən bəziləri – Asəf oğlu Zakkur oğlu Mikeya oğlu Mattanya oğlu Şemaya oğlu Yonatan oğlu Zəkəriyyə,</verse>
        <verse osisID='Neh.12.36'>qardaşları Şemaya, Azarel, Milalay, Gilalay, Maay, Netanel, Yəhuda, Xanani, Allah adamı Davudun musiqi alətləri ilə gedirdilər. İlahiyyatçı Ezra onların qabağında gedir.</verse>
        <verse osisID='Neh.12.37'>Çeşmə darvazası yanında və onların qarşısında divar yoxuşunda Davudun şəhərinin pilləkənləri ilə çıxıb Davudun sarayının üst tərəfindən şərqə doğru Su darvazasına qədər getdilər. </verse>
        <verse osisID='Neh.12.38'>Şükür ilahiləri oxuyanların o biri dəstəsi divarın üstü ilə sol tərəfə gedirdi. Mən xalqın yarısı ilə onların ardınca yeriyirdim. Sobalar qülləsindən keçib Geniş divara qədər,</verse>
        <verse osisID='Neh.12.39'>Efrayim darvazasının üstündən Köhnə darvaza, Balıqlar darvazası, Xananel qülləsi, Yüz qülləsi və Qoyun darvazasına qədər gedib Mühafizəçilər darvazasında dayandıq.</verse>
        <verse osisID='Neh.12.40'>Şükür ilahiləri oxuyanların iki dəstəsi Allah evinin yanında ayaq saxladı. Mən də hökumət məmurlarının yarısı ilə dayandım.</verse>
        <verse osisID='Neh.12.41'>Yanımda kərənay çalan kahinlər bunlar idi: Elyaqim, Maaseya, Minyamin, Mikeya, Elyoenay, Zəkəriyyə və Xananya;</verse>
        <verse osisID='Neh.12.42'>habelə Maaseya, Şemaya, Eleazar, Uzzi, Yehoxanan, Malkiya, Elam və Ezer. İlahiçilər İzrahyanın rəhbərliyi altında tərənnüm etdi.</verse>
        <verse osisID='Neh.12.43'>O gün çoxlu qurban kəsildi və şadlıq oldu, çünki Allah xalqa böyük sevinc bəxş etmişdi. Qadınlar və uşaqlar da sevinirdi və Yerusəlimin şənliyi uzaqlardan eşidilirdi. </verse>
        <verse osisID='Neh.12.44'>Elə o gün ianələrin, ilk məhsulun və onda bir hissələrin yığılacağı anbarları qorumaq üçün adamlar təyin edildi. Bütün bunlar Qanunda kahinlər və Levililər üçün nəzərdə tutulan şəhərlərin ətrafındakı tarlalardan anbarlara gətirilməli idi. Çünki Yəhudalılar ibadət edən kahinlərlə Levililərdən məmnun idi.</verse>
        <verse osisID='Neh.12.45'>Onlar, ilahiçilərlə məbəd qapıçıları Davud və oğlu Süleymanın əmrinə əsasən özlərinin Allahına xidmət edib pak olma mərasimini yerinə yetirdi.</verse>
        <verse osisID='Neh.12.46'>Çünki qədim zamanlarda – Davudun və Asəfin günlərində ilahiçilərin başçıları var idi və Allaha həmd və şükür mahnıları oxunurdu.</verse>
        <verse osisID='Neh.12.47'>Zerubbabilin və Nehemyanın günlərində bütün İsraillilər hər gün ilahiçiləri və məbəd qapıçılarını gündəlik paylar ilə təmin edirdi. Onlar Levililərə düşən payı ayırdı. Levililər də Harun övladlarına düşən payı ayırdı.  </verse>
      </chapter>
      <chapter osisID='Neh.13'>
        <verse osisID='Neh.13.1'>
            O gün Musanın kitabından oxundu və xalq qulaq asırdı. Bu kitabda belə bir yazı aşkar olundu: «Allahın camaatına Ammonlu və yaxud Moavlı heç vaxt daxil ola bilməz».</verse>
        <verse osisID='Neh.13.2'>Çünki Moav və Ammon övladları İsrail övladlarını çörək və su ilə qarşılamamışdı. Lakin İsrail övladlarına qarşı lənət oxumaq üçün Bilamı muzdla tutmuşdular. Allahımız isə lənəti xeyir-duaya çevirdi.</verse>
        <verse osisID='Neh.13.3'>İsrail övladları qanunu dinlədikdə bütün yadelliləri aralarından ayırdı. </verse>
        <verse osisID='Neh.13.4'>Bundan əvvəl Allahımızın məbədinin anbarlarına nəzarətçi təyin edilən kahin Elyaşiv Toviyanın yaxın tanışı olduğuna görə</verse>
        <verse osisID='Neh.13.5'>ona böyük bir otaq hazırlamışdı. Oraya əvvəllər taxıl təqdimləri, kündür, məbəd əşyaları, qanun üzrə Levililərə, ilahiçilərə və məbəd qapıçılarına verilən taxılın, təzə şərabın və zeytun yağının onda bir hissələri və kahinlərə verilən ianələr qoyulardı.</verse>
        <verse osisID='Neh.13.6'>Bu iş baş verəndə mən Yerusəlimdə deyildim. Ona görə ki Babil padşahı Artaxşastanın hakimiyyətinin otuz ikinci ilində onun hüzuruna getmişdim. Bir müddət sonra padşahdan izin alıb</verse>
        <verse osisID='Neh.13.7'>Yerusəlimə qayıtdım. Elyaşivin etdiyi pisliyi – Allah evinin həyətində Toviyaya bir otaq hazırladığı barədə xəbər aldım.</verse>
        <verse osisID='Neh.13.8'>Bu məni çox qəzəbləndirdi və Toviyanın bütün ev əşyalarını otaqdan bayıra atdım.</verse>
        <verse osisID='Neh.13.9'>Mənim əmrimlə otaqları təmizlədilər və Allah evinin əşyalarını, taxıl təqdimlərini kündürlə birgə oraya geri gətirdim. </verse>
        <verse osisID='Neh.13.10'>Bir də xəbər tutdum ki, Levililərin payları onlara verilmir və xidmət edən Levililərlə ilahiçilərin hər biri öz torpağına qayıtmışdır.</verse>
        <verse osisID='Neh.13.11'>Mən hökumət məmurlarını tənbeh edib dedim: «Nə üçün Allahın evinə etinasızlıq edilir?» Sonra Levililərlə ilahiçiləri toplayıb yerlərinə qaytardım.</verse>
        <verse osisID='Neh.13.12'>Bütün Yəhudalılar anbarlara taxılın, təzə şərabın və zeytun yağının onda bir hissələrini gətirdilər.</verse>
        <verse osisID='Neh.13.13'>Kahin Şelemyanı, ilahiyyatçı Sadoqu və Levililərdən Pedayanı anbarlara nəzarətçi və Mattanya oğlu Zakkur oğlu Xananı onların köməkçisi təyin etdim. Bu adamlar etimada layiq sayıldıqlarına görə qardaşlarına paybölmə işi onlara düşdü. </verse>
        <verse osisID='Neh.13.14'>Ey Allahım, buna görə məni yadda saxla. Allahımın məbədi və oradakı xidmətlər üçün etdiyim yaxşı işlərimi yoxa çıxarma! </verse>
        <verse osisID='Neh.13.15'>O günlər Yəhudada gördüm ki, bəzi adamlar Şənbə günü üzüm sıxılan yerdə ayaqları ilə üzüm sıxırdı və içəri taxıl gətirib eşşəklərin üstünə yükləyirdi. Şərab, üzüm, əncir və hər cür yükləri də Şənbə günündə Yerusəlimin içinə gətirirdilər. Həmin gün mən ərzaq satanları töhmətləndirdim.</verse>
        <verse osisID='Neh.13.16'>Orada yaşayan Surlular balıq, hər cür mallar gətirərək Şənbə günü Yerusəlimdə Yəhudalılara satırdı.</verse>
        <verse osisID='Neh.13.17'>Yəhuda əyanlarını töhmətləndirib onlara dedim: «Nə üçün bu pis işi görüb Şənbə gününü murdar edirsiniz?</verse>
        <verse osisID='Neh.13.18'>Atalarımız belə işlər etmədilərmi? Allahımız bütün bu bəlaları bizim və bu şəhərin üzərinə buna görə gətirmədimi? Siz isə Şənbə gününü murdar edərək Onun İsrail övladlarına qəzəbini artırırsınız». </verse>
        <verse osisID='Neh.13.19'>Yerusəlim darvazalarında Şənbənin başlayacağı axşamçağı əmr etdim ki, qapılar qıfıllansın. Şənbə bitənə qədər qapıların açılmamasını tapşırdım. Bəzi nökərlərimi də darvazaların qabağına qoymuşdum ki, Şənbə günü şəhərə heç bir yük gətirilməsin.</verse>
        <verse osisID='Neh.13.20'>Tacirlər və hər cür mal satanlar bir-iki dəfə Yerusəlimdən kənarda gecələmişdi.</verse>
        <verse osisID='Neh.13.21'>Mən onlara xəbərdarlıq edərək dedim: «Nə üçün divarın yanında gecələyirsiniz? Bir də belə etsəniz, sizə əl qaldıraram!» Tacirlər də o vaxtdan Şənbə günü gəlmədilər.</verse>
        <verse osisID='Neh.13.22'>Sonra mən Levililərə əmr etdim ki, Şənbə gününü təqdis etmək üçün özlərini təmizləyib gəlsinlər və darvazaların keşiyini çəksinlər. </verse>
        <verse osisID='Neh.13.23'>Həm də o günlər Aşdodlu, Ammonlu və Moavlılardan arvad alan Yəhudiləri də gördüm.</verse>
        <verse osisID='Neh.13.24'>Onların uşaqlarının yarısı Aşdod dilində yaxud digər xalqların dilində danışırdı, ancaq Yəhudi dilində danışa bilmirdi.</verse>
        <verse osisID='Neh.13.25'>Mən onları tənbeh və lənət etdim. Bəzilərini isə döyüb saçlarını yoldum. O adamlara Allah haqqına and içdirib dedim: «Qızlarınızı yadelli oğullarına verməyin, oğullarınıza və özünüzə onların qızlarını almayın.</verse>
        <verse osisID='Neh.13.26'>İsrail padşahı Süleyman buna görə günaha batmadımı? Çox millətlərin arasında onun kimi padşah yox idi və o, Allahın sevimlisi idi. Allah onu bütün İsrail üzərinə padşah etdi, lakin yadelli qadınlar onu belə, günaha saldılar.</verse>
        <verse osisID='Neh.13.27'>İndi siz Allahımıza qarşı xainlik edib yadelli qadınlar alırsınız? Etdiyiniz bu böyük pisliyə yol verərikmi?» </verse>
        <verse osisID='Neh.13.28'>Baş kahin Elyaşivin oğlu Yoyadanın oğullarından biri Xoronlu Sanballatın kürəkəni idi. Buna görə də onu yanımdan qovdum. </verse>
        <verse osisID='Neh.13.29'>Ey Allahım, onları yadda saxla, çünki onlar kahinliyi, kahinlər və Levililərlə kəsdiyin əhdi murdar etdilər! </verse>
        <verse osisID='Neh.13.30'>Beləliklə, xalqı bütün yadelli ənənələrdən təmizlədim. Kahinlərlə Levililərin vəzifələrini müəyyənləşdirdim. Hər kəsin öz işi var idi.</verse>
        <verse osisID='Neh.13.31'>Müəyyən edilmiş vaxtda odun gətirilməsini və ilk nübarın təqdim edilməsini təşkil etdim. </verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText osisIDWork='NorthernAzeri' osisRefWork='Bible' xml:lang='az'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='NorthernAzeri'>
        <title>Northern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>Northern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>NorthernAzeri</identifier>
        <source>no entry TextSource in sword.conf found</source>
        <language type='IETF'>az</language>
        <relation/>
        <coverage>provide the bible to the nations of the world</coverage>
        <rights>Copyrighted Kutsul Kitab; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Rom'>
      <chapter osisID='Rom.1'>
        <verse osisID='Rom.1.1'>İsa Məsihin qulu, həvari olmağa çağırılmış, Allahın Müjdəsini yaymaq üçün seçilmiş mən Pauldan salam!</verse>
        <verse osisID='Rom.1.2'>Allahın Öz peyğəmbərləri vasitəsilə Müqəddəs Yazılarda əvvəlcədən vəd etdiyi o Müjdə</verse>
        <verse osisID='Rom.1.3'>Oğlu Rəbbimiz İsa Məsih haqqındadır. O, cismən Davud nəslindəndir, müqəddəslik Ruhuna görə isə ölülər arasından dirilərək Allahın Oğlu olduğu qüdrətlə elan olundu.</verse>
        <verse osisID='Rom.1.4'>Oğlu Rəbbimiz İsa Məsih haqqındadır. O, cismən Davud nəslindəndir, müqəddəslik Ruhuna görə isə ölülər arasından dirilərək Allahın Oğlu olduğu qüdrətlə elan olundu.</verse>
        <verse osisID='Rom.1.5'>Biz Onun vasitəsilə lütfə və həvariliyə nail olduq ki, Onun adı naminə bütün millətlərdən olan insanları imana itaət etməyə çağıraq.</verse>
        <verse osisID='Rom.1.6'>Siz də İsa Məsihə məxsus olmaq üçün çağırılmış o insanların arasındasınız.</verse>
        <verse osisID='Rom.1.7'>Romada yaşayan, Allahın sevdiyi və müqəddəs olmağa çağırdığı sizin hamınıza Atamız Allahdan və Rəbb İsa Məsihdən lütf və sülh olsun! </verse>
        <verse osisID='Rom.1.8'>Hər şeydən əvvəl, hamınız üçün İsa Məsihin vasitəsilə Allahıma şükür edirəm ki, imanınız bütün dünyada elan olunur.</verse>
        <verse osisID='Rom.1.9'>Oğlunun Müjdəsini yaymaqda bütün qəlbimlə ibadət etdiyim Allah şahidimdir ki, mən sizi necə daim yada salıram.</verse>
        <verse osisID='Rom.1.10'>Dualarımda həmişə yalvarıram ki, Allahın iradəsi ilə nəhayət yanınıza gəlməyə nail olum.</verse>
        <verse osisID='Rom.1.11'>Çünki sizi qüvvətləndirmək üçün sizə ruhani bir ənam çatdırmaq məqsədindəyəm; buna görə də sizi görmək üçün həsrət çəkirəm.</verse>
        <verse osisID='Rom.1.12'>Daha doğrusu, mən aranızda olarkən bir-birimizin imanı ilə qarşılıqlı halda ruhlanaq.</verse>
        <verse osisID='Rom.1.13'>Ey qardaşlar, bixəbər olmağınızı istəmirəm ki, başqa millətlərdən olan digərləri arasında etdiyim kimi sizin aranızda da əməyimin bəhrəsini götürüm deyə dəfələrlə yanınıza gəlmək niyyətində olmuşam, amma indiyədək maneələrə rast gəldim.</verse>
        <verse osisID='Rom.1.14'>Mən həm Yunanlara, həm də barbarlara, həm aqillərə, həm də cahillərə borcluyam.</verse>
        <verse osisID='Rom.1.15'>Bu səbəbdən mən Romada yaşayan sizlərə də bacardığım qədər Müjdəni yaymağa həvəsim var. </verse>
        <verse osisID='Rom.1.16'>Mən Müjdədən utanmıram, çünki o, iman edən hər kəsin – əvvəlcə Yəhudinin, sonra da Yunanın xilası üçün Allahın qüdrətidir.</verse>
        <verse osisID='Rom.1.17'>Müjdədə Allahın salehliyi aşkar olur və bu salehlik tamamilə imanla əldə edilir. Necə ki yazılıb: «Saleh adam imanla yaşayacaq». </verse>
        <verse osisID='Rom.1.18'>Həqiqətə haqsızlıqla əngəl törədən adamların hər cür allahsızlığı və haqsızlığı ucbatından Allahın qəzəbi göydən aşkar olur.</verse>
        <verse osisID='Rom.1.19'>Çünki Allah haqqında məlum olan şeylər onlara aşkardır, Allah Özü bunu onlara aşkar edib.</verse>
        <verse osisID='Rom.1.20'>Dünyanın yaradılışından bəri Allahın gözə görünməyən xüsusiyyətləri, yəni əbədi qüdrəti və ilahiliyi Onun yaratdıqları vasitəsilə üzə çıxır. Buna görə də onlar üzrsüzdür.</verse>
        <verse osisID='Rom.1.21'>Adamlar Allahı tanıdıqları halda Ona nə Allah kimi izzət verdilər, nə də şükür etdilər. Əksinə, boş düşüncələrə uydular və axmaq ürəklərini qaranlıq bürüdü.</verse>
        <verse osisID='Rom.1.22'>Müdrik olduqlarını iddia etdikləri halda ağılsız olub,</verse>
        <verse osisID='Rom.1.23'>fani olmayan Allahın izzətini fani olan insana, quşlara, dördayaqlılara və sürünənlərə bənzəyən bütlərlə əvəz etdilər. </verse>
        <verse osisID='Rom.1.24'>Buna görə də Allah onları ürəklərinin şəhvəti üzündən murdarlığa təslim etdi ki, bir-birlərinin bədənini rüsvay etsinlər.</verse>
        <verse osisID='Rom.1.25'>Onlar Allahın həqiqətini yalanla əvəz etdilər, Yaradanın yerinə yaradılışa səcdə və ibadət etdilər; o Yaradana əbədi alqış olsun! Amin. </verse>
        <verse osisID='Rom.1.26'>Bu səbəbdən Allah onları öz rəzil həvəslərinə təslim etdi. Onların qadınları təbii əlaqəni qeyri-təbii əlaqə ilə əvəz etdilər,</verse>
        <verse osisID='Rom.1.27'>eyni tərzdə kişilər də qadınla olan təbii əlaqədən əl çəkib bir-birlərinə şəhvətlə qızdılar; kişilər kişilərlə rüsvayçılıq edib öz daxillərində rəzilliklərinə layiq cəzanı aldılar. </verse>
        <verse osisID='Rom.1.28'>Allahı şüurlarında saxlamağı yanlış saydıqları üçün Allah da onları yanlış düşüncələrə təslim etdi ki, ədəbsiz işlər görsünlər.</verse>
        <verse osisID='Rom.1.29'>Onlar hər cür haqsızlıq, pislik, tamahkarlıq və kinlə doldular; paxıllıq, qatillik, münaqişə ruhu, hiylə və pis niyyətlə dolub-daşdılar. Onlar qeybətçi,</verse>
        <verse osisID='Rom.1.30'>böhtançı, Allaha nifrət edən, söyüşçü, məğrur, təkəbbürlü, pis işlərdə bacarıqlı, ata-anaya itaətsiz,</verse>
        <verse osisID='Rom.1.31'>axmaq, xain, şəfqətsiz və rəhmsizdir.</verse>
        <verse osisID='Rom.1.32'>Hərçənd ki belə işlərlə məşğul olanların ölümə layiq olduğu barədə Allahın ədalətli hökmünü bilirlər, amma yenə də bu işləri görürlər, hətta belə işlər görən başqalarını da alqışlayırlar.  </verse>
      </chapter>
      <chapter osisID='Rom.2'>
        <verse osisID='Rom.2.1'>
           Beləliklə, sən ey başqasını mühakimə edən adam, kim olursansa-ol, sən də üzrsüzsən. Çünki başqasını mühakimə edərkən özünü də məhkum edirsən. Ona görə ki başqasını mühakimə etdiyin halda özün də həmin işləri görürsən.</verse>
        <verse osisID='Rom.2.2'>Bizsə bilirik ki, belə işlərlə məşğul olanlara Allah həqiqətə əsasən hökm çıxarır.</verse>
        <verse osisID='Rom.2.3'>Ey belə işlərlə məşğul olanları mühakimə edərək özü də həmin işləri görən insan! Məgər elə güman edirsən ki, Allahın hökmündən qaça biləcəksən?</verse>
        <verse osisID='Rom.2.4'>Yaxud sən Allahın zəngin xeyirxahlığına, həlimliyinə və səbirli olmağına xor baxırsan? Bəs anlamırsan ki, Onun xeyirxahlığı səni tövbəyə yönəldir?</verse>
        <verse osisID='Rom.2.5'>Amma sən Allahın qəzəbinin və ədalətli hökmünün zahir olacağı gün inadkarlığına və tövbə etməyən ürəyinə görə özün üçün qəzəb toplayırsan;</verse>
        <verse osisID='Rom.2.6'>Allah hər kəsə əməlinə görə əvəzini verəcək:</verse>
        <verse osisID='Rom.2.7'>dözümlə yaxşı əməl sahibi olaraq izzət, hörmət və ölməzlik axtaranlara əbədi həyat,</verse>
        <verse osisID='Rom.2.8'>özlərini göstərərək həqiqətə tabe olmayıb haqsızlığa baş əyənlərə isə qəzəb və hiddət göndərəcək.</verse>
        <verse osisID='Rom.2.9'>Pislik edən hər kəsə – əvvəlcə Yəhudiyə, sonra da Yunana əziyyət və sıxıntı,</verse>
        <verse osisID='Rom.2.10'>yaxşı əməl sahibi olan hər kəsə isə – əvvəlcə Yəhudiyə, sonra da başqa millətdən olana izzət, hörmət və sülh verəcək.</verse>
        <verse osisID='Rom.2.11'>Çünki Allah insanlar arasında tərəfkeşlik etməz. </verse>
        <verse osisID='Rom.2.12'>Qanunu bilmədən günah edənlərin hamısı Qanunu bilməsələr də, həlak olacaqlar. Qanunu bilərək günah edənlərin də hamısı Qanunla mühakimə olunacaq.</verse>
        <verse osisID='Rom.2.13'>Çünki Allahın nəzərində Qanunu eşidənlər deyil, ona əməl edənlər saleh sayılır.</verse>
        <verse osisID='Rom.2.14'>Beləcə Qanuna malik olmayan başqa millətlər təbiətlərinə görə Qanuna əməl edəndə Qanuna malik olmadıqları halda onlar özləri üçün qanun olur.</verse>
        <verse osisID='Rom.2.15'>Onlar bununla göstərirlər ki, Qanunun tələbləri ürəklərində yazılıb. Onların vicdanı buna şahiddir, düşüncələri də onları gah ittiham, gah da müdafiə edir.</verse>
        <verse osisID='Rom.2.16'>Mənim elan etdiyim Müjdəyə görə, Allahın Məsih İsa vasitəsilə insanların gizli işlərini mühakimə edəcəyi gün belə olacaq. </verse>
        <verse osisID='Rom.2.17'>Ey özünü Yəhudi adlandıran! Qanuna güvənərək Allahla öyünürsən;</verse>
        <verse osisID='Rom.2.18'>Onun iradəsini bilirsən, Qanundan təlim aldığın üçün ən üstün dəyərləri ayırd edirsən;</verse>
        <verse osisID='Rom.2.19'>əminsən ki, Qanunda bilik və həqiqətin əsasını tapdığın üçün korlara bələdçi, zülmətdə olanlara işıq, ağılsızlara tərbiyəçi, uşaqlara müəllimsən.</verse>
        <verse osisID='Rom.2.20'>əminsən ki, Qanunda bilik və həqiqətin əsasını tapdığın üçün korlara bələdçi, zülmətdə olanlara işıq, ağılsızlara tərbiyəçi, uşaqlara müəllimsən.</verse>
        <verse osisID='Rom.2.21'>Bəs nə üçün başqalarını öyrətdiyin halda özün öyrənmirsən? Oğurlamamağı bəyan edərkən özün oğurlayırsan?</verse>
        <verse osisID='Rom.2.22'>«Zina etmə» dediyin halda özün zina edirsən? Bütlərdən iyrənərkən məbədləri soyursan?</verse>
        <verse osisID='Rom.2.23'>Qanunla öyünməyinə baxmayaraq, onu pozub Allahı hörmətdən salırsan.</verse>
        <verse osisID='Rom.2.24'>Axı belə yazılıb: «Sizin üzünüzdən millətlər arasında Allahın adına küfr edilir». </verse>
        <verse osisID='Rom.2.25'>Sünnətin yalnız o zaman faydası var ki, sən Qanuna əməl edəsən. Əgər sən Qanunu pozursansa, sünnətli olduğun halda sünnətsiz adam kimi olursan.</verse>
        <verse osisID='Rom.2.26'>Eləcə də əgər sünnət olunmamış adam Qanunun ədalətli tələblərinə riayət edirsə, sünnət olunmamasına baxmayaraq, sünnətli sayılır.</verse>
        <verse osisID='Rom.2.27'>Onda cismən sünnət olunmadığı halda Qanuna əməl edən adam səni mühakimə edəcək; sən ki yazılı Qanuna və sünnətə malik olduğun halda Qanunu pozursan.</verse>
        <verse osisID='Rom.2.28'>Çünki zahirən Yəhudi olan Yəhudi deyil, zahirən və cismən sünnət olunan da sünnətli deyil.</verse>
        <verse osisID='Rom.2.29'>Yalnız daxilən Yəhudi olan Yəhudidir. Sünnət də ürəyə aid olub, yazılı Qanuna görə deyil, Ruhun işidir. Belə adamın tərifi də insandan yox, Allahdan gələr.  </verse>
      </chapter>
      <chapter osisID='Rom.3'>
        <verse osisID='Rom.3.1'>
          Bəs Yəhudi olmağın nə üstünlüyü var? Sünnətin faydası nədir?</verse>
        <verse osisID='Rom.3.2'>Hər cəhətdən böyük üstünlüyü var. Hər şeydən əvvəl, Allahın sözləri Yəhudilərə əmanət edilib.</verse>
        <verse osisID='Rom.3.3'>Əgər onlardan bəzisi iman etmədisə, onda nə olacaq? Məgər onların imansızlığı Allahın sədaqətini ləğv edə bilər?</verse>
        <verse osisID='Rom.3.4'>Əsla! Bütün insanlar yalançı olsa da, Allah haqlıdır. Necə ki yazılıb:  «Sən Öz sözlərində haqlı çıxacaqsan,Mühakimə etdiyin zaman qalib gələcəksən».</verse>
        <verse osisID='Rom.3.5'>Bəs bizim haqsızlığımız Allahın ədalətli olduğunu üzə çıxarırsa, onda nə deyə bilərik? İnsanların düşündüyü kimi soruşuram: Allah üzərimizə qəzəbini gətirən zaman haqsızdırmı?</verse>
        <verse osisID='Rom.3.6'>Əsla, haqlıdır! Bəs Allah dünyanı başqa cür necə mühakimə edə bilər?</verse>
        <verse osisID='Rom.3.7'>«Bəs mənim yalanım Allahın həqiqətini ucaldıb Ona izzət gətirirsə, nə üçün mən üstəlik bir günahkar kimi mühakimə olunmalıyam?» deyə soruşa bilərlər.</verse>
        <verse osisID='Rom.3.8'>Belə isə, «gəlin pislik edək ki, bundan yaxşılıq əmələ gəlsin» deyə bilərikmi? Bəzi adamlar bizə böhtan atıb söyləyir ki, biz belə öyrədirik. Belə söyləyənlər haqlı olaraq cəza alacaq. </verse>
        <verse osisID='Rom.3.9'>Bəs nə deyək? Biz Yəhudilərin üstünlüyü varmı? Əlbəttə, yox! Çünki biz artıq həm Yəhudiləri, həm də Yunanları təqsirləndirdik ki, onların hamısı günahın hökmü altındadır.</verse>
        <verse osisID='Rom.3.10'>Necə ki yazılıb:  «Saleh olan yoxdur,Bir nəfər belə, yoxdur.</verse>
        <verse osisID='Rom.3.11'>Dərk edən bir kəs yoxdur,Allahı axtaran yoxdur.</verse>
        <verse osisID='Rom.3.12'>Hamısı yoldan azıb,Onlardan fayda yoxdur.Bir nəfər də olsunYaxşı iş görən yoxdur».</verse>
        <verse osisID='Rom.3.13'>«Boğazları açıq qəbirdir,Dilləri yalan danışır».«Dodaqlarında gürzə zəhəri var».</verse>
        <verse osisID='Rom.3.14'>«Ağızları lənət və acı sözlərlə doludur».</verse>
        <verse osisID='Rom.3.15'>«Ayaqları qan tökməyə tələsir,</verse>
        <verse osisID='Rom.3.16'>Yollarında viranəlik və fəlakət var,</verse>
        <verse osisID='Rom.3.17'>Əmin-amanlıq yolu nədir, bilmirlər».</verse>
        <verse osisID='Rom.3.18'>«Onların gözündə Allah qorxusu yoxdur». </verse>
        <verse osisID='Rom.3.19'>Biz bilirik ki, Qanunda deyilənlərin hamısı Qanunun hökmü altında olanlara aiddir; belə ki bütün dillər sussun və bütün dünya Allahın hökmünə məruz qalsın.</verse>
        <verse osisID='Rom.3.20'>Beləliklə, Qanuna əməl etməklə heç bir insan Allahın önündə saleh sayılmayacaq. Çünki Qanun vasitəsilə günah dərk olunur. </verse>
        <verse osisID='Rom.3.21'>Amma indi Qanuna bağlı olmayaraq Allahdan gələn salehlik zahir olub. Buna Qanun da, Peyğəmbərlərin yazıları da şəhadət edir.</verse>
        <verse osisID='Rom.3.22'>Allahdan gələn bu salehlik İsa Məsihə iman vasitəsilə Ona iman gətirənlərin hamısına verilir. Heç kəsə fərq qoyulmur.</verse>
        <verse osisID='Rom.3.23'>Çünki hamı günah edib, Allahın izzətindən məhrum olub</verse>
        <verse osisID='Rom.3.24'>və Onun lütfü ilə də Məsih İsada satın alınmağa nail olaraq bir hədiyyə kimi saleh sayılır.</verse>
        <verse osisID='Rom.3.25'>Allah İsanı kəffarə qurbanı olaraq təqdim etdi ki, iman edənlərin günahları Onun qanı vasitəsilə bağışlansın. Bunu Öz salehliyini göstərmək üçün etdi. Çünki səbirli olub qabaqca edilən günahları cəzasız qoymuşdu.</verse>
        <verse osisID='Rom.3.26'>Bunu etdi ki, indiki zamanda salehliyini zahir etsin; beləcə Özü ədalətli olsun, İsaya olan imana əsaslananı da saleh saysın. </verse>
        <verse osisID='Rom.3.27'>Bəs biz nə ilə öyünə bilərik? Heç bir şeylə. Hansı ehkama əsaslana bilərik? Qanuna əməl etmək ehkamınamı? Xeyr, yalnız iman ehkamına!</verse>
        <verse osisID='Rom.3.28'>Çünki bu nəticəyə gəlirik ki, insan Qanuna əməl etməklə deyil, iman vasitəsilə saleh sayılır.</verse>
        <verse osisID='Rom.3.29'>Məgər Allah yalnız Yəhudilərin Allahıdır? Başqa millətlərin də Allahı deyilmi? Əlbəttə, başqa millətlərin də Allahıdır.</verse>
        <verse osisID='Rom.3.30'>Çünki yalnız bir Allah var və O, sünnətliləri imanla, sünnətsizləri də iman vasitəsilə saleh sayacaq.</verse>
        <verse osisID='Rom.3.31'>Onda biz iman vasitəsilə Qanunu ləğv edirikmi? Əsla! Əksinə, onu bir daha təsdiq edirik.  </verse>
      </chapter>
      <chapter osisID='Rom.4'>
        <verse osisID='Rom.4.1'>
          Bəs onda cismani əcdadımız İbrahim haqqında nə deyə bilərik? O nə əldə etdi?</verse>
        <verse osisID='Rom.4.2'>Əgər İbrahim öz əməlləri ilə saleh sayılsaydı, öyünməyə haqqı olardı, amma Allahın önündə yox.</verse>
        <verse osisID='Rom.4.3'>Müqəddəs Yazı nə deyir?  «İbrahim Allaha iman etdi və bu ona salehlik sayıldı».</verse>
        <verse osisID='Rom.4.4'>Əməl edənin muzdu ona hədiyyə sayılmaz, bu onun haqqıdır.</verse>
        <verse osisID='Rom.4.5'>Lakin əməl etməyib allahsız adamları saleh sayan Allaha iman edən şəxsin imanı ona salehlik sayılır.</verse>
        <verse osisID='Rom.4.6'>Davud da o adamın bəxtiyarlığından danışır ki, Allah əməlinə baxmayıb onu saleh sayır:</verse>
        <verse osisID='Rom.4.7'>«Üsyankarlığı bağışlanan,Günahı əfv olunan insanNə bəxtiyardır!</verse>
        <verse osisID='Rom.4.8'>Rəbb tərəfindən təqsirkar sayılmayan insanNə bəxtiyardır!» </verse>
        <verse osisID='Rom.4.9'>Məgər bu bəxtiyarlıq yalnız sünnətlilərə məxsusdur, yoxsa sünnətsizlərə də aiddir? Bəli, biz deyirik ki, İbrahimin imanı ona salehlik sayıldı.</verse>
        <verse osisID='Rom.4.10'>Nə vəziyyətdə sayıldı? Sünnət olunandan sonra, yoxsa sünnət olunandan əvvəl? Sünnət olunandan sonra deyil, sünnət olunandan əvvəl!</verse>
        <verse osisID='Rom.4.11'>O, sünnətsiz ikən imanla malik olduğu salehliyi təsdiq edən möhür olaraq sünnət əlamətini aldı. Beləcə İbrahim sünnətsiz olaraq iman edən hamının atası oldu ki, onlara da imanları salehlik sayılsın.</verse>
        <verse osisID='Rom.4.12'>Atamız İbrahim həm də o sünnətli olanların atası oldu ki, sadəcə sünnətli olmaqla qalmayıb, onun sünnət edilməmişdən əvvəl malik olduğu iman izi ilə gedirlər. </verse>
        <verse osisID='Rom.4.13'>Çünki İbrahimə və onun nəslinə dünyanı irs almaq vədi Qanun vasitəsilə deyil, imanla saleh sayılmaq vasitəsilə verildi.</verse>
        <verse osisID='Rom.4.14'>Əgər Qanuna əsaslananlar varis olsaydı, onda iman mənasız, vəd də təsirsiz olardı.</verse>
        <verse osisID='Rom.4.15'>Çünki qanun Allahın qəzəbini üzə çıxarır. Amma qanun olmayan yerdə onun pozulması da olmur. </verse>
        <verse osisID='Rom.4.16'>Buna görə də vəd imanla həyata keçir ki, Allahın lütfünə bağlı olsun və İbrahimin bütün nəslini – yalnız Qanuna deyil, İbrahimin malik olduğu həmin imana da əsaslananları əhatə etsin. İbrahim iman etdiyi Allahın – ölülərə həyat verən, yoxluqdan varlıq yaradan Allahın önündə hamımızın atasıdır. Necə ki yazılıb: «Səni çoxlu millətin atası etdim». </verse>
        <verse osisID='Rom.4.17'>Buna görə də vəd imanla həyata keçir ki, Allahın lütfünə bağlı olsun və İbrahimin bütün nəslini – yalnız Qanuna deyil, İbrahimin malik olduğu həmin imana da əsaslananları əhatə etsin. İbrahim iman etdiyi Allahın – ölülərə həyat verən, yoxluqdan varlıq yaradan Allahın önündə hamımızın atasıdır. Necə ki yazılıb: «Səni çoxlu millətin atası etdim». </verse>
        <verse osisID='Rom.4.18'>Heç bir ümid olmadığı halda İbrahim çoxlu millətin atası olacağına ümidlə inandı. Çünki ona deyilmişdi ki, «nəslin o qədər olacaq».</verse>
        <verse osisID='Rom.4.19'>Hətta təxminən yüz yaşında ikən öz bədəninin artıq ölüyə bənzədiyini, arvadı Saranın da bətninin ölü olduğunu anladı, amma imanı azalmadı.</verse>
        <verse osisID='Rom.4.20'>Allahın vədinə imansızlıqla şübhə etmədi, əksinə, imanında möhkəm durub Allahı izzətləndirdi.</verse>
        <verse osisID='Rom.4.21'>Tamamilə əmin idi ki, Allah verdiyi vədi yerinə yetirməyə də qadirdir.</verse>
        <verse osisID='Rom.4.22'>Buna görə də imanı ona salehlik sayıldı.</verse>
        <verse osisID='Rom.4.23'>«Salehlik sayıldı» sözləri yalnız İbrahim üçün yazılmayıb;</verse>
        <verse osisID='Rom.4.24'>Rəbbimiz İsanı ölülər arasından Dirildənə iman etməklə saleh sayılacaq bizlər üçün də belə yazılmışdır.</verse>
        <verse osisID='Rom.4.25'>İsa bizim təqsirlərimizə görə ölümə təslim edildi və bizim saleh sayılmağımız üçün dirildi.  </verse>
      </chapter>
      <chapter osisID='Rom.5'>
        <verse osisID='Rom.5.1'>
          Beləliklə, imanla saleh sayıldığımız üçün Rəbbimiz İsa Məsih vasitəsilə Allahla barışmış oluruq.</verse>
        <verse osisID='Rom.5.2'>Elə Məsihin vasitəsilə də daxilində qaldığımız lütfə imanla nail olduq və Allahın izzətinə ümid bağlamağımızla fəxr edirik.</verse>
        <verse osisID='Rom.5.3'>Yalnız bununla deyil, çəkdiyimiz əziyyətlərlə də fəxr edirik, çünki bilirik ki, əziyyətdən dözüm,</verse>
        <verse osisID='Rom.5.4'>dözümdən Allaha xoş gəlmə, Allaha xoş gəlmədən ümid yaranır.</verse>
        <verse osisID='Rom.5.5'>Ümidimiz də boşa çıxmır, çünki Allah məhəbbəti bizə verilən Müqəddəs Ruh vasitəsilə ürəklərimizə tökülüb. </verse>
        <verse osisID='Rom.5.6'>Biz hələ gücsüz ikən Məsih müəyyən zamanda allahsız adamların uğrunda öldü.</verse>
        <verse osisID='Rom.5.7'>Saleh bir adam uğrunda kiminsə ölməsi çətin işdir; bəlkə də yaxşı bir adam uğrunda kimsə ölməyə cəsarət edər.</verse>
        <verse osisID='Rom.5.8'>Lakin Allah bizə olan məhəbbətini bununla sübut edir ki, biz hələ günahkar ola-ola Məsih bizim uğrumuzda öldü.</verse>
        <verse osisID='Rom.5.9'>Beləcə Onun qanı ilə indi saleh sayıldığımıza görə Onun vasitəsilə də Allahın qəzəbindən mütləq xilas olacağıq.</verse>
        <verse osisID='Rom.5.10'>Əgər biz Allahın düşməni olduğumuz vaxt Onun Oğlunun ölməsi ilə Allahla barışdıqsa, barışdıqdan sonra Onun həyatı vasitəsilə daha qəti olaraq xilas olacağıq.</verse>
        <verse osisID='Rom.5.11'>Yalnız bununla deyil, Rəbbimiz İsa Məsih vasitəsilə Allahla da fəxr edirik ki, indi Onun vasitəsilə Allahla barışığa nail olmuşuq. </verse>
        <verse osisID='Rom.5.12'>Beləliklə, günah bir insan vasitəsilə, ölüm də günah vasitəsilə bu dünyaya gəldi. Beləcə ölüm bütün insanlara yayıldı, çünki hamı günah etdi.</verse>
        <verse osisID='Rom.5.13'>Qanundan əvvəl də dünyada günah var idi. Amma qanun olmayanda günah hesaba alınmır.</verse>
        <verse osisID='Rom.5.14'>Lakin Adəmdən Musaya qədər ölüm hamıya, hətta Adəmin əmri pozmasına bənzər bir günah etməyənlərə də hökmranlıq etdi. Adəm o gələcək İnsanın əvvəlcədən göstərilən təsviri idi. </verse>
        <verse osisID='Rom.5.15'>Amma Allahın ənamı təqsir kimi deyil. Çünki bir adamın təqsiri üzündən çox adam öldüsə də, Allahın lütfü və bir Adamın, yəni İsa Məsihin lütfü ilə verilən ənam bir çoxları üçün daha böyük təsir göstərdi.</verse>
        <verse osisID='Rom.5.16'>Allahın ənamı həmin bir adamın günahının nəticəsi kimi deyil: bir günahdan sonra gələn hökm məhkumluq gətirdi, amma çoxlu təqsirdən sonra gələn ənam salehlik gətirdi.</verse>
        <verse osisID='Rom.5.17'>Əgər bir adamın təqsiri üzündən ölüm həmin adamın vasitəsilə hökmranlıq etdisə, Allahın bol lütfünü və salehlik ənamını qəbul edənlər bir Adam, yəni İsa Məsih vasitəsilə daha qəti olaraq həyatda hökmranlıq edəcək. </verse>
        <verse osisID='Rom.5.18'>Deməli, necə ki bir təqsir üzündən bütün adamlar məhkum olundu, eləcə də bir saleh əmələ görə bütün adamlara yaşamaq üçün salehlik verildi.</verse>
        <verse osisID='Rom.5.19'>Necə ki bir adamın itaətsizliyi üzündən bir çoxları günahkar sayıldı, eləcə də bir Adamın itaəti sayəsində bir çoxları saleh sayılacaq.</verse>
        <verse osisID='Rom.5.20'>Qanunun meydana gəlməsi təqsirin çoxalmasına səbəb oldu. Lakin günah çoxalan yerdə Allahın lütfü daha da çoxaldı.</verse>
        <verse osisID='Rom.5.21'>Nəticədə günah ölüm vasitəsilə hökmranlıq etdiyi kimi lütf də salehlik vasitəsilə hökmranlıq edir; belə ki lütf Rəbbimiz İsa Məsihin vasitəsilə əbədi həyat versin.  </verse>
      </chapter>
      <chapter osisID='Rom.6'>
        <verse osisID='Rom.6.1'>
          Bəs nə deyə bilərik? Günah işlətməyi davam etdirək ki, Allahın lütfü çoxalsın?</verse>
        <verse osisID='Rom.6.2'>Əsla! İndi ki biz günaha münasibətdə ölmüşük, artıq günah içində necə yaşaya bilərik?</verse>
        <verse osisID='Rom.6.3'>Məgər bilmirsiniz ki, biz hamımız Məsih İsa ilə birləşmək üçün vəftiz olunarkən həmin vəftizlə Onun ölümü ilə birləşdik?</verse>
        <verse osisID='Rom.6.4'>Deməli, vəftiz olunub Onun ölümü ilə birləşməklə biz də Onunla birgə dəfn olunduq; belə ki Atanın izzəti ilə Məsih ölülər arasından dirildiyi kimi biz də həmin cür yeni həyat sürək. </verse>
        <verse osisID='Rom.6.5'>Əgər Onun ölümünə bənzər ölümdə Onunla bir olmuşuqsa, Onun dirilməsinə bənzər dirilmədə də Onunla bir olacağıq.</verse>
        <verse osisID='Rom.6.6'>Bunu bilirik ki, günahlı bədənin aradan qaldırılması üçün, daha günaha qul olmayaq deyə köhnə mənliyimiz Onunla birlikdə çarmıxa çəkildi.</verse>
        <verse osisID='Rom.6.7'>Çünki ölmüş adam günahdan azad olub. </verse>
        <verse osisID='Rom.6.8'>Əgər Məsihlə ölmüşüksə, Onunla yaşayacağımıza da inanırıq.</verse>
        <verse osisID='Rom.6.9'>Çünki bilirik ki, Məsih ölülər arasından dirildiyinə görə bir daha ölməyəcək və ölüm Ona artıq hökmranlıq etməz.</verse>
        <verse osisID='Rom.6.10'>Onun ölümü günahın müqabilində ilk və son ölüm oldu, yaşadığı həyatı isə Allah üçün yaşayır.</verse>
        <verse osisID='Rom.6.11'>Beləcə siz də özünüzü Məsih İsada olaraq günaha münasibətdə ölü, Allaha münasibətdə isə diri sayın. </verse>
        <verse osisID='Rom.6.12'>Ona görə də qoymayın ki, günah sizin fani bədəninizə hökmranlıq etsin və siz də bədəninizin ehtiraslarına itaət edəsiniz.</verse>
        <verse osisID='Rom.6.13'>Bədəninizin üzvlərini də haqsızlıq aləti olmaq üçün günaha təslim etməyin; əksinə, özünüzü ölülər arasından dirilənlər kimi Allaha, bədəninizin üzvlərini də salehlik aləti olmaq üçün yenə Allaha təslim edin.</verse>
        <verse osisID='Rom.6.14'>Günah sizə hökmranlıq etməyəcək, ona görə ki siz Qanun altında deyil, lütf altındasınız. </verse>
        <verse osisID='Rom.6.15'>İndi nə edək? Qanun altında deyil, lütf altında olduğumuz üçün günah edəkmi? Əsla!</verse>
        <verse osisID='Rom.6.16'>Məgər bilmirsiniz ki, itaətli qullar kimi özünüzü kimə təslim etsəniz, onun da qullarısınız? Ya ölümə aparan günahın ya da salehliyə aparan itaətin qulları ola bilərsiniz.</verse>
        <verse osisID='Rom.6.17'>Amma Allaha şükür olsun ki, əvvəllər günahın qulları olduğunuz halda özünüzü həsr etdiyiniz təlimin nümunəsinə ürəkdən itaət etdiniz.</verse>
        <verse osisID='Rom.6.18'>Beləcə günahdan azad olub salehliyin qulu oldunuz. </verse>
        <verse osisID='Rom.6.19'>Cismani təbiətinizin zəifliyi üzündən insanların düşündüyü kimi danışıram. Necə əvvəllər üzvlərinizi murdarlığa və Qanunu pozmaq üçün qanunsuzluğa qul kimi təslim etmişdiniz, eləcə də indi üzvlərinizi müqəddəs olmaq üçün salehliyə qul kimi təslim edin.</verse>
        <verse osisID='Rom.6.20'>Çünki siz günahın qulları olanda salehliyə əməl etməkdən azad idiniz.</verse>
        <verse osisID='Rom.6.21'>Bəs o zaman nə bəhrə götürdünüz? İndi artıq o şeylərdən utanırsınız. Axı onların axırı ölümdür.</verse>
        <verse osisID='Rom.6.22'>Amma indi günahdan azad edilib Allaha qul olduğunuz üçün götürdüyünüz bəhrə sizi müqəddəsliyə aparır və bunun axırı da əbədi həyatdır.</verse>
        <verse osisID='Rom.6.23'>Çünki günahın əvəzi ölümdür, Allahın ənamı isə Rəbbimiz Məsih İsada olan əbədi həyatdır.  </verse>
      </chapter>
      <chapter osisID='Rom.7'>
        <verse osisID='Rom.7.1'>
          Ey qardaşlar, bunu Qanunu bilənlərə söyləyirəm, məgər bilmirsiniz ki, insan yalnız sağ ikən qanun onun üzərində hökmə malikdir?</verse>
        <verse osisID='Rom.7.2'>Məsələn, ərli qadın qanunla ərinə o vaxtacan bağlıdır ki, əri sağdır; amma əri öldükdə qadın nikah qanunundan azad olur.</verse>
        <verse osisID='Rom.7.3'>Buna görə də əgər qadın əri sağ ikən başqa bir kişiyə ərə gedirsə, zinakar sayılır. Amma əri ölsə, qadın qanundan azad olur və başqa bir kişiyə ərə getdikdə zinakar olmur. </verse>
        <verse osisID='Rom.7.4'>Eləcə də, qardaşlarım, siz də Məsihin bədəni vasitəsilə Qanuna münasibətdə ölmüsünüz ki, başqasına, yəni ölülər arasından dirilmiş Məsihə məxsus olasınız; belə ki Allah üçün bəhrə verək.</verse>
        <verse osisID='Rom.7.5'>Çünki biz cismani təbiətə görə yaşayarkən günahın Qanun vasitəsilə gələn həvəsləri üzvlərimizdə fəal idi. Buna görə də biz ölüm üçün bəhrə verirdik.</verse>
        <verse osisID='Rom.7.6'>Amma indi əvvəlcə əsiri olduğumuz Qanuna münasibətdə ölüb, ondan azad olduq. Nəticədə yazılı Qanunun köhnə yolunda deyil, Ruhun yeni yolunda qulluq edirik. </verse>
        <verse osisID='Rom.7.7'>Bəs nə deyə bilərik? Qanun günahdırmı? Əsla! Qanun olmasaydı, günahın nə olduğunu bilməzdim. Əgər Qanun «tamah salma» deməsəydi, tamahın nə olduğunu anlamazdım.</verse>
        <verse osisID='Rom.7.8'>Lakin günah bu əmrin vasitəsilə fürsət tapıb məndə hər növ tamah əmələ gətirdi; çünki Qanun olmasa, günah ölüdür.</verse>
        <verse osisID='Rom.7.9'>Bir vaxt Qanun məndə yox ikən mən sağ idim, amma o əmr mənə gələndə günah dirildi,</verse>
        <verse osisID='Rom.7.10'>mənsə öldüm. Beləcə anladım ki, mənə həyat verməli olan bu əmr mənə ölüm gətirdi.</verse>
        <verse osisID='Rom.7.11'>Çünki günah o əmrin vasitəsilə fürsət tapıb məni azdırdı və onunla məni öldürdü.</verse>
        <verse osisID='Rom.7.12'>Buna görə də Qanun müqəddəsdir, əmr də müqəddəs, ədalətli və yaxşıdır. </verse>
        <verse osisID='Rom.7.13'>Belə çıxır ki, yaxşı olan bir şey mənə ölüm gətirdi? Əsla! Məhz günah, günah olduğu aşkar olsun deyə yaxşı olan bir şeyin vasitəsilə mənə ölüm gətirirdi; belə ki günah əmrin vasitəsilə hədsiz günahlı olduğunu göstərsin.</verse>
        <verse osisID='Rom.7.14'>Biz bilirik ki, Qanun ruhanidir, mənsə cismani olub qul kimi günaha satılmışam.</verse>
        <verse osisID='Rom.7.15'>Çünki nə iş gördüyümü anlamıram; istədiyimi deyil, nifrət etdiyim şeyi edirəm.</verse>
        <verse osisID='Rom.7.16'>Əgər istəmədiyimi edirəmsə, onda təsdiq edirəm ki, Qanun yaxşıdır.</verse>
        <verse osisID='Rom.7.17'>Elə isə artıq mən deyil, daxilimdə yaşayan günah bu işi görür.</verse>
        <verse osisID='Rom.7.18'>Bilirəm ki, daxilimdə, yəni cismani təbiətimdə yaxşı bir şey yaşamır; çünki yaxşı şey etmək istəyi məndə var, amma onu yerinə yetirməyə qadir deyiləm.</verse>
        <verse osisID='Rom.7.19'>İstədiyim yaxşı şeyi etmirəm, amma istəmədiyim pis şeyi edirəm.</verse>
        <verse osisID='Rom.7.20'>Əgər istəmədiyim şeyi edirəmsə, onda artıq mən deyil, daxilimdə yaşayan günah bu işi görür. </verse>
        <verse osisID='Rom.7.21'>Beləcə bu nəticəyə gəlirəm ki, yaxşılıq etmək istərkən məndə pislik üzə çıxır.</verse>
        <verse osisID='Rom.7.22'>Bir yandan daxili varlığım Allahın qanunundan zövq alır.</verse>
        <verse osisID='Rom.7.23'>Amma üzvlərimdə başqa bir qanun da görürəm ki, ağlımın təsdiq etdiyi Qanunla mübarizə aparır və üzvlərimdə olan günah qanununa məni əsir edir.</verse>
        <verse osisID='Rom.7.24'>Necə də yazıq insanam! Ölümə düçar olan bu bədəndən məni kim xilas edə bilər?</verse>
        <verse osisID='Rom.7.25'>Rəbbimiz İsa Məsihin vasitəsilə Allaha şükür olsun! Beləcə mən ağlımla Allahın qanununa, cismani təbiətimlə isə günah qanununa qulluq edirəm.  </verse>
      </chapter>
      <chapter osisID='Rom.8'>
        <verse osisID='Rom.8.1'>
          Deməli, indi Məsih İsada olanlara heç bir məhkumluq yoxdur.</verse>
        <verse osisID='Rom.8.2'>Çünki həyat verən Ruhun qanunu səni günah və ölüm qanunundan Məsih İsa vasitəsilə azad etdi.</verse>
        <verse osisID='Rom.8.3'>Beləcə cismani təbiət üzündən gücsüz olan Qanunun edə bilmədiyini Allah etdi: Öz Oğlunu günahlı cismin bənzərində günah qurbanı olaraq göndərib günahı Onun cismi ilə məhkum etdi ki,</verse>
        <verse osisID='Rom.8.4'>Qanunun ədalətli tələbləri artıq cismani təbiətə görə yox, Ruha görə həyat sürən bizlərdə yerinə yetsin.</verse>
        <verse osisID='Rom.8.5'>Cismani təbiətə görə yaşayanlar cismani şeylər barədə düşünür, Ruha görə yaşayanlar isə Ruhla bağlı şeylər barədə düşünür.</verse>
        <verse osisID='Rom.8.6'>Cismani təbiətə uyan fikirlər ölüm, Ruha uyan fikirlərsə həyat və sülh gətirir.</verse>
        <verse osisID='Rom.8.7'>Çünki cismani təbiətə uyan fikirlər Allaha qarşı düşmənçilik edir; belə ki bunlar Allahın qanununa tabe deyil və ola da bilməz.</verse>
        <verse osisID='Rom.8.8'>Həmçinin cismani təbiətdə olanlar Allahı razı sala bilməz. </verse>
        <verse osisID='Rom.8.9'>Lakin Allahın Ruhu sizdə yaşayırsa, siz cismani təbiətdə deyil, Ruhdasınız. Kimdə Məsihin Ruhu yoxdursa, o adam Məsihə məxsus deyil.</verse>
        <verse osisID='Rom.8.10'>Əgər Məsih sizdədirsə, bədəniniz günah səbəbindən ölü, ruhunuzsa salehlik səbəbindən diridir.</verse>
        <verse osisID='Rom.8.11'>Əgər İsanı ölülər arasından Dirildənin Ruhu sizdə yaşayırsa, Məsihi ölülər arasından Dirildən, sizdə yaşayan Ruhu ilə sizin də fani bədənlərinizə həyat verəcək. </verse>
        <verse osisID='Rom.8.12'>Beləliklə, ey qardaşlar, biz cismani təbiətimizə borclu deyilik ki, ona görə yaşayaq.</verse>
        <verse osisID='Rom.8.13'>Çünki cismani təbiətə görə yaşayırsınızsa, öləcəksiniz, amma bədənin pis əməllərini Ruhun vasitəsilə öldürürsünüzsə, yaşayacaqsınız.</verse>
        <verse osisID='Rom.8.14'>Allahın Ruhu ilə yönəldilənlərin hamısı Allahın oğullarıdır.</verse>
        <verse osisID='Rom.8.15'>Axı siz köləlik ruhunu almadınız ki, yenə də qorxu içində yaşayasınız; övladlıq Ruhunu aldınız. Elə o Ruhun vasitəsilə Allaha «Abba, Ata» deyə nida edirik.</verse>
        <verse osisID='Rom.8.16'>Elə Ruh Özü bizim ruhumuzla birgə şəhadət edir ki, biz Allahın övladlarıyıq.</verse>
        <verse osisID='Rom.8.17'>Əgər Onun övladlarıyıqsa, deməli, həm də varisləriyik. Əgər Məsihin izzətinə şərik olmaq üçün Onun çəkdiyi əzablara şərik oluruqsa, Allahın varisləri və Məsihin irs şəriki oluruq. </verse>
        <verse osisID='Rom.8.18'>Belə düşünürəm ki, çəkdiyimiz indiki əzablar bizə zahir olacaq izzətlə heç müqayisəyə gəlməz.</verse>
        <verse osisID='Rom.8.19'>Yaradılış Allahın oğullarının zahir olmasını böyük həsrətlə gözləyir.</verse>
        <verse osisID='Rom.8.20'>Çünki yaradılış öz iradəsi ilə deyil, onu Təslim Edənin iradəsi ilə puçluğa təslim edildi. Amma ümidvardır ki,</verse>
        <verse osisID='Rom.8.21'>yaradılış özü də çürüməyə əsir olmaqdan xilas olub, Allah övladlarının izzətli azadlığına qovuşacaq.</verse>
        <verse osisID='Rom.8.22'>Çünki bilirik ki, bütün yaradılış indiyəcən birlikdə inildəyib doğuş ağrısı çəkir.</verse>
        <verse osisID='Rom.8.23'>Ancaq təkcə yaradılış yox, Ruhun nübarını alan biz özümüz də övladlığa qəbul olunmağımızı, yəni bədənimizin satın alınmasını gözləyərək içimizdə inildəyirik.</verse>
        <verse osisID='Rom.8.24'>Çünki biz ümidlə xilas olduq. Amma gözə görünən ümid ümid deyil. Axı kim gördüyü şeyə ümid edər?</verse>
        <verse osisID='Rom.8.25'>Amma görmədiyimiz şeyə ümid edəndə onu səbirlə gözləyirik.</verse>
        <verse osisID='Rom.8.26'>Beləcə Ruh da bizə zəif olarkən kömək edir. Biz nə üçün və necə dua etmək lazım olduğunu bilmirik, lakin Ruh Özü dillə deyilməyən ahlarla vəsatətçilik edir.</verse>
        <verse osisID='Rom.8.27'>Ürəkləri sınayan Allah da Ruhun nə düşündüyünü bilir, çünki Ruh Allahın iradəsinə görə müqəddəslər üçün vəsatətçilik edir. </verse>
        <verse osisID='Rom.8.28'>Biz bilirik ki, hər şey birlikdə Allahı sevənlərin, Onun məqsədinə görə çağırılanların xeyrinə işləyir.</verse>
        <verse osisID='Rom.8.29'>Çünki Allah qabaqcadan tanıdığı adamları Öz Oğlunun surətinə uyğunlaşmaq üçün əvvəlcədən təyin etdi ki, O, çoxlu qardaş arasında ilk doğulan olsun;</verse>
        <verse osisID='Rom.8.30'>əvvəlcədən təyin etdiyi adamları da çağırdı; çağırdığı adamları da saleh saydı; saleh saydığı adamları da izzətləndirdi. </verse>
        <verse osisID='Rom.8.31'>Bəs bunlar barədə nə deyə bilərik? Əgər Allah bizimlədirsə, kim bizə qarşı dura bilər?</verse>
        <verse osisID='Rom.8.32'>O Öz Oğlunu belə, əsirgəməyib Onu hamımızın uğrunda ölümə təslim etdisə, Onunla birgə bütün şeyləri də bizə lütf etməyəcəkmi?</verse>
        <verse osisID='Rom.8.33'>Allahın seçdiyi adamları kim ittiham edə bilər? Onları saleh sayan Allahdır!</verse>
        <verse osisID='Rom.8.34'>Məhkum edən kimdir? Ölmüş, üstəlik dirilmiş Məsih İsa həm Allahın sağındadır, həm də bizim üçün vəsatətçilik edir.</verse>
        <verse osisID='Rom.8.35'>Məsihin məhəbbətindən bizi kim ayıra bilər? Əziyyətmi, sıxıntımı, təqibmi, aclıqmı, çılpaqlıqmı, təhlükəmi, qılıncmı?</verse>
        <verse osisID='Rom.8.36'>Necə ki yazılıb:  «Biz gün boyu Sənin uğrunda öldürülürük,Qurbanlıq qoyunlar sayılırıq».</verse>
        <verse osisID='Rom.8.37'>Lakin bizi Sevənin vasitəsilə bütün bunlarda tam qələbə qazanırıq.</verse>
        <verse osisID='Rom.8.38'>Çünki əminəm ki, nə ölüm, nə həyat, nə mələklər, nə başçılar, nə indiki, nə də gələcək şeylər, nə qüvvələr,</verse>
        <verse osisID='Rom.8.39'>nə ucalıq, nə dərinlik, nə də başqa bir məxluq bizi Rəbbimiz Məsih İsada olan Allah məhəbbətindən ayırmağa qadir olmayacaq.  </verse>
      </chapter>
      <chapter osisID='Rom.9'>
        <verse osisID='Rom.9.1'>
          Məsihdə həqiqəti söyləyirəm, yalan danışmıram, vicdanım dediklərimi Müqəddəs Ruhda təsdiq edir ki,</verse>
        <verse osisID='Rom.9.2'>ürəyimdə böyük bir kədər, daimi bir iztirab var.</verse>
        <verse osisID='Rom.9.3'>Çünki qardaşlarımın, yəni cismani soydaşlarımın xatirinə mən özüm Məsihdən uzaqlaşıb lənət qazanmağımı istərdim;</verse>
        <verse osisID='Rom.9.4'>bu, İsraillilərdir ki, övladlığa götürülmə, izzət, əhdlər, Qanunun verilməsi, məbəd ibadəti və vədlər onlara məxsusdur.</verse>
        <verse osisID='Rom.9.5'>Əcdadlar da onlara məxsusdur, Məsih də cismən onlardandır; O hər şeyin üzərində olan Allahdır ki, Ona əbədi alqış olsun! Amin. </verse>
        <verse osisID='Rom.9.6'>Lakin bu o demək deyil ki, Allahın kəlamı boşa çıxıb. Çünki İsraildən törəyənlərin heç də hamısı İsrailə məxsus deyil.</verse>
        <verse osisID='Rom.9.7'>İbrahimin nəslindən olanların heç də hamısı İbrahimin övladları deyil. Amma «İshaqdan törəyənlər sənin nəslin adlanacaq» deyilib.</verse>
        <verse osisID='Rom.9.8'>Bu o deməkdir ki, Allahın övladları cismani övladlar deyil, Allahın vədinə görə doğulan övladlardır ki, bunlar İbrahimin nəsli sayılır.</verse>
        <verse osisID='Rom.9.9'>Çünki belə vəd verilmişdi: «Gələn il bu vaxt gələcəyəm və Saranın bir oğlu olacaq».</verse>
        <verse osisID='Rom.9.10'>Yalnız bu yox, Rivqa da bir kişidən, yəni babamız İshaqdan hamilə oldu.</verse>
        <verse osisID='Rom.9.11'>Amma iki oğlu hələ anadan olmamış və yaxşılıq ya pislik etməmiş ikən Allah Rivqaya «böyüyü kiçiyinə qulluq edəcək» dedi; belə ki Allahın seçim məqsədi onların əməllərinə deyil, Öz çağırışına əsaslanaraq bərqərar olsun.</verse>
        <verse osisID='Rom.9.12'>Amma iki oğlu hələ anadan olmamış və yaxşılıq ya pislik etməmiş ikən Allah Rivqaya «böyüyü kiçiyinə qulluq edəcək» dedi; belə ki Allahın seçim məqsədi onların əməllərinə deyil, Öz çağırışına əsaslanaraq bərqərar olsun.</verse>
        <verse osisID='Rom.9.13'>Necə ki yazılıb: «Yaqubu sevdim, Esava isə nifrət etdim». </verse>
        <verse osisID='Rom.9.14'>Bəs indi nə deyə bilərik? Məgər Allah ədalətsizlik edir? Əsla!</verse>
        <verse osisID='Rom.9.15'>Çünki O, Musaya deyir: «Kimə istəsəm, mərhəmət edərəm, kimə istəsəm, rəhm edərəm».</verse>
        <verse osisID='Rom.9.16'>Beləliklə, seçim insanın istəyindən yaxud səyindən deyil, yalnız mərhəmət edən Allahdan asılıdır.</verse>
        <verse osisID='Rom.9.17'>Ona görə də Müqəddəs Yazıda Allah firona deyir: «Səni buna görə ucaltdım ki, Öz gücümü sənin üzərində göstərim və adım bütün dünyaya elan edilsin».</verse>
        <verse osisID='Rom.9.18'>Deməli, Allah kimə istəyirsə, mərhəmət edir, kimi istəyirsə, inadkar edir. </verse>
        <verse osisID='Rom.9.19'>İndi sən mənə deyə bilərsən: «Bəs Allah daha nə üçün bizi təqsirkar çıxarır? Məgər kimsə Onun iradəsinin əleyhinə gedə bilər?»</verse>
        <verse osisID='Rom.9.20'>Amma, ey insan, sən kimsən ki, Allahla mübahisəyə girişirsən? Məgər düzəldilən bir şey onu düzəldənə «Məni niyə bu cür yaratdın?» deyə bilər?</verse>
        <verse osisID='Rom.9.21'>Məgər dulusçunun işlətdiyi gilə ixtiyarı çatmır ki, həmin gildən bir qabı şərəfli iş üçün, o biri qabı isə şərəfsiz iş üçün düzəltsin?</verse>
        <verse osisID='Rom.9.22'>Əgər Allah qəzəbini göstərmək və qüdrətini bildirmək istəyərək qəzəbinə gəlib məhv olmağa hazırlanmış qablara böyük səbirlə dözdüsə, biz nə deyə bilərik?</verse>
        <verse osisID='Rom.9.23'>Məgər O bunu etdi ki, qabaqcadan izzət üçün hazırladığı mərhəmət tapan qablara izzətinin necə zəngin olduğunu bildirsin?</verse>
        <verse osisID='Rom.9.24'>O qablar bizik ki, Allah yalnız Yəhudilər arasından deyil, həm də başqa millətlər arasından çağırdı.</verse>
        <verse osisID='Rom.9.25'>Necə ki Huşənin kitabında deyilir:  «“Xalqım deyil” dediyimə“Xalqımsan” deyəcəyəm,“Sevdiyim deyil” dediyimə“Sevdiyimsən” deyəcəyəm». </verse>
        <verse osisID='Rom.9.26'>«Onlara “siz Mənim xalqım deyilsiniz” deyilən yerdə “siz var olan Allahın övladlarısınız” deyiləcək». </verse>
        <verse osisID='Rom.9.27'>Yeşaya da İsrail barədə belə nida edir:  «İsrail övladlarının sayı dəniz qumu qədər çox olsa belə,Ancaq sağ qalanları xilas olacaq.</verse>
        <verse osisID='Rom.9.28'>Çünki Rəbb yer üzündə hökmünüTam və tez yerinə yetirəcək». </verse>
        <verse osisID='Rom.9.29'>Yeşayanın qabaqcadan söylədiyi kimi:  «Əgər Ordular RəbbiBizim xalqdan bir neçəSağ qalan adam qoymasaydı,Biz Sodom kimi olardıq,Homorraya bənzəyərdik». </verse>
        <verse osisID='Rom.9.30'>Bəs nə deyə bilərik? Salehliyin ardınca getməyən başqa millətlər salehliyi, yəni imanla gələn salehliyi əldə etdilər.</verse>
        <verse osisID='Rom.9.31'>Amma salehlik göstərən Qanunun ardınca gedən İsrail xalqı bu Qanuna çata bilmədi.</verse>
        <verse osisID='Rom.9.32'>Nə üçün? Çünki imanla yox, əməllərlə gedirdilər. Beləcə büdrəmə daşına ilişdilər.</verse>
        <verse osisID='Rom.9.33'>Necə ki yazılıb:  «Budur, Sionda bir büdrəmə daşı və yıxma qayası qoyuram.Ona iman edən kəs utandırılmaz». </verse>
      </chapter>
      <chapter osisID='Rom.10'>
        <verse osisID='Rom.10.1'>Ey qardaşlar, İsraillilərin xilasını ürəkdən arzulayıram və bunun üçün Allaha dua edirəm.</verse>
        <verse osisID='Rom.10.2'>Onların barəsində şəhadət edirəm ki, Allah naminə qeyrət çəkirlər, amma bu qeyrət biliyə əsaslanmır.</verse>
        <verse osisID='Rom.10.3'>Çünki onlar Allahdan gələn salehliyi anlamayıb öz salehliklərini bərqərar etməyə çalışmaqla Allahın salehliyinə tabe olmadılar.</verse>
        <verse osisID='Rom.10.4'>Məsih Qanunun sonu olub ki, iman gətirən hər kəs saleh sayılsın. </verse>
        <verse osisID='Rom.10.5'>Musa Qanunla gələn salehlik haqqında belə yazır: «Bu şeyləri yerinə yetirən adam bunların sayəsində yaşayacaq».</verse>
        <verse osisID='Rom.10.6'>Amma imanla gələn salehlik barədə belə deyilir: «Ürəyində demə ki, “Kim göylərə, yəni Məsihi endirməyə çıxacaq?”</verse>
        <verse osisID='Rom.10.7'>ya da “Kim dibsiz dərinliyə, yəni Məsihi ölülər arasından qaldırmağa enəcək?”»</verse>
        <verse osisID='Rom.10.8'>Bəs onda nə deyilir? «Kəlam sənə çox yaxındır, o sənin dilində və ürəyindədir». Biz elə həmin iman kəlamını vəz edirik:</verse>
        <verse osisID='Rom.10.9'>əgər sən İsanın Rəbb olduğunu dilinlə iqrar edib Allahın Onu ölülər arasından diriltdiyinə ürəkdən inansan, xilas olacaqsan.</verse>
        <verse osisID='Rom.10.10'>Çünki insan ürəkdən iman etməklə saleh sayılır və dili ilə iqrar etməklə xilas olur.</verse>
        <verse osisID='Rom.10.11'>Belə ki Müqəddəs Yazıda deyilir: «Ona iman edən hər kəs utandırılmayacaq».</verse>
        <verse osisID='Rom.10.12'>Burada Yəhudi ilə Yunan arasında fərq yoxdur, hamısının Rəbbi birdir və Onu çağıranların hamısına bol bərəkət verir.</verse>
        <verse osisID='Rom.10.13'>Çünki «Rəbbin adını çağıran hər kəs xilas olacaq».</verse>
        <verse osisID='Rom.10.14'>Bəs onlar iman etmədikləri Şəxsi necə çağıracaqlar? Barəsində eşitmədikləri Şəxsə necə iman edəcəklər? Vəz edən olmasa, necə eşidəcəklər?</verse>
        <verse osisID='Rom.10.15'>Göndərilməsələr, necə vəz edəcəklər? Necə ki yazılıb: «Xoş xəbəri müjdələyənin qədəmləri necə də gözəldir!»</verse>
        <verse osisID='Rom.10.16'>Amma Müjdəyə hamı qulaq asmadı. Çünki Yeşaya deyir: «Ya Rəbb, xəbərimizə kim inandı?»</verse>
        <verse osisID='Rom.10.17'>Beləliklə, iman eşitməkdən, eşitmək də Məsihin kəlamı vasitəsilə yaranır. </verse>
        <verse osisID='Rom.10.18'>Lakin soruşuram: məgər onlar eşitmədilər? Əlbəttə ki, eşitdilər:  «Avazları bütün dünyaya yayıldı,Sözləri yerin ucqarlarına çatdı».</verse>
        <verse osisID='Rom.10.19'>Bir də soruşuram: məgər İsrail anlamadı? Musa ilk olaraq deyir:  «Mən sizi xalq olmayanlarla qısqandıracağam,Axmaq bir millətlə qəzəbləndirəcəyəm».</verse>
        <verse osisID='Rom.10.20'>Yeşaya isə cəsarətlə deyir:  «Rəbb deyir:“Məni axtarmayanlar tərəfindən tapıldım,Məni soruşmayanlara Mən zühur etdim”».</verse>
        <verse osisID='Rom.10.21'>İsrail barədə isə belə deyir:  «Gün boyu itaətsiz, dikbaş xalqa əllərimi uzadıb durdum». </verse>
      </chapter>
      <chapter osisID='Rom.11'>
        <verse osisID='Rom.11.1'>
           Beləliklə, soruşuram: məgər Allah Öz xalqını rədd etdi? Əsla! Çünki mən özüm də İbrahim nəslindən, Binyamin qəbiləsindən olan bir İsrailliyəm.</verse>
        <verse osisID='Rom.11.2'>Allah qabaqcadan tanıdığı Öz xalqını rədd etmədi. Məgər siz bilmirsiniz ki, Müqəddəs Yazıda İlyas barədə nə deyilir? İlyas İsraildən Allaha şikayət edib deyir:</verse>
        <verse osisID='Rom.11.3'>«Ya Rəbb! Sənin peyğəmbərlərini öldürdülər, qurbangahlarını dağıtdılar. Təkcə mən qaldım, onlar canımı almaq üçün məni də axtarırlar».</verse>
        <verse osisID='Rom.11.4'>Bəs Allahdan ona hansı cavab gəldi? «Mən Özüm üçün Baal qarşısında diz çökməmiş yeddi min adamı saxlamışam». </verse>
        <verse osisID='Rom.11.5'>Beləcə indi də Allahın lütfü ilə seçilmiş sağ qalanlar var.</verse>
        <verse osisID='Rom.11.6'>Əgər bu, lütflə oldusa, daha əməllərlə deyil; yoxsa lütf daha lütf olmaz. </verse>
        <verse osisID='Rom.11.7'>Onda nə deyə bilərik? İsrail axtardığını əldə etmədi, seçilmişlər əldə etdilər; digərləri isə inadkar oldu.</verse>
        <verse osisID='Rom.11.8'>Necə ki yazılıb:  «Allah onları dərin yuxuya saldı,Onlara bu günədək görməyən gözlər,Eşitməyən qulaqlar verdi». </verse>
        <verse osisID='Rom.11.9'>Davud da belə deyir:  «Süfrələri onlara tələ, tor,Büdrəmə daşı və cəza olsun.</verse>
        <verse osisID='Rom.11.10'>Gözlərinə qara gəlsin, görməsinlər,Belləri həmişə bükülü qalsın!» </verse>
        <verse osisID='Rom.11.11'>Beləliklə, soruşuram: məgər İsraillilər bir daha ayağa qalxmamaq üçün büdrəyib-yıxıldılar? Əsla! Amma onların təqsiri başqa millətlərin xilasına səbəb oldu ki, İsraillilərdə qibtə hissi oyandırsın.</verse>
        <verse osisID='Rom.11.12'>Əgər onların təqsiri dünyaya zənginlik, onların qüsuru da başqa millətlərə zənginlik gətirdisə, gör onların bütövlüyü necə böyük zənginlik gətirəcək. </verse>
        <verse osisID='Rom.11.13'>Lakin, ey başqa millətlər, sizə bildirirəm: mən başqa millətlərə göndərilən həvari olduğuma görə öz xidmətimi izzətli sayıram ki,</verse>
        <verse osisID='Rom.11.14'>bəlkə soydaşlarımda qibtə hissi oyandırıb bəzilərini xilas edə bilim.</verse>
        <verse osisID='Rom.11.15'>Çünki onların rədd edilməsi dünyanın Allahla barışması deməkdirsə, onların qəbul edilməsi ölülər arasından həyata dönmək deyilmi?</verse>
        <verse osisID='Rom.11.16'>Əgər xəmirin ilk hissəsi müqəddəsdirsə, demək, xəmirin hamısı müqəddəsdir; əgər kök müqəddəsdirsə, budaqlar da müqəddəsdir. </verse>
        <verse osisID='Rom.11.17'>Amma bəzi budaqlar qoparılıbsa və sən, ey yabanı zeytun ağacı, onların arasında peyvənd olunub zeytun ağacının barlı kökünə şərik olmusansa,</verse>
        <verse osisID='Rom.11.18'>o budaqların qabağında öyünmə; öyünsən, bil ki, sən kökü deyil, kök səni daşıyır.</verse>
        <verse osisID='Rom.11.19'>O zaman deyəcəksən: budaqlar qoparıldı ki, mən onların yerinə peyvənd olunum.</verse>
        <verse osisID='Rom.11.20'>Doğrudur; onlar imansızlıqlarına görə qoparıldı, amma sən imanına görə yerində durursan. Buna görə təkəbbürlü olma, əksinə, qorx!</verse>
        <verse osisID='Rom.11.21'>Çünki Allah təbii budaqlara rəhm etmədisə, bəlkə sənə də rəhm etməyəcək.</verse>
        <verse osisID='Rom.11.22'>Sən gör ki, Allah eyni zamanda həm xeyirxahdır, həm də sərt: yıxılanlara sərtlik, sənə isə, əgər Onun xeyirxahlığına bağlı qalarsansa, xeyirxahlıq göstərər. Əks təqdirdə sən də kəsilib atılacaqsan.</verse>
        <verse osisID='Rom.11.23'>Əgər imansızlıqda qalmasalar, onlar da peyvənd olunacaqlar, çünki Allah onları yenə də peyvənd etməyə qadirdir.</verse>
        <verse osisID='Rom.11.24'>Əgər sən təbiətən yabanı olan zeytun ağacından kəsilib, təbiətinə uyğun olmadan yetişdirilən zeytun ağacına peyvənd edildinsə, bu təbii budaqlar öz zeytun ağacına necə də asanlıqla peyvənd olunacaq! </verse>
        <verse osisID='Rom.11.25'>Ey qardaşlar, özünüzü ağıllı saymayasınız deyə bu sirdən bixəbər olmağınızı istəmirəm: İsrailin bəzisi o vaxta qədər inadkar qalacaq ki, başqa millətlərdən xilas olanların sayı tamamlansın.</verse>
        <verse osisID='Rom.11.26'>Beləcə bütün İsrail xilas olacaq. Necə ki yazılıb:  «Qurtarıcı Siondan gələcək,Yaqub nəslindən allahsızlığı uzaqlaşdıracaq».</verse>
        <verse osisID='Rom.11.27'>«Günahlarını aradan qaldırdığım zamanMənim onlarla bağladığım Əhd budur». </verse>
        <verse osisID='Rom.11.28'>Müjdə məsələsində İsraillilər sizin üçün Allaha düşməndir, amma Allah onları seçdiyinə görə əcdadlarının xatirinə Onun üçün sevimlidir.</verse>
        <verse osisID='Rom.11.29'>Çünki Allahın ənamları və dəvəti geri alınmaz.</verse>
        <verse osisID='Rom.11.30'>Siz bir zamanlar Allaha itaətsiz idiniz və indi onların itaətsizliyi üzündən mərhəmət tapdınız;</verse>
        <verse osisID='Rom.11.31'>eləcə də sizin tapdığınız mərhəmətdən ötrü onlar indi itaətsiz oldular ki, özləri də indi mərhəmət tapsınlar.</verse>
        <verse osisID='Rom.11.32'>Çünki Allah hamını itaətsizliyə əsir edib ki, hamıya mərhəmət göstərsin. </verse>
        <verse osisID='Rom.11.33'>Allahın zənginliyi nə böyük,Hikməti və biliyi nə dərindir!Onun hökmləri necə də ağlasığmaz,Yolları necə də anlaşılmazdır!</verse>
        <verse osisID='Rom.11.34'>«Rəbbin ağlını kim dərk etdi?Ona kim məsləhətçi oldu?»</verse>
        <verse osisID='Rom.11.35'>«Kim Ona bir şey verdi ki,Əvəzini Ondan istəyə bilsin?»</verse>
        <verse osisID='Rom.11.36'>Çünki hər şeyin mənbəyi Odur, hər şey Onun vasitəsilə və Onun üçün var oldu. Ona əbədi olaraq izzət olsun! Amin.</verse>
      </chapter>
      <chapter osisID='Rom.12'>
        <verse osisID='Rom.12.1'>
          Beləliklə, ey qardaşlar, Allahın mərhəməti xatirinə sizə yalvarıram ki, bədənlərinizi diri, müqəddəs və Allahı razı salan bir qurban olaraq Ona təqdim edin; bu sizin ağılla etdiyiniz ibadətdir.</verse>
        <verse osisID='Rom.12.2'>Bu dövrə uyğunlaşmayın, əksinə, düşüncənizin təzələnməsi ilə dəyişin ki, Allahın yaxşı, razı salan və kamil iradəsini ayırd edəsiniz. </verse>
        <verse osisID='Rom.12.3'>Mənə verilən lütflə sizin hər birinizə deyirəm ki, lazım olduğundan artıq özünüz barədə yüksək fikirdə olmayın; lakin hər biriniz Allahın ona verdiyi imanın ölçüsünə görə ağıl-kamalla düşünün.</verse>
        <verse osisID='Rom.12.4'>Çünki bizim bir bədənimizdə çoxlu üzvlər olduğu halda onların hər birinin vəzifəsi heç də eyni deyil.</verse>
        <verse osisID='Rom.12.5'>Eləcə biz də çox olduğumuz halda Məsihdə bir bədənik və ayrı-ayrılıqda bir-birimizə bağlı üzvlərik.</verse>
        <verse osisID='Rom.12.6'>Allahın bizə bağışladığı lütfə görə müxtəlif ruhani ənamlarımız var. Bir kəsin ənamı peyğəmbərlikdirsə, imanının ölçüsünə görə peyğəmbərlik etsin;</verse>
        <verse osisID='Rom.12.7'>ənamı xidmətdirsə, xidmət etsin; müəllimlikdirsə, öyrətsin;</verse>
        <verse osisID='Rom.12.8'>nəsihət verəndirsə, nəsihət versin; pay verəndirsə, səxavətlə, rəhbərdirsə, səylə, mərhəmət göstərəndirsə, sevinə-sevinə öz işini görsün. </verse>
        <verse osisID='Rom.12.9'>Qoy məhəbbətiniz riyasız olsun. Pislikdən ikrah edin, yaxşılığa bağlanın.</verse>
        <verse osisID='Rom.12.10'>Qardaşlıq sevgisi ilə bir-birinizi sevin. Hörmət göstərməkdə bir-birinizi qabaqlayın.</verse>
        <verse osisID='Rom.12.11'>Səyiniz azalmasın, ruhunuz alovlu olsun. Rəbbə qulluq edin.</verse>
        <verse osisID='Rom.12.12'>Ümidinizlə sevinin. Əziyyətdə dözümlü olun. Dayanmadan dua edin.</verse>
        <verse osisID='Rom.12.13'>Ehtiyac içində olan müqəddəslərə yardım etməyə şərik olun. Qonaqpərvər olmağa səy göstərin. </verse>
        <verse osisID='Rom.12.14'>Sizi təqib edənlərə xeyir-dua verin; lənət yox, xeyir-dua verin.</verse>
        <verse osisID='Rom.12.15'>Sevinənlərlə sevinin, ağlayanlarla ağlayın.</verse>
        <verse osisID='Rom.12.16'>Bir-birinizlə həmfikir olun; təkəbbürlü olmayın, məzlumlarla dostluq edin. Özünüzü ağıllı saymayın.</verse>
        <verse osisID='Rom.12.17'>Heç kimə pislik əvəzinə pislik etməyin. Hamının gözündə yaxşı olan işlər görməyə diqqət yetirin.</verse>
        <verse osisID='Rom.12.18'>İmkan daxilində bacardıqca bütün adamlarla sülh içində yaşayın.</verse>
        <verse osisID='Rom.12.19'>Ey sevimlilər, heç kəsdən qisas almayın, Allahın qəzəbinə yer verin. Çünki yazılıb ki, Rəbb belə deyir: «Qisas Mənimdir, əvəzini Mən verəcəyəm».</verse>
        <verse osisID='Rom.12.20'>Əksinə, «düşmənin acdırsa, onu yedizdir, susuzdursa, ona su ver. Belə etməklə sanki onun başına köz tökərsən».</verse>
        <verse osisID='Rom.12.21'>Pislik sənə üstün gəlməsin, pisliyə yaxşılıqla qalib gəl.  </verse>
      </chapter>
      <chapter osisID='Rom.13'>
        <verse osisID='Rom.13.1'>
          Hər kəs başçılıq edən hakimiyyətlərə tabe olsun. Çünki Allah tərəfindən təyin olunmayan hakimiyyət yoxdur; mövcud olan hakimiyyətlər Allah tərəfindən təyin olunub.</verse>
        <verse osisID='Rom.13.2'>Buna görə də hakimiyyətə qarşı çıxan adam Allahın təyin etdiyinin əleyhinə çıxır və əleyhinə çıxan belələri özlərini mühakiməyə düçar edir.</verse>
        <verse osisID='Rom.13.3'>Çünki yaxşı iş görənlər deyil, pis iş görənlər hökmdarlardan qorxmalıdır. İstəyirsənmi hakimiyyətdən qorxmayasan? Yaxşı iş gör, onda o səni tərifləyər.</verse>
        <verse osisID='Rom.13.4'>Hökmdar sənin xeyrin üçün Allaha xidmət edir. Amma pis iş görürsənsə, qorx! Çünki o, əbəs yerə qılınc daşımır, Allaha xidmət edir ki, pis iş görəndən qisas alsın və Allahın qəzəbini onun başına gətirsin.</verse>
        <verse osisID='Rom.13.5'>Bu səbəbdən yalnız qəzəbə görə deyil, vicdanın xatirinə də hakimiyyətə tabe olmaq lazımdır.</verse>
        <verse osisID='Rom.13.6'>Vergini də siz buna görə ödəyirsiniz. Çünki hökmdarlar Allahın xidmətçisidir və məhz bu işlə daim məşğuldurlar.</verse>
        <verse osisID='Rom.13.7'>Beləliklə, hər kəsə öz haqqını verin: vergi haqqı olana vergi, gömrük haqqı olana gömrük, qorxu haqqı olana qorxu, hörmət haqqı olana hörmət. </verse>
        <verse osisID='Rom.13.8'>Bir-birinizi sevməkdən başqa heç nədə heç kimə borclu qalmayın; çünki başqasını sevən Qanunu yerinə yetirmiş olur.</verse>
        <verse osisID='Rom.13.9'>Belə ki «zina etmə, qətl etmə, oğurluq etmə, tamah salma» və bunlardan başqa nə əmr varsa, bu kəlamla yekunlaşdırmaq olar: «Qonşunu özün kimi sev».</verse>
        <verse osisID='Rom.13.10'>Sevən insan qonşusuna qarşı pis iş görməz, buna görə də məhəbbət Qanunun tamamlanmasıdır. </verse>
        <verse osisID='Rom.13.11'>Zəmanəni, yuxudan ayılmaq vaxtınızın gəldiyini anlayaraq belə rəftar edin. Çünki indi xilasımız iman etdiyimiz vaxtda olduğundan daha yaxındır.</verse>
        <verse osisID='Rom.13.12'>Gecə keçdi, gündüz isə yaxınlaşdı; buna görə də qaranlığın əməllərini üzərimizdən ataq və nurun silahlarına bürünək.</verse>
        <verse osisID='Rom.13.13'>Gün işığında olduğu kimi ləyaqətlə həyat sürək; eyş-işrətə və sərxoşluğa, əxlaqsızlığa və pozğunluğa, münaqişəyə və qısqanclığa qapılmayaq.</verse>
        <verse osisID='Rom.13.14'>Əksinə, Rəbb İsa Məsihə bürünün və cismani təbiətinizin ehtiraslarına uymaq fikrində olmayın.  </verse>
      </chapter>
      <chapter osisID='Rom.14'>
        <verse osisID='Rom.14.1'>
           İmanı zəif olanı qəbul edin, amma onun fikirləri ilə mübahisəyə girişməyin.</verse>
        <verse osisID='Rom.14.2'>Biri inanır ki, hər şeyi yeyə bilər, amma imanı zəif olan yalnız tərəvəz yeyir.</verse>
        <verse osisID='Rom.14.3'>Yeyən yeməyənə xor baxmasın, yeməyən də yeyəni mühakimə etməsin. Çünki Allah onu qəbul edib.</verse>
        <verse osisID='Rom.14.4'>Sən kimsən ki, başqasının xidmətçisini mühakimə edirsən? O xidmətçini haqlı yaxud haqsız çıxarmaq ixtiyarı ağasına məxsusdur. Xidmətçi haqlı çıxacaq, çünki Rəbb onu haqlı çıxarmağa qadirdir. </verse>
        <verse osisID='Rom.14.5'>Kimsə bir günü o biri gündən üstün sayır, başqası isə hər günü eyni sayır. Qoy hər kəs öz fikrinə əmin olsun.</verse>
        <verse osisID='Rom.14.6'>Bir günü fərqləndirən adam onu Rəbb üçün fərqləndirir. Yeyən Rəbb üçün yeyir, çünki Allaha şükür edir. Yeməyən də Rəbb üçün yemir və Allaha şükür edir.</verse>
        <verse osisID='Rom.14.7'>Çünki bizim heç birimiz özümüz üçün yaşamırıq və özümüz üçün ölmürük.</verse>
        <verse osisID='Rom.14.8'>Yaşayırıqsa, Rəbb üçün yaşayırıq, ölürüksə, Rəbb üçün ölürük. Buna görə yaşasaq da, ölsək də Rəbbə məxsusuq.</verse>
        <verse osisID='Rom.14.9'>Çünki Məsih ona görə ölüb yenə yaşadı ki, həm ölülərin, həm də yaşayanların Rəbbi olsun. </verse>
        <verse osisID='Rom.14.10'>Bəs sən nə üçün qardaşını mühakimə edirsən? Yaxud nə üçün qardaşına xor baxırsan? Axı biz hamımız Allahın hökm kürsüsünün qarşısında dayanacağıq.</verse>
        <verse osisID='Rom.14.11'>Çünki yazılıb:  «Rəbb deyir:Varlığıma and içdim,Hər diz önümdə çökəcək,Hər dil Allah olduğumu bildirəcək».</verse>
        <verse osisID='Rom.14.12'>Beləcə hər birimiz özü üçün Allaha hesabat verəcək. </verse>
        <verse osisID='Rom.14.13'>Buna görə də daha bir-birimizi mühakimə etməyək, əksinə, qərara alın ki, heç bir qardaşın önünə onu büdrədən yaxud pis yola çəkən bir şey qoymayasınız.</verse>
        <verse osisID='Rom.14.14'>Rəbb İsada olaraq əminəm ki, heç bir şey özlüyündə murdar deyil. Amma nəyisə murdar sayan adam üçün o şey murdardır.</verse>
        <verse osisID='Rom.14.15'>Əgər sənin qardaşın yediyin bir şeydən ötrü kədərlənirsə, onda sən məhəbbətə görə həyat sürmürsən. Uğrunda Məsihin öldüyü adamı öz yeməyinə görə həlaka təslim etmə.</verse>
        <verse osisID='Rom.14.16'>İmkan verməyin ki, sizin yaxşı hesab etdiyiniz bir şey pislənsin.</verse>
        <verse osisID='Rom.14.17'>Çünki Allahın Padşahlığı yemək-içməkdən ibarət deyil, Müqəddəs Ruhda salehlik, sülh və sevincdən ibarətdir.</verse>
        <verse osisID='Rom.14.18'>Kim beləcə Məsihə qulluq edirsə, Allahı razı salır və insanların da rəğbətini qazanır. </verse>
        <verse osisID='Rom.14.19'>Beləliklə, özümüzü sülh gətirən və bir-birimizi inkişaf etdirən işlərə həsr edək.</verse>
        <verse osisID='Rom.14.20'>Qidaya görə Allahın işlərini pozma! Hamısı təmizdir. Amma yeməyi ilə başqasının büdrəməsinə səbəb olan adam pislik edir.</verse>
        <verse osisID='Rom.14.21'>Ət yeməyərək, şərab içməyərək qardaşının büdrəməsinə səbəb olmayan isə yaxşılıq edir.</verse>
        <verse osisID='Rom.14.22'>Bu məsələlərdə etiqadını Allahın önündə öz ürəyində saxla. Seçdiyi bir işdə özünü mühakimə etməyən adam nə bəxtiyardır!</verse>
        <verse osisID='Rom.14.23'>Amma bir yeməyə şübhə edən adam o yeməyi yeyirsə, məhkum olur. Çünki gördüyü iş imana əsaslanmır və imana əsaslanmayan hər şey günahdır.  </verse>
      </chapter>
      <chapter osisID='Rom.15'>
        <verse osisID='Rom.15.1'>
          Biz imanı güclü olanlar imanı gücsüz olanların zəifliklərinə dözməliyik və yalnız özümüzü razı salmamalıyıq.</verse>
        <verse osisID='Rom.15.2'>Hər birimiz yaxşılıq naminə inkişaf etdirmək məqsədi ilə qonşumuzu razı salaq.</verse>
        <verse osisID='Rom.15.3'>Çünki Məsih də Özünü razı salmadı. Necə ki yazılıb: «Səni təhqir edənlərin təhqirləri altında qaldım».</verse>
        <verse osisID='Rom.15.4'>Bundan əvvəl yazılanların hamısı bizi öyrətmək üçün yazıldı ki, dözümlə və Müqəddəs Yazıların ürək-dirəyi ilə ümidimiz olsun.</verse>
        <verse osisID='Rom.15.5'>Dözüm verən və ürəkləndirən Allah Məsih İsanın istəyinə uyğun olaraq sizə həmfikirlilik bəxş etsin ki,</verse>
        <verse osisID='Rom.15.6'>hamınız birlikdə və bir səslə Rəbbimiz İsa Məsihin Atası olan Allahı izzətləndirəsiniz. </verse>
        <verse osisID='Rom.15.7'>Buna görə də Məsih sizi qəbul etdiyi kimi siz də Allahın izzəti üçün bir-birinizi qəbul edin.</verse>
        <verse osisID='Rom.15.8'>Mən də bunu bildirirəm: Məsih Allahın haqlı olduğunu göstərmək üçün sünnətlilərin xidmətçisi oldu ki, əcdadlara verilən vədləri yerinə yetirsin;</verse>
        <verse osisID='Rom.15.9'>beləcə başqa millətlər də Allahın mərhəmətinə görə Onu izzətləndirsinlər. Necə ki yazılıb:  «Buna görə millətlər arasındaSənə şükür edəcəyəm,İsminə tərənnüm söyləyəcəyəm». </verse>
        <verse osisID='Rom.15.10'>Yenə deyilir ki:  «Ey millətlər, Onun xalqı ilə birgə sevinin!» </verse>
        <verse osisID='Rom.15.11'>Başqa bir yerdə:  «Ey bütün millətlər, Rəbbə həmd edin!Ey bütün ümmətlər, Onu mədh edin!» </verse>
        <verse osisID='Rom.15.12'>Yeşaya da belə deyir:  «Yesseyin Kökü gələcək,Millətlərə hökmran olmaq üçün ucalacaq,Millətlər Ona ümid bağlayacaq».</verse>
        <verse osisID='Rom.15.13'>Qoy ümid mənbəyi olan Allah iman edən sizləri hər cür şadlıq və sülhlə doldursun ki, Müqəddəs Ruhun qüdrəti ilə ümidlə dolub-daşasınız. </verse>
        <verse osisID='Rom.15.14'>Ey qardaşlarım, mən sizin barənizdə əminəm ki, siz yaxşılıqla dolu, hər cür biliklə kamilsiniz və bir-birinizə nəsihət verməyə qadirsiniz.</verse>
        <verse osisID='Rom.15.15'>Amma Allahın mənə bəxş etdiyi lütflə bəzi məsələləri sizə xatırlatmaq üçün bu sözləri cəsarətlə yazmışam.</verse>
        <verse osisID='Rom.15.16'>Həmin lütfə görə mən başqa millətlər üçün Məsih İsanın xidmətçisi oldum ki, bir kahin kimi Allahın Müjdəsini vəz edim və başqa millətlər Müqəddəs Ruhla təqdis edilərək Allaha məqbul olan qurban olsunlar.</verse>
        <verse osisID='Rom.15.17'>Beləcə Allaha xidmət etdiyimə görə Məsih İsa ilə fəxr edirəm.</verse>
        <verse osisID='Rom.15.18'>Başqa millətləri itaətə gətirmək üçün Məsihin mənim vasitəmlə söz və əməllə, əlamət və xariqələrin qüvvəti ilə, Allahın Ruhunun qüdrəti ilə etdiklərindən başqa bir şey barədə danışmağa cəsarət etmərəm. Belə ki mən Yerusəlimdən başlayıb İllirikum diyarına qədər hər tərəfdə Məsihin Müjdəsini yayıb qurtardım.</verse>
        <verse osisID='Rom.15.19'>Başqa millətləri itaətə gətirmək üçün Məsihin mənim vasitəmlə söz və əməllə, əlamət və xariqələrin qüvvəti ilə, Allahın Ruhunun qüdrəti ilə etdiklərindən başqa bir şey barədə danışmağa cəsarət etmərəm. Belə ki mən Yerusəlimdən başlayıb İllirikum diyarına qədər hər tərəfdə Məsihin Müjdəsini yayıb qurtardım.</verse>
        <verse osisID='Rom.15.20'>Bununla birgə, Müjdəni Məsihin adının hələ eşidilmədiyi yerlərdə yaymaq başlıca məqsədim oldu ki, bir başqasının qoyduğu təməl üzərində bina qurmayım.</verse>
        <verse osisID='Rom.15.21'>Amma necə ki yazılıb:  «Onun haqqında xəbəri olmayanlar görəcək,Eşitməyənlər anlayacaq». </verse>
        <verse osisID='Rom.15.22'>Bu səbəbdən sizin yanınıza gəlmək niyyətim bir neçə dəfə əngəlləndi.</verse>
        <verse osisID='Rom.15.23'>İndi isə bu diyarlarda işləyəcəyim başqa bir yer qalmır, illərdir ki, yanınıza gəlməyi arzu edirdim.</verse>
        <verse osisID='Rom.15.24'>Buna görə İspaniyaya getmək niyyətindəyəm və ümidvaram ki, yolüstü sizi də görüm və əvvəl qısa müddət də olsa, dostluğunuzdan zövq alandan sonra məni oraya yola salasınız.</verse>
        <verse osisID='Rom.15.25'>Amma indi mən müqəddəslərə yardım etmək üçün Yerusəlimə gedirəm.</verse>
        <verse osisID='Rom.15.26'>Çünki Makedoniya və Axayyada olanlar Yerusəlimdə müqəddəslər arasındakı kasıblar üçün ianə yığmağı məsləhət bildilər.</verse>
        <verse osisID='Rom.15.27'>Əlbəttə, özləri məsləhət bildilər, həm də əslində onlara borcludurlar. Çünki başqa millətlər Yerusəlim müqəddəslərinin ruhani nemətlərinə şərik oldularsa, maddi nemətləri ilə onlara xidmət etməyə borcludurlar.</verse>
        <verse osisID='Rom.15.28'>Beləcə bu işi başa çatdırıb əldə olunan səmərəni onlara çatdırandan sonra sizin yerlərdən keçib İspaniyaya gedəcəyəm.</verse>
        <verse osisID='Rom.15.29'>Bilirəm ki, yanınıza gələndə Məsihin tam xeyir-duası ilə gələcəyəm. </verse>
        <verse osisID='Rom.15.30'>Ey qardaşlar, Rəbbimiz İsa Məsihin xatirinə, Ruhun məhəbbəti naminə sizə yalvarıram, Allaha mənim üçün etdiyiniz dualarda mənimlə birlikdə mübarizə aparın ki,</verse>
        <verse osisID='Rom.15.31'>Yəhudeyada olan imansızlardan xilas olum və Yerusəlimə olan yardımımı müqəddəslər qəbul etsin.</verse>
        <verse osisID='Rom.15.32'>Beləliklə, istəyirəm ki, Allahın iradəsi ilə sevinclə yanınıza gəlib sizinlə könlümü fərəhləndirim.</verse>
        <verse osisID='Rom.15.33'>Qoy sülh qaynağı olan Allah sizin hamınızla olsun. Amin.  </verse>
      </chapter>
      <chapter osisID='Rom.16'>
        <verse osisID='Rom.16.1'>
          Kenxreyadakı cəmiyyətin xidmətçisi olan bacımız Fibi barədə sizə zəmanət verirəm.</verse>
        <verse osisID='Rom.16.2'>Onu Rəbdə olduğu üçün müqəddəslərə layiq tərzdə qəbul edin, nə ehtiyacı varsa, siz ona kömək edin. Çünki o, çoxlarına və şəxsən mənə də hamilik edib. </verse>
        <verse osisID='Rom.16.3'>Məsih İsada həmkarlarım olan Priskila və Akilaya salam söyləyin.</verse>
        <verse osisID='Rom.16.4'>Onlar mənim həyatım üçün öz canlarını təhlükəyə saldılar. Onlara yalnız mən yox, başqa millətlərin bütün cəmiyyətləri də təşəkkür edir.</verse>
        <verse osisID='Rom.16.5'>Onların evində toplanan cəmiyyətə də salam söyləyin. </verse>
        <verse osisID='Rom.16.6'>Sizin üçün xeyli zəhmət çəkmiş Məryəmə salam söyləyin. </verse>
        <verse osisID='Rom.16.7'>Həvarilər arasında şöhrət qazanmış, məndən əvvəl Məsihdə olmuş soydaşlarım və zindan yoldaşlarım Andronikosa və Yuniyaya salam çatdırın. </verse>
        <verse osisID='Rom.16.8'>Rəbdə mənə sevimli olan Ampliyata salam söyləyin. </verse>
        <verse osisID='Rom.16.9'>Məsihdə həmkarımız olan Urbana və mənə sevimli olan Staxisə salam çatdırın. </verse>
        <verse osisID='Rom.16.10'>Məsihdə sədaqəti sübut edilmiş Apellisə salam söyləyin. </verse>
        <verse osisID='Rom.16.11'>Soydaşım Hirodiona salam söyləyin. </verse>
        <verse osisID='Rom.16.12'>Rəbbin xidmətində zəhmət çəkmiş Trifena ilə Trifosaya salam söyləyin. </verse>
        <verse osisID='Rom.16.13'>Rəbdə seçmə insan olan Rufusa və mənə də analıq edən anasına salam söyləyin. </verse>
        <verse osisID='Rom.16.14'>Asinkritə, Fleqona, Hermesə, Patrobaya, Hermaya və onlarla birlikdə olan bacı-qardaşlara salam çatdırın. </verse>
        <verse osisID='Rom.16.15'>Filoloqa, Yuliyaya, Nereyə və onun bacısına, Olimpaya və onlarla birlikdə olan bütün müqəddəslərə salam söyləyin. </verse>
        <verse osisID='Rom.16.16'>Bir-birinizi müqəddəs öpüşlə salamlayın. Məsihin bütün cəmiyyətləri sizə salam göndərir. </verse>
        <verse osisID='Rom.16.17'>Qardaşlar, sizə yalvarıram ki, öyrəndiyiniz təlimin əleyhinə çıxaraq ayrılıq salan və büdrəməyə səbəb olan adamlara nəzarət edin və onlardan uzaq durun.</verse>
        <verse osisID='Rom.16.18'>Çünki belə adamlar Rəbbimiz Məsihə deyil, öz qarınlarına qulluq edirlər; onlar yağlı və yaltaq nitqləri ilə sadəlövh adamların ürəklərini tovlayırlar.</verse>
        <verse osisID='Rom.16.19'>Sizin itaətiniz hamıya bəllidir. Buna görə də sizin üçün sevinirəm. Amma istəyirəm ki, yaxşı işlərdə müdrik, pis işlərdə məsum olasınız.</verse>
        <verse osisID='Rom.16.20'>Sülh qaynağı olan Allah Şeytanı tezliklə ayaqlarınızın altında əzəcək. Rəbbimiz İsanın lütfü sizə yar olsun! </verse>
        <verse osisID='Rom.16.21'>Həmkarım Timotey, soydaşlarım Luki, Yason və Sosipater sizə salam göndərir. </verse>
        <verse osisID='Rom.16.22'>Bu məktubu yazıya alan mən Terti də Rəbbin ismi ilə sizə salam söyləyirəm. </verse>
        <verse osisID='Rom.16.23'>Məni və bütün cəmiyyəti qonaq saxlayan Qayın sizə salamı var.  Şəhərin xəzinədarı olan Erast və Kvart qardaş da sizə salam göndərir.</verse>
        <verse osisID='Rom.16.24'/>
        <verse osisID='Rom.16.25'>Allah mənim elan etdiyim Müjdəyə və İsa Məsih barədə vəzə görə, əzəldən bəri gizli saxlanmış sirri aydınlaşdıran vəhyə uyğun olaraq, sizi qüvvətləndirməyə qadirdir;</verse>
        <verse osisID='Rom.16.26'>bu həmin sirdir ki, indi aşkar olmuş və əbədi Allahın əmrinə əsasən peyğəmbərlərin Yazıları vasitəsilə bütün millətlərin iman gətirib itaət etməsi üçün bəyan edilmişdir;</verse>
        <verse osisID='Rom.16.27'>o yeganə və müdrik Allaha İsa Məsih vasitəsilə əbədi izzət olsun! Amin.  </verse>
      </chapter>
    </div></osisText>
</osis>
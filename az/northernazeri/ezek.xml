<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText osisIDWork='NorthernAzeri' osisRefWork='Bible' xml:lang='az'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='NorthernAzeri'>
        <title>Northern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>Northern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>NorthernAzeri</identifier>
        <source>no entry TextSource in sword.conf found</source>
        <language type='IETF'>az</language>
        <relation/>
        <coverage>provide the bible to the nations of the world</coverage>
        <rights>Copyrighted Kutsul Kitab; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Ezek'>
      <chapter osisID='Ezek.1'>
        <verse osisID='Ezek.1.1'>
            Otuzuncu ildə, dördüncü ayın beşinci günü mən Kevar çayı sahilində, sürgündə yaşayanlar arasında olanda göylər açıldı və Allahdan gələn görüntüləri gördüm.</verse>
        <verse osisID='Ezek.1.2'>Padşah Yehoyakinin sürgün olunmasının beşinci ilində, həmin ayın beşinci günü</verse>
        <verse osisID='Ezek.1.3'>Xaldey ölkəsində, Kevar çayı sahilində Buzinin oğlu kahin Yezekelə Rəbbin sözü nazil oldu. Orada Rəbbin əli onun üzərində idi. </verse>
        <verse osisID='Ezek.1.4'>Mən gördüm ki, budur, şimaldan çovğun yeli və dayanmadan şimşək çaxan böyük bir bulud gəlir. Onun ətrafında parıltı var idi, ortasında isə od içində kükrəyən metal kimi bir şey var idi.</verse>
        <verse osisID='Ezek.1.5'>Ən ortasında canlı məxluqa bənzəyən dörd varlıq mövcud idi. Onların görünüşü insana bənzəyirdi.</verse>
        <verse osisID='Ezek.1.6'>Hər birinin dörd üzü və dörd qanadı var idi.</verse>
        <verse osisID='Ezek.1.7'>Onların bacaqları düz idi. Ayaqları dana ayaqlarına oxşayırdı və cilalanmış tunc kimi parıldayırdı.</verse>
        <verse osisID='Ezek.1.8'>Dörd yanlarında, qanadları altında insan əlləri var idi. Dördü də üzlərə və qanadlara malik idi.</verse>
        <verse osisID='Ezek.1.9'>Onların qanadları bir-birinə toxunurdu. İrəli gedərkən sağa-sola dönmürdülər, hər biri üz tutduğu tərəfə irəliləyirdi. </verse>
        <verse osisID='Ezek.1.10'>Onların dörd tərəfə yönələn üzlərinin bənzəyişi belə idi: qabaq tərəfdə insan üzü, sağ tərəfdə aslan üzü, sol tərəfdə öküz üzü, arxada isə qartal üzü var idi.</verse>
        <verse osisID='Ezek.1.11'>Onların üzləri və qanadları yuxarıya doğru açılmışdı. Hər canlının iki qanadı yanda o biri canlının qanadına toxunur, iki qanadı da bədənlərini örtürdü.</verse>
        <verse osisID='Ezek.1.12'>Hər biri üz tutduğu tərəfə irəliləyirdi. Ruh hara gedirdisə, onlar da ora gedirdi. İrəli gedərkən sağa-sola dönmürdülər.</verse>
        <verse osisID='Ezek.1.13'>Bu canlılar görünüşcə yanar köz kimi, məşəl kimi bir şeyə bənzəyirdi. Canlı məxluqların arasında od hərəkətdə idi. Od parıldayırdı və ondan şimşək çaxırdı.</verse>
        <verse osisID='Ezek.1.14'>Canlı məxluqlar şimşək çaxan kimi cəld o tərəf-bu tərəfə hərəkət edirdi. </verse>
        <verse osisID='Ezek.1.15'>Mən canlı məxluqlara baxıb gördüm ki, hər birinin yanında yerə dəyən bir təkər var.</verse>
        <verse osisID='Ezek.1.16'>Təkərlərin görünüşü və quruluşu belə idi: onlar sarı yaqut kimi parıldayır və dördü də bir-birinə oxşayırdı. Onların görünüşü və quruluşu elə idi ki, sanki bir təkər o biri təkər içində yerləşmişdi.</verse>
        <verse osisID='Ezek.1.17'>Getdikləri zaman dörd tərəfə də gedə bilirdilər. İrəli gedərkən sağa-sola dönmürdülər.</verse>
        <verse osisID='Ezek.1.18'>Təkərlərin sağanaqları hündür və qorxunc idi. Dördünün də sağanaqları hər tərəfdən gözlərlə dolu idi.</verse>
        <verse osisID='Ezek.1.19'>Canlı məxluqlar irəlilədikcə təkərlər də yanında fırlanır, canlı məxluqlar yerdən qalxdıqca təkərlər də qalxırdı.</verse>
        <verse osisID='Ezek.1.20'>Ruh hara gedirdisə, onlar da ora gedirdi, təkərlər də onlarla bərabər qalxırdı, çünki canlı məxluqların ruhu təkərlərdə idi.</verse>
        <verse osisID='Ezek.1.21'>Onlar irəliləyəndə bunlar da irəliləyirdi, onlar dayananda bunlar da dayanırdı. Onlar yerdən qalxanda yanlarındakı təkərlər də qalxırdı, çünki canlı məxluqların ruhu təkərlərdə idi. </verse>
        <verse osisID='Ezek.1.22'>Yuxarı tərəfdə, canlı məxluqların başı üzərində büllur kimi parıldayan göy qübbəsinə oxşayan qorxunc bir şey uzanırdı.</verse>
        <verse osisID='Ezek.1.23'>Qübbənin altında hər canlı məxluq qanadlarını yanındakılara doğru uzadır, başqa iki qanadla da bədənini örtürdü.</verse>
        <verse osisID='Ezek.1.24'>Onlar irəlilədikləri zaman qanadlarının gurultusunu eşitdim: sanki gur suların səsi, Külli-İxtiyarın sədası, güclü gurultu, qoşunun tappıltısı gəlirdi. Onlar dayandıqları zaman qanadlarını endirirdi.</verse>
        <verse osisID='Ezek.1.25'>Onlar qanadları enmiş halda dayanarkən başları üzərindəki qübbədən bir səs gəldi.</verse>
        <verse osisID='Ezek.1.26'>Başları üzərindəki qübbənin üstündə sanki göy yaqutdan düzəldilmiş taxta oxşar bir şey var idi. Yüksəkdə, taxta oxşayan şeyin üzərində insana bənzər bir Şəxs var idi.</verse>
        <verse osisID='Ezek.1.27'>Mən gördüm ki, Onun belindən yuxarı hissəsi kükrəyən metala oxşayır, içi isə hər tərəfdən alov kimi idi. Mən Onun belindən aşağı görünüşünü də gördüm: sanki bir alov idi və ətrafında parıltı var idi.</verse>
        <verse osisID='Ezek.1.28'>Yağış günü buludda olan göy qurşağının görünüşü necə olursa, hər tərəfdən gələn parıltının görünüşü də elə idi. Bu, Rəbbin izzətinə bənzər bir görüntü idi. </verse>
      </chapter>
      <chapter osisID='Ezek.2'>
        <verse osisID='Ezek.2.1'>
          O mənə dedi: «Ey bəşər oğlu, ayağa qalx, Mən səninlə danışacağam».</verse>
        <verse osisID='Ezek.2.2'>O mənimlə danışarkən Ruh daxilimə girdi və məni ayağa qaldırdı. Mənimlə danışan bir Şəxsin səsini eşitdim.</verse>
        <verse osisID='Ezek.2.3'>O mənə dedi: «Ey bəşər oğlu, səni Mənə qarşı üsyan edən İsrail övladlarının – üsyankar bir millətin yanına göndərirəm. Onlar ataları ilə birgə bu günə qədər Mənə qarşı üsyan edir.</verse>
        <verse osisID='Ezek.2.4'>Səni yanlarına göndərəcəyim xalq dikbaş və inadkardır. Sən onlara deyəcəksən: “Xudavənd Rəbb belə deyir!”</verse>
        <verse osisID='Ezek.2.5'>İstəyirlər sənə qulaq assınlar, istəyirlər yox, çünki onlar üsyankar bir xalqdır. Ancaq bilsinlər ki, aralarında bir peyğəmbər var. </verse>
        <verse osisID='Ezek.2.6'>Ancaq, ey bəşər oğlu, sən qanqallar və tikanlar arasında olsan da, əqrəblər içində otursan da, o adamlardan qorxma, onların sözlərindən çəkinmə. Üsyankar bir xalq olsalar da, onların sözlərindən çəkinmə, onlardan qorxma.</verse>
        <verse osisID='Ezek.2.7'>Sən onlara Mənim sözlərimi söylə, istəyirlər sənə qulaq assınlar, istəyirlər yox, çünki onlar üsyankardır. </verse>
        <verse osisID='Ezek.2.8'>Ey bəşər oğlu, sənsə Mənim söylədiklərimə qulaq as, bu üsyankar xalq kimi sən də üsyankar olma. Ağzını aç və Mənim sənə verəcəyim şeyi ye».</verse>
        <verse osisID='Ezek.2.9'>Mən baxıb gördüm ki, mənə tərəf bir əl uzandı və əlin içində bir tumar var.</verse>
        <verse osisID='Ezek.2.10'>O, tumarı qabağımda açdı. Tumarın önü və arxası yazılı idi, üzərində «mərsiyə, matəm, bəla» sözləri yazılmışdı.  </verse>
      </chapter>
      <chapter osisID='Ezek.3'>
        <verse osisID='Ezek.3.1'>O yenə mənə dedi: «Ey bəşər oğlu, aldığın şeyi – bu tumarı yeyib get və İsrail nəslinə söylə».</verse>
        <verse osisID='Ezek.3.2'>Onda mən ağzımı açdım və O, tumarı mənə yedirdi.</verse>
        <verse osisID='Ezek.3.3'>Sonra mənə dedi: «Ey bəşər oğlu, mədəni bununla doldur, sənə verdiyim bu tumarla qarnını doydur». Mən yedim, ağzım bal kimi şirin oldu. </verse>
        <verse osisID='Ezek.3.4'>O mənə dedi: «Ey bəşər oğlu, qalx, İsrail nəslinin yanına get və sözlərimi onlara söylə.</verse>
        <verse osisID='Ezek.3.5'>Sən ləhcəsi, danışığı anlaşılmaz, dili çətin olan bir xalqın yanına deyil, İsrail nəslinin yanına göndərilirsən,</verse>
        <verse osisID='Ezek.3.6'>ləhcəsi, danışığı anlaşılmaz, dili çətin olan çoxlu xalq arasına göndərilmirsən. Əgər Mən səni onların yanına göndərsəydim, onlar sənə qulaq asardı.</verse>
        <verse osisID='Ezek.3.7'>Ancaq İsrail nəsli sənə qulaq asmaq istəməyəcək, onlar Mənə də qulaq asmaq istəmir, çünki bütün İsrail nəsli inadkar və dikbaşdır.</verse>
        <verse osisID='Ezek.3.8'>Bax Mən səni də onlar kimi inadkar edəcəyəm, onlar kimi dikbaş edəcəyəm.</verse>
        <verse osisID='Ezek.3.9'>Sənin inadını çaxmaq daşından möhkəm olan almaz kimi möhkəm edəcəyəm. Üsyankar bir xalq olsalar da, onlardan qorxma, qarşılarında vahiməyə düşmə». </verse>
        <verse osisID='Ezek.3.10'>O yenə mənə dedi: «Ey bəşər oğlu, Mənim dediyim bütün sözləri ürəyində saxla və qulaqlarınla eşit.</verse>
        <verse osisID='Ezek.3.11'>Qalxıb sürgün olunmuş soydaşlarının yanına get, onlarla danışıb söylə: “Xudavənd Rəbb belə deyir!” Onlar istəyirlər sənə qulaq assın, istəyirlər yox». </verse>
        <verse osisID='Ezek.3.12'>Sonra Ruh məni yuxarı qaldırdı və arxamdan böyük bir gurultu eşitdim: «Rəbbin izzətinə Öz yerində alqış olsun».</verse>
        <verse osisID='Ezek.3.13'>Canlı məxluqların qanadları bir-birinə toxunduqca onların səsini, yanlarındakı təkərlərin şaqqıltısını – böyük gurultunu eşitdim.</verse>
        <verse osisID='Ezek.3.14'>Ruh məni yuxarı qaldırdı və götürüb apardı. Mən də kədərli və acıqlı halda getdim. Rəbb əlini mənim üzərimdə möhkəm tutmuşdu.</verse>
        <verse osisID='Ezek.3.15'>Mən Tel-Avivdə olan sürgün olunmuş adamların – Kevar çayının sahilində yaşayanların yanına gəldim və onların yaşadıqları yerdə qaldım. Orada onların arasında yeddi gün çaşqınlıq içində yaşadım. </verse>
        <verse osisID='Ezek.3.16'>Yeddi gün keçdikdən sonra mənə Rəbbin bu sözü nazil oldu:</verse>
        <verse osisID='Ezek.3.17'>«Ey bəşər oğlu, səni İsrail nəslinə gözətçi qoydum. Sən sözü ağzımdan eşidəndə Mənim adımdan onlara xəbərdarlıq et.</verse>
        <verse osisID='Ezek.3.18'>Mən pis adama “hökmən öləcəksən” dediyim zaman sən ona xəbərdarlıq etməsən, həyatı qurtulsun deyə pis adamı öz şər əməlindən döndərmək üçün xəbərdarlıq sözü söyləməsən, onda o pis adam öz təqsiri içində öləcək, lakin onun qanı üçün məsuliyyəti Mən sənin üzərinə qoyacağam.</verse>
        <verse osisID='Ezek.3.19'>Ancaq sən pis adama xəbərdarlıq etsən, o isə pisliyindən və şər əməlindən dönməsə, öz təqsiri içində öləcək, lakin sən bunun məsuliyyətindən qurtarmış olursan. </verse>
        <verse osisID='Ezek.3.20'>Əgər bir saleh adam öz salehliyindən dönüb pislik etsə və Mən onun qarşısına maneə qoysam, o öləcək. Ona xəbərdarlıq etmədiyin üçün o adam öz günahı içində öləcək və etdiyi saleh əməlləri hesaba alınmayacaq, lakin onun qanı üçün məsuliyyəti Mən sənin üzərinə qoyacağam.</verse>
        <verse osisID='Ezek.3.21'>Ancaq günah etməməsi üçün saleh adama xəbərdarlıq etsən və o günah etməsə, hökmən yaşayacaq, çünki xəbərdarlığı qəbul etmişdir, sənsə məsuliyyətdən qurtarmış olursan». </verse>
        <verse osisID='Ezek.3.22'>Orada Rəbbin əli mənim üzərimdə idi. O mənə dedi: «Qalx, düzənliyə çıx, Mən səninlə orada danışacağam».</verse>
        <verse osisID='Ezek.3.23'>Mən qalxıb düzənliyə çıxdım. Orada da Kevar çayının sahilində gördüyüm izzət kimi Rəbbin izzəti durmuşdu. Mən üzüstə yıxıldım.</verse>
        <verse osisID='Ezek.3.24'>Ruh daxilimə girdi və məni ayaq üstə qaldırdı. O mənimlə danışıb belə dedi: «Get, evində qapını arxadan bağla.</verse>
        <verse osisID='Ezek.3.25'>Ey bəşər oğlu, sənə kəndir vuracaqlar, səni kəndirlərlə bağlayacaqlar, daha xalqın arasında gəzə bilməyəcəksən.</verse>
        <verse osisID='Ezek.3.26'>Dilini damağına yapışdıracağam və sən lal olacaqsan, üsyankar bir xalq olsalar da, onları məzəmmət edə bilməyəcəksən.</verse>
        <verse osisID='Ezek.3.27'>Yalnız Mən səninlə danışmağa başlayanda dilini açacağam, sən də onlara deyəcəksən: “Xudavənd Rəbb belə deyir”. Qoy eşitmək istəyən eşitsin, eşitmək istəməyən eşitməsin, çünki onlar üsyankar bir xalqdır.  </verse>
      </chapter>
      <chapter osisID='Ezek.4'>
        <verse osisID='Ezek.4.1'>
          Sən ey bəşər oğlu, özün üçün bir kərpic götür və onu qarşına qoyub üstündə Yerusəlim şəhərini təsvir et.</verse>
        <verse osisID='Ezek.4.2'>Onu mühasirəyə al, önündə mühasirə divarı tik, qarşısında torpaq qalağı düzəlt, ətrafında ordugahlar qur və ona qarşı hər tərəfdən qoçbaşı alətləri qoy.</verse>
        <verse osisID='Ezek.4.3'>Bir dəmir sac götürüb onu dəmir divar olmaq üçün özünlə şəhərin arasına qoy və üzünü ona çevir. Şəhər mühasirədə olacaq və sən onu mühasirəyə al. Bu, İsrail nəslinə bir əlamət olacaq. </verse>
        <verse osisID='Ezek.4.4'>Sən sol yanın üstünə uzan və İsrail nəslinin cəzasını öz üzərinə götür, o tərəfə uzandığın günlərin sayına görə onların cəzasını çəkəcəksən.</verse>
        <verse osisID='Ezek.4.5'>Mən onların cəza illərinin sayı qədər sənin üçün gün ayırdım. Beləcə üç yüz doxsan gün İsrail nəslinin cəzasını çəkəcəksən.</verse>
        <verse osisID='Ezek.4.6'>Bunu etdikdən sonra bu dəfə sağ yanın üstündə uzan və Yəhuda nəslinin cəzasını çək. Sənin üçün qırx gün – hər il üçün bir gün ayırdım.</verse>
        <verse osisID='Ezek.4.7'>Üzünü Yerusəlimin mühasirəsinə çevir, çılpaq qolunu qaldırıb ona qarşı peyğəmbərlik et.</verse>
        <verse osisID='Ezek.4.8'>Bax Mən səni kəndirlə bağlayacağam və təsvir etdiyin mühasirə günləri qurtarmayınca bir yanından o biri yanın üstünə çevrilə bilməyəcəksən. </verse>
        <verse osisID='Ezek.4.9'>Sən buğda, arpa, paxla, mərci, darı və pərinc götürüb onları bir qaba qoy. Onlardan özünə çörək yap. Bir yanın üstünə uzandığın üç yüz doxsan gün ərzində onu ye.</verse>
        <verse osisID='Ezek.4.10'>Gündəlik yeməyinin çəkisi iyirmi şekel olacaq, onu müəyyən vaxtlarda ye.</verse>
        <verse osisID='Ezek.4.11'>Həmçinin suyu da ölçü ilə – bir hinin altıda biri qədər iç, onu da müəyyən vaxtlarda iç.</verse>
        <verse osisID='Ezek.4.12'>Ondan arpa kökəsi düzəldərək hamının gözü qabağında insan nəcisinə od vurub üstündə bişirib ye».</verse>
        <verse osisID='Ezek.4.13'>Rəbb yenə dedi: «Bax İsrail övladları da aralarına sürgün edəcəyim millətlərin içində beləcə murdar yemək yeyəcək».</verse>
        <verse osisID='Ezek.4.14'>Mən dedim: «Aman, ya Xudavənd Rəbb! Mən heç vaxt murdar olmamışam. Cavanlığımdan indiyə qədər nə leş, nə də heyvan parçalamış ət yemişəm, bir murdar ət mənim ağzıma dəyməyib».</verse>
        <verse osisID='Ezek.4.15'>O mənə dedi: «Yaxşı, Mən insan nəcisini mal təzəyi ilə əvəz edirəm. Çörəyini onun üstündə bişir».</verse>
        <verse osisID='Ezek.4.16'>Yenə mənə dedi: «Ey bəşər oğlu, Mən Yerusəlimdən çörəyin kökünü kəsəcəyəm. Çörəyi dərd içində çəki ilə yeyəcəklər, suyu da çaşqınlıq içində ölçü ilə içəcəklər.</verse>
        <verse osisID='Ezek.4.17'>Çünki çörəyə və suya möhtac olacaqlar. Hər kəs çaşqınlığa düşərək öz təqsiri içində əriyib yox olacaq.  </verse>
      </chapter>
      <chapter osisID='Ezek.5'>
        <verse osisID='Ezek.5.1'>Sən ey bəşər oğlu, bir iti qılınc götürüb ondan dəllək ülgücü kimi istifadə et, onu başına və saqqalına çək. Sonra bir tərəzi götür və qırxdığın tükləri hissələrə ayır.</verse>
        <verse osisID='Ezek.5.2'>Onların üçdə birini şəhərin mühasirə vaxtı qurtaranda şəhərin ortasında odda yandırar, üçdə birini götürüb şəhərin ətrafında doğrayar, üçdə birini isə küləyə sovurarsan, Mən də onların arxasınca qılınc çəkəcəyəm.</verse>
        <verse osisID='Ezek.5.3'>Tüklərin bir azını da götürüb paltarının ətəyinə bağlayarsan.</verse>
        <verse osisID='Ezek.5.4'>Onlardan bir qədər də götürüb odun içinə atar və onları odda yandırarsan. Bundan bütün İsrail nəslinin üstünə od yağacaq». </verse>
        <verse osisID='Ezek.5.5'>Xudavənd Rəbb belə deyir: «Bu, Yerusəlimdir. Mən onu millətlərin, ətrafında olan ölkələrin arasında yerləşdirdim.</verse>
        <verse osisID='Ezek.5.6'>Onun xalqı isə başqa millətlərdən, ətrafındakı ölkələrdən də çox pislik edərək hökmlərimə və qaydalarıma qarşı üsyan etdi, çünki hökmlərimi rədd etdilər, qaydalarıma əməl etmədilər».</verse>
        <verse osisID='Ezek.5.7'>Buna görə də Xudavənd Rəbb belə deyir: «Siz ətrafınızda olan millətlərdən də çox azğınlıq etdiniz, qaydalarıma əməl etmədiniz, hökmlərimi yerinə yetirmədiniz, hətta ətrafınızda olan millətlərin hökmlərinə görə də davranmadınız». </verse>
        <verse osisID='Ezek.5.8'>Buna görə də Xudavənd Rəbb belə deyir: «Budur, Mən Özüm də sənə qarşı durmuşam və başqa millətlərin gözü qabağında səni cəzalandıracağam.</verse>
        <verse osisID='Ezek.5.9'>Bütün iyrənc işlərindən ötrü indiyə qədər etmədiyim və bundan sonra da bir daha etməyəcəyim şeyi sənin başına gətirəcəyəm.</verse>
        <verse osisID='Ezek.5.10'>Buna görə də sənin torpağında atalar oğullarını, oğullarsa atalarını yeyəcək. Səni cəzalandıracağam, salamat qalanlarının hamısını hər tərəfə sovuracağam». </verse>
        <verse osisID='Ezek.5.11'>Xudavənd Rəbb bəyan edir: «Buna görə də, Varlığıma and olsun, bütün iyrənc və murdar şeylərinlə Müqəddəs məkanımı murdarladığın üçün Mən hökmən səni qırıb-çatacağam, sənə yazığım gəlməyəcək və rəhm etməyəcəyəm.</verse>
        <verse osisID='Ezek.5.12'>Sənin əhalinin üçdə biri vəbadan öləcək, sənin içində aclıqdan tələf olacaq, üçdə biri ətrafında qılıncla həlak olacaq, üçdə birini isə hər tərəfə sovurub arxalarınca qılınc çəkəcəyəm. </verse>
        <verse osisID='Ezek.5.13'>Beləcə hədsiz qəzəbimi göstərəcəyəm, onların üzərində qızğınlığımı söndürüb sakitləşəcəyəm. Onlara hədsiz qəzəbimi göstərəndə biləcəklər ki, Mən Rəbb qısqanclıqdan onlara belə söylədim.</verse>
        <verse osisID='Ezek.5.14'>Ətrafında olan millətlər arasında, yoldan keçən hər kəsin gözü önündə səni viranəliyə və rüsvayçılıq hədəfinə çevirəcəyəm.</verse>
        <verse osisID='Ezek.5.15'>Qəzəb və hiddətimlə, qızğın məzəmmətlərimlə səni cəzalandırarkən ətrafında olan millətlər üçün rüsvayçılıq, təhqir, ibrət və dəhşət hədəfi olacaqsan. Mən Rəbb bunu söylədim.</verse>
        <verse osisID='Ezek.5.16'>Mən sizi məhv etmək üçün üstünüzə aclığın amansız oxlarını göndərəcəyəm. Aranızda aclığı gücləndirəcəyəm və çörəyin kökünü kəsəcəyəm.</verse>
        <verse osisID='Ezek.5.17'>Üstünüzə aclıq və vəhşi heyvanlar göndərəcəyəm, sizi uşaqlarınızdan məhrum edəcəklər. Aranızdan vəba və tökülən qan keçəcək, üstünüzə qılınc gətirəcəyəm. Mən Rəbb bunu söylədim».  </verse>
      </chapter>
      <chapter osisID='Ezek.6'>
        <verse osisID='Ezek.6.1'>
          Mənə Rəbbin bu sözü nazil oldu:</verse>
        <verse osisID='Ezek.6.2'>«Ey bəşər oğlu, üzünü İsrail dağlarına çevir və onların əleyhinə peyğəmbərlik edib</verse>
        <verse osisID='Ezek.6.3'>söylə ki, ey İsrail dağları, Xudavənd Rəbbin sözünü dinləyin, dağlara, təpələrə, vadilərə və dərələrə Xudavənd Rəbb belə deyir: “Baxın Mən üstünüzə qılınc gətirəcəyəm və səcdəgahlarınızı məhv edəcəyəm.</verse>
        <verse osisID='Ezek.6.4'>Qurbangahlarınız xarabalığa çevriləcək, buxur qurbangahlarınız sındırılacaq. Öldürülmüş adamlarınızı bütlərinizin qabağına atacağam.</verse>
        <verse osisID='Ezek.6.5'>İsrail övladlarının cəsədlərini bütlərin qarşısında yerə sərəcək, sümüklərinizi qurbangahlarınızın ətrafına səpələyəcəyəm.</verse>
        <verse osisID='Ezek.6.6'>Məskən saldığınız bütün yerlərdə şəhərlər viran olacaq, səcdəgahlar dağıdılacaq ki, qurbangahlarınız xarabalığa və viranəliyə çevrilsin, bütləriniz sındırılıb yox edilsin, buxur qurbangahlarınız kəsilsin və düzəltdiyiniz şeylər yer üzündən silinsin.</verse>
        <verse osisID='Ezek.6.7'>Aranızda öldürülənlər yerə səriləcək. Onda biləcəksiniz ki, Rəbb Mənəm. </verse>
        <verse osisID='Ezek.6.8'>Lakin Mən bəzilərinizi sağ buraxacağam. Ölkələr arasına səpələndiyiniz zaman millətlər içində qılıncdan qaçıb-qurtaranlarınız olacaq.</verse>
        <verse osisID='Ezek.6.9'>Sizin qaçıb-qurtaranlarınız aralarına sürgün edildikləri millətlər arasında Məni yada salacaq. Mənə xəyanət edən ürəklərinə, bütlərə dikdikləri xəyanətkar gözlərinə görə pərt oldum. Etdikləri pisliklərdən, bütün iyrənc işlərindən ötrü öz-özlərindən ikrah edəcəklər.</verse>
        <verse osisID='Ezek.6.10'>Onda biləcəklər ki, Rəbb Mənəm və onların başına bu bəlanı gətirəcəyimi nahaq yerə söyləməmişəm”. </verse>
        <verse osisID='Ezek.6.11'>Xudavənd Rəbb belə deyir: “Əllərini bir-birinə vur, ayaqlarını yerə çırpıb söylə ki, İsrail nəslinin bütün pis və iyrənc işlərinə görə vay onların halına! Çünki qılıncdan, aclıqdan və vəbadan həlak olacaqlar.</verse>
        <verse osisID='Ezek.6.12'>Uzaqda olan vəbadan öləcək, yaxında olan qılıncla həlak olacaq, mühasirə zamanı sağ qalan aclıqdan öləcək, Mən onlara hədsiz qəzəbimi göstərəcəyəm.</verse>
        <verse osisID='Ezek.6.13'>Öz bütləri arasında, qurbangahların ətrafında, hər yüksək təpədə, hər dağın zirvəsində, hər kölgəli ağac altında, sıx yarpaqlı hər palıd ağacı altında, bütün bütlərinə ətirli buxur təqdim etdikləri yerlərdə onların həlak olanları yerə səriləcək. Onda biləcəksiniz ki, Rəbb Mənəm.</verse>
        <verse osisID='Ezek.6.14'>Onlara qarşı əl qaldıracağam, səhradan Divlaya doğru yaşadıqları bütün yerlərdə ölkəni xaraba və sakinsiz qoyacağam. Onda biləcəklər ki, Rəbb Mənəm”».  </verse>
      </chapter>
      <chapter osisID='Ezek.7'>
        <verse osisID='Ezek.7.1'>
          Mənə Rəbbin bu sözü nazil oldu:</verse>
        <verse osisID='Ezek.7.2'>«Sən ey bəşər oğlu, Xudavənd Rəbb İsrail torpağına belə deyir: “Axırı çatdı, ölkənin dörd tərəfinin axırı çatdı.</verse>
        <verse osisID='Ezek.7.3'>İndi sənin axırın çatdı. Qəzəbimi sənin üstünə göndərəcəyəm, öz əməllərinə görə səni cəzalandıracağam, bütün iyrənc işlərinin əvəzini başına gətirəcəyəm.</verse>
        <verse osisID='Ezek.7.4'>Sənə yazığım gəlməyəcək və rəhm etməyəcəyəm, öz əməllərinə görə səni cəzalandıracağam, iyrənc işlərinin əvəzini alacaqsan. Onda biləcəksiniz ki, Rəbb Mənəm”. </verse>
        <verse osisID='Ezek.7.5'>Xudavənd Rəbb belə deyir: “Budur, bir bəla, tayı olmayan bir müsibət gəlir.</verse>
        <verse osisID='Ezek.7.6'>Axırın çatıb, axırın çatıb, sənə qarşı qalxır. Budur, tezliklə gəlir!</verse>
        <verse osisID='Ezek.7.7'>Ey ölkənin sakini, qiyamət günün çatdı, vaxt gəldi, gün yaxındadır. Dağların üstündən sevinc nidası deyil, çaxnaşma səsi gəlir.</verse>
        <verse osisID='Ezek.7.8'>Tezliklə qızğınlığımı üstünə tökəcəyəm, sənə qarşı qəzəbimi bütünlüklə göstərəcəyəm, öz əməllərinə görə səni cəzalandıracaq, bütün iyrənc işlərinin əvəzini başına gətirəcəyəm.</verse>
        <verse osisID='Ezek.7.9'>Sənə yazığım gəlməyəcək və rəhm etməyəcəyəm, öz əməllərinə görə səni cəzalandıracağam, iyrənc işlərinin əvəzini alacaqsan. Onda biləcəksiniz ki, zərbə vuran Mən Rəbbəm. </verse>
        <verse osisID='Ezek.7.10'>Budur o gün! Gün gəldi, sənin qiyamət günün çatdı: əsa çiçəkləndi, qürur gül açdı.</verse>
        <verse osisID='Ezek.7.11'>Zorakılıq çoxalıb pisliyin əsası oldu. Buna görə də xalqdan, onların izdihamından, var-dövlətindən və əzəmətindən əsər-əlamət qalmayacaq.</verse>
        <verse osisID='Ezek.7.12'>Vaxt gəldi, gün yaxınlaşdı. Alıcı sevinməsin, satıcı heyfsilənməsin, çünki bütün kütlənin üstünə qəzəb yağacaq.</verse>
        <verse osisID='Ezek.7.13'>Hətta onlar yaşasalar da, satıcı satdığı torpağa qayıtmayacaq, çünki onların bütün camaatına aid olan bu vəhy hədəfindən dönməyəcək. Heç kəs təqsiri ilə həyatını davam etdirə bilməyəcək. </verse>
        <verse osisID='Ezek.7.14'>Şeypur çalındı və hər şey hazırlandı, ancaq müharibəyə gedən yoxdur. Çünki qəzəbim bütün camaatın üstünə yağacaq.</verse>
        <verse osisID='Ezek.7.15'>Bayırda qılınca, içəridə vəba və aclığa tuş gələcəklər, çöldə olan qılıncdan öləcək, şəhərdə olanı aclıq və vəba yeyəcək.</verse>
        <verse osisID='Ezek.7.16'>Sağ qalanları qaçıb-qurtulsa da, dərələrdəki göyərçinlər kimi dağlarda yaşayacaq, hər kəs təqsirindən ötrü ah-zar edəcək.</verse>
        <verse osisID='Ezek.7.17'>Hamının əli yanına düşəcək, hər kəsin dizləri titrəyəcək.</verse>
        <verse osisID='Ezek.7.18'>Çula bürünəcəklər, onları dəhşət saracaq. Hamının üzündə xəcalət olacaq, hamının başı daz olacaq.</verse>
        <verse osisID='Ezek.7.19'>Gümüşlərini küçələrə atacaqlar, qızılları napak sayılacaq. Rəbbin qəzəb günündə qızıl-gümüşləri onları qurtara bilməyəcək, bədənlərini qidalandırmayacaq, qarınlarını doydurmayacaq, çünki bu şeylər onların təqsirlərinə bais oldu.</verse>
        <verse osisID='Ezek.7.20'>Bər-bəzəklərinin gözəlliyi onları qürurlandırdı. Öz iyrənc və mənfur bütlərini bu şeylərdən düzəltdilər. Ona görə də bunları özləri üçün murdar bir şeyə çevirdim.</verse>
        <verse osisID='Ezek.7.21'>Bunları qənimət kimi özgələrə, qarət malı kimi dünyadakı pis adamların əlinə verəcəyəm və onları murdarlayacaqlar.</verse>
        <verse osisID='Ezek.7.22'>Mən xalqdan üz döndərəcəyəm, müqəddəs məskənim murdarlanacaq, quldurlar içəri girib oranı murdarlayacaq. </verse>
        <verse osisID='Ezek.7.23'>Sən zəncir düzəlt, çünki ölkə qanlı cinayətlərlə, şəhər zorakılıqla dolub.</verse>
        <verse osisID='Ezek.7.24'>Millətlərin ən qəddarını onların üstünə gətirəcəyəm və evlərini əllərindən alacaqlar. Güclülərin qüruruna son qoyacağam, müqəddəs yerləri murdarlanacaq.</verse>
        <verse osisID='Ezek.7.25'>Dəhşət gəlir. Əmin-amanlıq axtaracaqlar, amma tapmayacaqlar.</verse>
        <verse osisID='Ezek.7.26'>Bəla üstündən bəla gələcək, qara xəbər dalınca qara xəbər çatacaq. Peyğəmbərlərdən görüntü istəyəcəklər, kahinin qanun öyrətməyi bitəcək, ağsaqqallar nəsihət verməyəcək.</verse>
        <verse osisID='Ezek.7.27'>Padşah yas tutacaq, əmirləri məyusluq bürüyəcək, ölkə xalqının əli yanına düşəcək. Onları əməllərinə görə cəzalandıracağam, hökmlərinə görə hökm edəcəyəm. Onda biləcəklər ki, Rəbb Mənəm”».  </verse>
      </chapter>
      <chapter osisID='Ezek.8'>
        <verse osisID='Ezek.8.1'>
          Sürgünlüyümüzün altıncı ilində, altıncı ayın beşinci günü mən evdə oturmuşdum və Yəhuda ağsaqqalları da qarşımda əyləşmişdi. O zaman orada üstümə Xudavənd Rəbbin əli endi.</verse>
        <verse osisID='Ezek.8.2'>Mən baxıb insana  oxşar bir surət gördüm: belindən aşağı oda bənzəyir, belindən yuxarı isə metal kimi parıldayırdı.</verse>
        <verse osisID='Ezek.8.3'>O, ələ bənzər bir şey uzatdı və məni saçımdan tutdu. Onda Ruh məni yerlə göy arasına qaldırdı və Allahın görüntülərində Yerusəlimə, içəri həyətin şimal qapısının giriş yerinə gətirdi. Orada Allahda qısqanclıq oyadan qısqanclıq bütü qurulmuşdu.</verse>
        <verse osisID='Ezek.8.4'>Düzənlikdə gördüyümə bənzər İsrail Allahının izzəti də orada idi. </verse>
        <verse osisID='Ezek.8.5'>O mənə dedi: «Ey bəşər oğlu, indi başını şimal tərəfə qaldır». Mən başımı şimal tərəfə qaldırıb gördüm ki, həmin qısqanclıq bütü qurbangah qapısının şimalında – giriş yerindədir.</verse>
        <verse osisID='Ezek.8.6'>O mənə dedi: «Ey bəşər oğlu, görürsənmi nə edirlər? İsrail nəsli burada çoxlu iyrənc işlər edir ki, Mən Müqəddəs məkanımdan uzaqlaşım. Hələ bundan da iyrənc şeylər görəcəksən». </verse>
        <verse osisID='Ezek.8.7'>O məni həyətin giriş yerinə gətirdi. Mən baxıb gördüm ki, divarda bir dəlik var.</verse>
        <verse osisID='Ezek.8.8'>O mənə dedi: «Ey bəşər oğlu, gəl divarı dəl». Mən divarı dəlib gördüm ki, bir qapı var.</verse>
        <verse osisID='Ezek.8.9'>O mənə dedi: «İçəri gir, onların orada pis və iyrənc işlərini gör».</verse>
        <verse osisID='Ezek.8.10'>Mən içəri girib gördüm ki, hər cür sürünənlərin, mənfur heyvanların surəti və İsrail nəslinin bütlərinin hamısının təsviri hər tərəfdən divara çəkilib.</verse>
        <verse osisID='Ezek.8.11'>İsrail nəslinin ağsaqqallarından yetmiş nəfər onların önündə durmuşdu. Şafan oğlu Yaazanya da onların arasında dayanmışdı. Hər birinin əlində buxurdan var idi və buxurun ətri bulud kimi göyə qalxırdı.</verse>
        <verse osisID='Ezek.8.12'>O mənə dedi: «Ey bəşər oğlu, görürsənmi İsrail nəslinin ağsaqqalları öz bütlərinin otaqlarında, qaranlıq yerlərdə nə edir? Ona görə ki onlar “Rəbb bizi görmür, Rəbb ölkəni tərk etdi” deyir».</verse>
        <verse osisID='Ezek.8.13'>O yenə mənə dedi: «Hələ onların bundan da iyrənc işlərini görəcəksən». </verse>
        <verse osisID='Ezek.8.14'>O məni Rəbbin məbədinin şimal tərəfdəki qapısının giriş yerinə gətirdi. Mən gördüm ki, Tammuz bütü üçün ağlayan qadınlar orada oturub.</verse>
        <verse osisID='Ezek.8.15'>O mənə dedi: «Görürsənmi, bəşər oğlu? Hələ bundan da iyrənc şeylər görəcəksən». </verse>
        <verse osisID='Ezek.8.16'>O məni Rəbbin məbədinin içəri həyətinə gətirdi. Gördüm ki, Rəbbin məbədinin giriş yerində eyvanla qurbangah arasında arxaları Rəbbin məbədinə, üzləri isə şərqə çevrilmiş təxminən iyirmi beş kişi var. Onlar şərqə üz tutaraq günəşə sitayiş edirdi.</verse>
        <verse osisID='Ezek.8.17'>O mənə dedi: «Görürsənmi, bəşər oğlu? Məgər Yəhuda nəsli üçün burada etdikləri iyrənc işlər az idi ki, üstəlik ölkəni zorakılıqla doldurur və bununla Məni daha da qəzəbləndirirlər? Bax indi onlar budağı burnuma soxaraq Məni təhqir edir.</verse>
        <verse osisID='Ezek.8.18'>Buna görə Mən də qəzəblə rəftar edəcəyəm, onlara yazığım gəlməyəcək və rəhm etməyəcəyəm. Məni ucadan çağırsalar da, onlara qulaq asmayacağam».  </verse>
      </chapter>
      <chapter osisID='Ezek.9'>
        <verse osisID='Ezek.9.1'>
          Sonra Onun «qoy şəhəri cəzalandıranların hər biri öz qırğın silahı əlində şəhərə yaxınlaşsın» deyə ucadan qışqırdığını eşitdim.</verse>
        <verse osisID='Ezek.9.2'>Mən gördüm ki, şimal tərəfdəki yuxarı qapının yolu ilə altı nəfər gəldi. Hər birinin toppuzu əlində idi. Onların arasında kətan paltar geyinmiş, belində yazı qutusu olan bir adam var idi. Onlar içəri girdi və tunc qurbangahın yanında dayandı. </verse>
        <verse osisID='Ezek.9.3'>İsrail Allahının izzəti dayandığı keruvun üstündən qalxıb məbədin kandarına getdi. Rəbb kətan paltar geyinmiş, belində yazı qutusu olan adamı çağırıb</verse>
        <verse osisID='Ezek.9.4'>ona dedi: «Yerusəlim şəhərini gəz və orada edilən bütün iyrənc işlərdən ötrü ah-nalə edən adamların alnına işarə qoy».</verse>
        <verse osisID='Ezek.9.5'>Sonra o biri adamlara bunu dediyini eşitdim: «Onun ardınca şəhəri gəzin və adamları qırın, yazığınız gəlməsin və rəhm etməyin.</verse>
        <verse osisID='Ezek.9.6'>Qocanı, cavanı, ərə getməmiş qızı, uşaqlarla qadınları ölənəcən vurun, ancaq üstündə işarə olan adamlara toxunmayın. Mənim Müqəddəs məkanımdan başlayın». Onlar da məbədin önündə olan ağsaqqalları qırmağa başladı.</verse>
        <verse osisID='Ezek.9.7'>Rəbb onlara dedi: «Məbədi murdarlayın, həyətləri cəsədlərlə doldurun. Haydı, işə başlayın!» Sonra onlar gedib şəhərdəkiləri qırdı.</verse>
        <verse osisID='Ezek.9.8'>Onlar adamları qırarkən mən tək qalmışdım. Onda mən üzüstə düşərək fəryad edib dedim: «Aman, ya Xudavənd Rəbb! Yerusəlim üzərinə qəzəbini tökərkən İsrailin bütün yerdə qalanlarını da həlak edəcəksənmi?» </verse>
        <verse osisID='Ezek.9.9'>O mənə dedi: «İsrail və Yəhuda nəslinin təqsiri böyükdür, çox böyükdür. Ölkə qanla, şəhər azğınlıqla doludur. Çünki onlar “Rəbb ölkəni tərk etdi, Rəbb görmür” deyir.</verse>
        <verse osisID='Ezek.9.10'>Mənim də onlara yazığım gəlməyəcək və rəhm etməyəcəyəm, əməllərinin əvəzini başlarına gətirəcəyəm». </verse>
        <verse osisID='Ezek.9.11'>Mən gördüm ki, belində yazı qutusu olan, kətan paltar geyinmiş adam «mənə əmr etdiyin şeyə əməl etdim» deyib xəbər gətirdi.  </verse>
      </chapter>
      <chapter osisID='Ezek.10'>
        <verse osisID='Ezek.10.1'>
            Mən baxıb gördüm ki, keruvların başı üzərindəki qübbənin üstündə göy yaqut daşı kimi görünüşcə taxta bənzər bir şey peyda oldu.</verse>
        <verse osisID='Ezek.10.2'>Rəbb kətan geyinmiş adama belə söylədi: «Keruvların altındakı fırlanan təkərlərin arasına girib keruvların arasından iki ovuc odlu köz götür və şəhərin üzərinə səpələ». O adam gözümün qabağında oraya girdi.</verse>
        <verse osisID='Ezek.10.3'>O adam oraya girəndə keruvlar məbədin cənub tərəfində durmuşdu. Bu zaman bulud içəri həyətə doldu.</verse>
        <verse osisID='Ezek.10.4'>Rəbbin izzəti keruvun üstündən qalxıb məbədin kandarına getdi. Məbədi bulud bürüdü və həyət Rəbbin izzətinin nuru ilə doldu.</verse>
        <verse osisID='Ezek.10.5'>Keruvların qanadlarının səsi bayır həyətə qədər gəlirdi. Bu səs Külli-İxtiyar Allah danışdığı zaman çıxan səs kimi uca idi. </verse>
        <verse osisID='Ezek.10.6'>Rəbb kətan geyinmiş adama «keruvların və fırlanan təkərlərin arasından od götür» deyə əmr edəndə o girib bir təkərin yanında durdu.</verse>
        <verse osisID='Ezek.10.7'>Onda keruvlardan biri keruvların arasından əlini uzadıb onların ortasında olan odu götürdü və kətan geyinmiş adamın ovcuna qoydu. O adam da odu götürüb çıxdı.</verse>
        <verse osisID='Ezek.10.8'>Keruvların qanadları altında insan əlinə bənzər bir şey göründü. </verse>
        <verse osisID='Ezek.10.9'>Mən baxıb gördüm ki, keruvların yanında dörd təkər və hər keruvun yanında bir təkər var. Təkərlər sarı yaqut kimi parıldayırdı.</verse>
        <verse osisID='Ezek.10.10'>Dördünün də görünüşü eyni cür idi, sanki bir təkər o biri təkər içində yerləşmişdi.</verse>
        <verse osisID='Ezek.10.11'>Getdikləri zaman dörd tərəfə hərəkət edirdilər, gedərkən sağa-sola dönmürdülər. Baş hansı tərəfə yönəlmişdisə, o tərəfə də gedirdilər, gedərkən sağa-sola dönmürdülər.</verse>
        <verse osisID='Ezek.10.12'>Onların bütün bədəni, kürəyi, əlləri, qanadları və təkərləri – dördünün də təkərləri hər tərəfdən gözlərlə dolu idi.</verse>
        <verse osisID='Ezek.10.13'>Mən bu təkərlərə «fırlanan təkərlər» deyildiyini eşitdim.</verse>
        <verse osisID='Ezek.10.14'>Canlı məxluqların hər birinin dörd üzü var idi: birincisi keruv üzü, ikincisi insan üzü, üçüncüsü aslan üzü və dördüncüsü qartal üzü idi. </verse>
        <verse osisID='Ezek.10.15'>Keruvlar yerdən qalxdı. Bunlar Kevar çayının sahilində gördüyüm həmin canlı məxluqlar idi.</verse>
        <verse osisID='Ezek.10.16'>Keruvlar gedəndə onların yanında olan təkərlər də gedirdi. Keruvlar yerdən qalxmaq üçün qanadlarını qaldıranda təkərlər də onların yanından ayrılmırdı.</verse>
        <verse osisID='Ezek.10.17'>Onlar dayananda bunlar da dayanırdı, onlar yerdən qalxanda bunlar da birlikdə yerdən qalxırdı, çünki canlı məxluqların ruhu təkərlərdə idi. </verse>
        <verse osisID='Ezek.10.18'>Rəbbin izzəti məbədin kandarından çıxdı və keruvların üstündə durdu.</verse>
        <verse osisID='Ezek.10.19'>Keruvlar gedəndə qanadlarını qaldırıb gözümün önündə yerdən qalxdı, təkərlər də yanlarında idi. Onlar Rəbbin məbədinin şərq darvazasının giriş yerində dayandı. İsrail Allahının izzəti yuxarıda, onların üzərində idi. </verse>
        <verse osisID='Ezek.10.20'>Bunlar Kevar çayının sahilində, İsrail Allahının altında gördüyüm həmin canlı məxluqlar idi. Mən bildim ki, onlar keruvdur.</verse>
        <verse osisID='Ezek.10.21'>Hər birinin dörd üzü və dörd qanadı var idi. Qanadları altında insan əllərinə bənzər bir şey var idi.</verse>
        <verse osisID='Ezek.10.22'>Onların üzlərinin bənzəyişi Kevar çayı sahilində gördüyüm üzlərə oxşayırdı. Hər biri üz tutduğu tərəfə irəliləyirdi.  </verse>
      </chapter>
      <chapter osisID='Ezek.11'>
        <verse osisID='Ezek.11.1'>
          Ruh məni yerdən qaldırdı və şərqə yönəlmiş Rəbbin məbədinin şərq darvazasına gətirdi. Orada darvazanın girəcəyində iyirmi beş nəfər var idi. Mən onların arasında xalqın başçıları Azzur oğlu Yaazanyanı və Benaya oğlu Pelatyanı gördüm.</verse>
        <verse osisID='Ezek.11.2'>Rəbb mənə dedi: «Ey bəşər oğlu, pis şeylər niyyət edən və bu şəhərdə bəd məsləhətlər verən adamlar bunlardır.</verse>
        <verse osisID='Ezek.11.3'>Onlar “ev tikmək vaxtı deyil. Şəhər qazan, bizsə ətik” deyir.</verse>
        <verse osisID='Ezek.11.4'>Buna görə də onlara qarşı peyğəmbərlik et, ey bəşər oğlu, peyğəmbərlik et». </verse>
        <verse osisID='Ezek.11.5'>Rəbbin Ruhu üzərimə endi və mənə dedi: «Söylə ki, Rəbb belə deyir: “Ey İsrail nəsli, siz nə deyirsiniz, nə düşünürsünüz, Mən bilirəm.</verse>
        <verse osisID='Ezek.11.6'>Bu şəhərdə çoxlu adam öldürdünüz, şəhərin küçələrini ölülərlə doldurdunuz”.</verse>
        <verse osisID='Ezek.11.7'>Buna görə də Xudavənd Rəbb belə deyir: “Şəhərdə qoyduğunuz ölülər ət, şəhərsə qazandır. Ancaq Mən sizi şəhərdən çıxaracağam.</verse>
        <verse osisID='Ezek.11.8'>Siz qılıncdan qorxursunuz, Mən də üstünüzə qılınc gətirəcəyəm” Xudavənd Rəbb belə bəyan edir.</verse>
        <verse osisID='Ezek.11.9'>“Mən sizi şəhərdən çıxarıb yadellilərə təslim edəcəyəm. Sizi beləcə cəzalandıracağam.</verse>
        <verse osisID='Ezek.11.10'>Qılıncla həlak olacaqsınız. Sizi İsrail ərazisində cəzalandıracağam. Onda biləcəksiniz ki, Rəbb Mənəm.</verse>
        <verse osisID='Ezek.11.11'>Bu şəhər sizə qazan olmayacaq, siz də onun içində ət olmayacaqsınız. Sizi İsrail ərazisində cəzalandıracağam.</verse>
        <verse osisID='Ezek.11.12'>Onda biləcəksiniz ki, Rəbb Mənəm. Siz qaydalarıma əməl etmədiniz, hökmlərimi yerinə yetirmədiniz, ətrafınızda olan millətlərin hökmlərinə görə davrandınız”». </verse>
        <verse osisID='Ezek.11.13'>Mən peyğəmbərlik edən zaman Benaya oğlu Pelatya öldü. Mən üzüstə yerə yıxıldım və ucadan fəryad edib dedim: «Aman, ya Xudavənd Rəbb! Məgər Sən İsrailin yerdə qalanlarını tamamilə məhv edəcəksən?» </verse>
        <verse osisID='Ezek.11.14'>Onda mənə Rəbbin bu sözü nazil oldu:</verse>
        <verse osisID='Ezek.11.15'>«Öz qohum-əqrəbana, qəyyumlarına və bütün İsrail nəslinə gəlincə, ey bəşər oğlu, Yerusəlimdə yaşayanlar onların hamısına belə deyir: “Rəbdən uzaq olun. Bu ölkə mülk olaraq bizə verildi”.</verse>
        <verse osisID='Ezek.11.16'>Buna görə də söylə ki, Xudavənd Rəbb belə deyir: “Onları uzaqdakı millətlərin arasına aparıb ölkələr arasına səpələdiyimə baxmayaraq, qısa bir müddət Mən onlara getdikləri ölkələrdə Müqəddəs məkan oldum”.</verse>
        <verse osisID='Ezek.11.17'>Buna görə də söylə ki, Xudavənd Rəbb belə deyir: “Sizi xalqlar arasından toplayacağam, səpələndiyiniz ölkələrdən yığıb bir yerə gətirəcəyəm, İsrail torpağını sizə verəcəyəm.</verse>
        <verse osisID='Ezek.11.18'>Oraya qayıdanda bütün mənfur və iyrənc şeyləri o yerdən yox edəcəklər.</verse>
        <verse osisID='Ezek.11.19'>Mən onlara eyni ürək verəcəyəm, onların daxilinə yeni ruh qoyacağam. Kökslərindən daş ürəyi çıxarıb onlara ətdən olan ürək verəcəyəm ki,</verse>
        <verse osisID='Ezek.11.20'>qaydalarıma əməl etsinlər, hökmlərimi saxlayıb yerinə yetirsinlər. O zaman onlar Mənim xalqım, Mən də onların Allahı olacağam.</verse>
        <verse osisID='Ezek.11.21'>Ancaq ürəkləri öz mənfur və iyrənc şeylərinin ardınca gedənlərə gəlincə, Mən onların əməllərinin əvəzini başlarına gətirəcəyəm” Xudavənd Rəbb belə bəyan edir». </verse>
        <verse osisID='Ezek.11.22'>Bu zaman keruvlar qanadlarını qaldırdı, təkərlər də onların yanında idi. İsrail Allahının izzəti yuxarıda, onların üzərində idi.</verse>
        <verse osisID='Ezek.11.23'>Rəbbin izzəti şəhərin mərkəzindən qalxdı və şəhərin şərqindəki dağın üzərində dayandı.</verse>
        <verse osisID='Ezek.11.24'>Ruh məni qaldırıb Allahın Ruhundan gələn görüntüdə Xaldey ölkəsinə, sürgün olunanların yanına gətirdi. Sonra mənə görünən görüntü qeyb oldu.</verse>
        <verse osisID='Ezek.11.25'>Rəbbin mənə göstərdiyi şeylərin hamısını sürgündə olanlara danışdım.  </verse>
      </chapter>
      <chapter osisID='Ezek.12'>
        <verse osisID='Ezek.12.1'>
          Mənə Rəbbin bu sözü nazil oldu:</verse>
        <verse osisID='Ezek.12.2'>«Ey bəşər oğlu, sən üsyankar bir xalqın arasında yaşayırsan. Onların görmək üçün gözləri var, ancaq görmürlər, eşitmək üçün qulaqları var, ancaq eşitmirlər, çünki onlar üsyankar bir xalqdır.</verse>
        <verse osisID='Ezek.12.3'>Ey bəşər oğlu, sən sürgünə getmək üçün şeylərini hazırla və onların gözü önündə günün günorta çağı köç, onların gözü önündə öz yerindən başqa bir yerə köç et. Üsyankar bir xalq olsalar da, bəlkə bunu başa düşdülər.</verse>
        <verse osisID='Ezek.12.4'>Öz şeylərini sürgünə getmək üçün lazım olan şeylər kimi onların gözü önündə günün günorta çağı çıxart. Özün də hamının gözü önündə axşamüstü sürgünə gedən kimi çıx.</verse>
        <verse osisID='Ezek.12.5'>Onların gözü önündə divarda deşik aç və şeylərini oradan çıxart.</verse>
        <verse osisID='Ezek.12.6'>Hamının gözü önündə şeylərini çiynində daşı və qaranlıqda çıxart. Üzünü də ört ki, torpağı görməyəsən, çünki səni İsrail nəslinə əlamət göstərirəm». </verse>
        <verse osisID='Ezek.12.7'>Mənə necə əmr olunmuşdusa, eləcə də etdim. Şeylərimi sürgünə getmək üçün lazım olan şeylər kimi günün günorta çağı çıxartdım və axşamüstü divarı əllərimlə deşdim. Şeylərimi qaranlıqda çıxartdım və onların gözü önündə çiynimdə daşıdım. </verse>
        <verse osisID='Ezek.12.8'>Səhər tezdən mənə Rəbbin bu sözü nazil oldu:</verse>
        <verse osisID='Ezek.12.9'>«Ey bəşər oğlu, İsrail nəsli – o üsyankar xalq sənə “Nə edirsən?” demədimi?</verse>
        <verse osisID='Ezek.12.10'>Sən onlara söylə ki, Xudavənd Rəbb belə deyir: “Bu xəbərdarlıq Yerusəlimdə olan rəhbər və orada yaşayan bütün İsrail nəsli üçündür”.</verse>
        <verse osisID='Ezek.12.11'>Sən belə de: “Mən sizin üçün əlamətəm. Mən necə etdimsə, onlara da belə ediləcək, sürgünə və əsarətə gedəcəklər.</verse>
        <verse osisID='Ezek.12.12'>Aralarında yaşayan rəhbər şeylərini qaranlıqda çiynində daşıyacaq və bayıra çıxacaq. Şeylərini çıxarmaq üçün divarı deşəcəklər. O, üzünü örtəcək ki, torpağı gözləri ilə görməsin.</verse>
        <verse osisID='Ezek.12.13'>Onun üstünə tor sərəcəyəm və Mənim tələmə düşəcək. Onu Babilə – Xaldey ölkəsinə gətirəcəyəm. Oranı görməyəcək, amma orada öləcək.</verse>
        <verse osisID='Ezek.12.14'>Ətrafındakıların hamısını – köməkçilərini və bütün qoşunlarını küləyin əsdiyi dörd tərəfə səpəcək və onların arxasınca qılınc çəkəcəyəm.</verse>
        <verse osisID='Ezek.12.15'>Mən onları millətlər arasına yayanda və başqa ölkələr arasına səpələyəndə biləcəklər ki, Rəbb Mənəm.</verse>
        <verse osisID='Ezek.12.16'>Ancaq onlardan bir azını qılıncdan, aclıqdan və vəbadan sağ buraxacağam ki, öz iyrənc işlərinin hamısını aralarına gedəcəkləri millətlərə danışsınlar. Onda biləcəklər ki, Rəbb Mənəm”». </verse>
        <verse osisID='Ezek.12.17'>Mənə Rəbbin bu sözü nazil oldu:</verse>
        <verse osisID='Ezek.12.18'>«Ey bəşər oğlu, çörəyini titrəyərək ye, suyunu əsə-əsə, qorxu ilə iç.</verse>
        <verse osisID='Ezek.12.19'>Ölkə xalqına söylə ki, İsrail torpağında, Yerusəlimdə yaşayanlar üçün Xudavənd Rəbb belə deyir: “Onlar çörəklərini qorxu ilə yeyəcək, sularını dəhşətlə içəcək, çünki orada yaşayanların hamısının zorakılığından ötrü ölkələri bolluqdan məhrum olacaq.</verse>
        <verse osisID='Ezek.12.20'>Adam yaşayan şəhərlər viran olacaq və ölkə xarabalığa çevriləcək. Onda biləcəksiniz ki, Rəbb Mənəm”». </verse>
        <verse osisID='Ezek.12.21'>Mənə Rəbbin bu sözü nazil oldu:</verse>
        <verse osisID='Ezek.12.22'>«Ey bəşər oğlu, İsrail torpağında nə üçün “günlər keçir, hər görüntü puç olur” məsəlini işlədirsiniz?</verse>
        <verse osisID='Ezek.12.23'>Buna görə də onlara söylə ki, Xudavənd Rəbb belə deyir: “Bu məsələ son qoyacağam, artıq İsraildə bu məsəli işlətməyəcəklər. Ancaq sən onlara söylə ki, hər görüntünün yerinə yetəcəyi günlər yaxınlaşdı.</verse>
        <verse osisID='Ezek.12.24'>Daha bundan sonra İsrail nəslinin arasında heç bir boş görüntü və aldadıcı falçılıq olmayacaq.</verse>
        <verse osisID='Ezek.12.25'>Çünki Rəbb Mənəm, Mən deyirəm və dediyim söz yerinə yetir, artıq təxirə salınmır. Ey üsyankar xalq, bu sözü sizin dövrünüzdə deyirəm və onu yerinə yetirəcəyəm” Xudavənd Rəbb belə bəyan edir». </verse>
        <verse osisID='Ezek.12.26'>Mənə Rəbbin bu sözü nazil oldu:</verse>
        <verse osisID='Ezek.12.27'>«Ey bəşər oğlu, İsrail nəsli belə deyir: “Ona gələn görüntü uzun müddət sonra olacaq, o, uzaq gələcək barədə peyğəmbərlik edir”.</verse>
        <verse osisID='Ezek.12.28'>Buna görə də onlara söylə ki, Xudavənd Rəbb belə deyir: “Heç bir sözümü təxirə salmayacağam, dediyim söz yerinə yetəcək” Xudavənd Rəbb belə bəyan edir».  </verse>
      </chapter>
      <chapter osisID='Ezek.13'>
        <verse osisID='Ezek.13.1'>
          Mənə Rəbbin bu sözü nazil oldu:</verse>
        <verse osisID='Ezek.13.2'>«Ey bəşər oğlu, peyğəmbərlik edən İsrail peyğəmbərlərinə qarşı peyğəmbərlik et və öz-özlərindən peyğəmbərlik edən adamlara söylə ki, Rəbbin sözünü eşitsinlər.</verse>
        <verse osisID='Ezek.13.3'>Xudavənd Rəbb belə deyir: “O axmaq peyğəmbərlərin vay halına! Onlar öz ruhları ilə ilhamlanır və heç bir vəhy almayıb.</verse>
        <verse osisID='Ezek.13.4'>Ey İsrail, sənin peyğəmbərlərin viranəliklərdə dolaşan tülkülərə bənzəyir.</verse>
        <verse osisID='Ezek.13.5'>Ey peyğəmbərlər, siz divarın dəliklərinə çıxmadınız, Rəbbin günündə döyüşdə bərk dayanmaq üçün İsrail nəslinin ətrafında divar qurmadınız.</verse>
        <verse osisID='Ezek.13.6'>Onlar boş şeylər görərək falçılıq edib yalan danışır. Söyləyirlər ki, bunu Rəbb bəyan edir, Rəbb isə onları göndərməyib. Yenə də ümid verirlər ki, sözləri yerinə yetəcək.</verse>
        <verse osisID='Ezek.13.7'>Sizin gördüyünüz görüntü boş və etdiyiniz falçılıq yalan deyilmi? Siz bunlara ‹Rəbb bəyan edir› deyirsiniz, Mənsə belə söyləmədim”. </verse>
        <verse osisID='Ezek.13.8'>Buna görə də Xudavənd Rəbb belə deyir: “İndi ki boş sözlər söyləyib yalan şeylər gördünüz, Mən sizə qarşıyam” Xudavənd Rəbb belə bəyan edir.</verse>
        <verse osisID='Ezek.13.9'>“Mən boş şeylər görən və falçılıq edib yalan danışan peyğəmbərləri Öz əlimlə cəzalandıracağam. Onlar Mənim xalqımın məclisində olmayacaq, İsrail nəslinin siyahısına yazılmayacaq və İsrail torpağına girməyəcək. Onda biləcəksiniz ki, Xudavənd Rəbb Mənəm.</verse>
        <verse osisID='Ezek.13.10'>Bunu ona görə edəcəyəm ki, onlar sülh olmadığı halda ‹sülh› deyib xalqımı azdırır. Biri bünövrəsiz divar tikəndə o biri ona suvaq vurur.</verse>
        <verse osisID='Ezek.13.11'>Sən suvaq vuranlara söylə ki, o divar uçacaq. Şiddətli yağış yağacaq və dolu dənələrini yerə salacağam. Tufan küləyi divara qarşı əsəcək.</verse>
        <verse osisID='Ezek.13.12'>Bəs divar uçanda sizə ‹vurduğunuz suvaq necə oldu› deməyəcəklərmi?” </verse>
        <verse osisID='Ezek.13.13'>Buna görə də Xudavənd Rəbb belə deyir: “Mən Öz qəzəbimlə tufan küləyi əsdirib, Öz hiddətimlə şiddətli yağış və dolu yağdıracağam ki, divar qızğınlığımla məhv olsun.</verse>
        <verse osisID='Ezek.13.14'>Beləcə suvaq vurduğunuz divarı uçurub yerlə yeksan edəcəyəm və bünövrəsi görünəcək. Siz də yıxılan divarın altında həlak olacaqsınız. Onda biləcəksiniz ki, Rəbb Mənəm.</verse>
        <verse osisID='Ezek.13.15'>Öz qızğınlığımı divarın və ona suvaq vuranların üzərində söndürəcəyəm. Sizə deyəcəyəm ki, divar da yoxdur, ona suvaq vuran İsrail peyğəmbərləri də.</verse>
        <verse osisID='Ezek.13.16'>O peyğəmbərlər Yerusəlim üçün peyğəmbərlik edir və sülh olmadığı halda orada sülh olacağı barədə görüntülər görür” Xudavənd Rəbb belə bəyan edir. </verse>
        <verse osisID='Ezek.13.17'>Sən ey bəşər oğlu, öz-özlərindən peyğəmbərlik edən xalqının qadınlarına üzünü tut və onların əleyhinə peyğəmbərlik edib</verse>
        <verse osisID='Ezek.13.18'>söylə ki, Xudavənd Rəbb belə deyir: “Canları ovlamaq üçün hər kəsin biləyinə yastıqçalar tikən və hər boyda olan adamın başına örtüklər düzəldən qadınların vay halına! Elə bilirsiniz ki, xalqımın canlarını ovlamaqla öz canınızı salamat saxlayacaqsınız?</verse>
        <verse osisID='Ezek.13.19'>Xalqımın önündə bir neçə ovuc arpa və bir neçə parça çörək üçün Məni izzətdən saldınız. Yalana qulaq asan xalqıma yalan söyləyərək ölməyə layiq olmayanları öldürdünüz və yaşamağa layiq olmayanları yaşatdınız”. </verse>
        <verse osisID='Ezek.13.20'>Buna görə də Xudavənd Rəbb belə deyir: “İndi Mən sizin ovsun yastıqçalarınıza qarşıyam. Həmin yastıqçalarla siz orada adamları quş kimi ovlayırsınız. Mən onları qollarınızdan qoparacağam. Quş kimi ovladığınız adamları azad edəcəyəm.</verse>
        <verse osisID='Ezek.13.21'>Örtüklərinizi də yırtacaq və xalqımı əlinizdən qurtaracağam. Onlar daha bir ov kimi sizin əlinizdə əsir olmayacaq. Onda biləcəksiniz ki, Rəbb Mənəm.</verse>
        <verse osisID='Ezek.13.22'>Mənim kədərlənməsini istəmədiyim salehin ürəyini siz yalanlarla kədərləndirdiniz, pis adamın qoluna güc verdiniz ki, öz pis yolundan dönməsin və canını qurtarmasın.</verse>
        <verse osisID='Ezek.13.23'>Buna görə də artıq boş görüntülər görməyəcək və falçılıq etməyəcəksiniz. Mən Öz xalqımı sizin əlinizdən qurtaracağam. Onda biləcəksiniz ki, Rəbb Mənəm”».  </verse>
      </chapter>
      <chapter osisID='Ezek.14'>
        <verse osisID='Ezek.14.1'>
          İsrail ağsaqqallarından bəzisi yanıma gəlib önümdə oturdu.</verse>
        <verse osisID='Ezek.14.2'>Onda mənə Rəbbin bu sözü nazil oldu:</verse>
        <verse osisID='Ezek.14.3'>«Ey bəşər oğlu, bu adamlar öz bütlərinə könül verdi və təqsir etmələrinə bais olan şeyləri üzləri önünə qoydu. Bundan sonra Mən onlara cavab verəcəyəmmi?</verse>
        <verse osisID='Ezek.14.4'>Buna görə də onlara müraciət edib söylə ki, Xudavənd Rəbb belə deyir: “İsrail nəslindən kimsə öz bütlərinə könül verib təqsir etməsinə bais olan şeyə səcdə etsə və peyğəmbərə müraciət etsə, Mən Rəbb ona bütlərinin çoxluğuna görə cavab verəcəyəm.</verse>
        <verse osisID='Ezek.14.5'>Ona görə ki bütlərindən ötrü Mənə yad olan bütün İsrail nəslinin ürəyini yenidən Özümə cəlb edim”. </verse>
        <verse osisID='Ezek.14.6'>Buna görə də İsrail nəslinə söylə ki, Xudavənd Rəbb belə deyir: “Bütlərinizdən dönün, onları rədd edin və bütün iyrənc işlərinizdən üz döndərin.</verse>
        <verse osisID='Ezek.14.7'>Əgər İsrail nəslindən hər kəs və İsraildə yaşayan qəriblərdən kimsə Məni tərk etsə, öz bütünə könül verib təqsir etməsinə bais olan şeyə səcdə etsə və özü barədə Məndən soruşmaq üçün peyğəmbərə müraciət etsə, Mən Rəbb ona cavab verəcəyəm.</verse>
        <verse osisID='Ezek.14.8'>Mən üzümü həmin adama qarşı çevirəcəyəm, onu ibrət və kinayə hədəfi edəcəyəm, xalqımın arasından silib atacağam. Onda biləcəksiniz ki, Rəbb Mənəm. </verse>
        <verse osisID='Ezek.14.9'>Əgər peyğəmbər yoldan azıb bir söz söyləsə, bilin ki, o peyğəmbərin yoldan azmasına səbəb olan Mən Rəbbəm. Mən ona qarşı əlimi qaldıracaq və onu xalqım İsrailin arasından silib-atacağam.</verse>
        <verse osisID='Ezek.14.10'>Onlar öz təqsirlərinin cəzasını çəkəcək. Peyğəmbərdən soruşanın cəzası necə olacaqsa, peyğəmbərin də cəzası elə olacaq.</verse>
        <verse osisID='Ezek.14.11'>Bunu ona görə edəcəyəm ki, İsrail nəsli bir də Mənim yolumdan sapmasın və bir daha bütün günahları ilə özlərini murdar etməsin. Beləcə onlar Mənim xalqım, Mən də onların Allahı olacağam” Xudavənd Rəbb belə bəyan edir». </verse>
        <verse osisID='Ezek.14.12'>Mənə Rəbbin bu sözü nazil oldu:</verse>
        <verse osisID='Ezek.14.13'>«Ey bəşər oğlu, əgər bir ölkə Mənə xain çıxıb günah edərsə, Mən ona qarşı əlimi qaldıraram, çörəyinin kökünü kəsib üstünə aclıq göndərərəm və oradan insanla heyvanı silib ataram.</verse>
        <verse osisID='Ezek.14.14'>“Əgər Nuh, Daniel və Əyyub – bu üç adam orada olsa belə, salehlikləri ilə ancaq öz canlarını qurtarar” Xudavənd Rəbb belə bəyan edir.</verse>
        <verse osisID='Ezek.14.15'>“Əgər Mən bu ölkəyə vəhşi heyvanlar göndərsəm, onlar oranı sakinsiz qoysa və o torpaq bu heyvanlara görə xaraba qalıb keçilməz olsa,</verse>
        <verse osisID='Ezek.14.16'>bu üç adam orada olsa belə” bəyan edir Xudavənd Rəbb, “Varlığıma and olsun, nə oğullarını, nə də qızlarını qurtarar, yalnız öz canlarını qurtarar, ölkə isə xaraba qalar.</verse>
        <verse osisID='Ezek.14.17'>Yaxud o ölkənin üzərinə qılınc gətirsəm və ona ‹ey qılınc, ölkəni qırıb keç› deyərək insanı və heyvanı oradan silib atsam,</verse>
        <verse osisID='Ezek.14.18'>bu üç adam orada olsa belə” bəyan edir Xudavənd Rəbb, “Varlığıma and olsun, nə oğullarını, nə də qızlarını qurtarar, yalnız öz canlarını qurtarar.</verse>
        <verse osisID='Ezek.14.19'>Yaxud o ölkəyə vəba göndərsəm, qan tökməklə onun üstünə qəzəbimi yağdıraraq insanı və heyvanı oradan silib atsam,</verse>
        <verse osisID='Ezek.14.20'>Nuh, Daniel və Əyyub orada olsa belə” bəyan edir Xudavənd Rəbb, “Varlığıma and olsun, nə oğullarını, nə də qızlarını qurtarar, salehlikləri ilə yalnız öz canlarını qurtarar”. </verse>
        <verse osisID='Ezek.14.21'>Çünki Xudavənd Rəbb belə deyir: “Hələ Mən Yerusəlimdən insanı və heyvanı silib atmaq üçün dörd ağır cəzamı – qılıncı, aclığı, vəhşi heyvanları və vəbanı onun üzərinə göndərəndə daha nələr olacaq!</verse>
        <verse osisID='Ezek.14.22'>Amma orada bir dəstə salamat qalacaq. Sağ qalan oğlan və qızlar oradan çıxarılıb sizin yanınıza gələcək. Siz də onların əməllərini və işlərini görəcəksiniz. Onda Yerusəlim üzərinə gətirdiyim bəlaya görə, oraya etdiyim hər şeydən ötrü təsəlli tapacaqsınız.</verse>
        <verse osisID='Ezek.14.23'>Onların əməllərini və işlərini gördüyünüz zaman bu sizə təsəlli olacaq. Onda biləcəksiniz ki, oraya etdiyim hər şeyi boş-boşuna etmədim” Xudavənd Rəbb belə bəyan edir».  </verse>
      </chapter>
      <chapter osisID='Ezek.15'>
        <verse osisID='Ezek.15.1'>
          Mənə Rəbbin bu sözü nazil oldu:</verse>
        <verse osisID='Ezek.15.2'>«Ey bəşər oğlu, üzüm tənəyinin ağacı hər hansı bir meşə ağacındakı budağın ağacından nə ilə üstündür?</verse>
        <verse osisID='Ezek.15.3'>Bir işdə istifadə etmək üçün ondan ağac alınırmı? Üstünə əşyalar asmaq üçün ondan payacıq düzəldilirmi?</verse>
        <verse osisID='Ezek.15.4'>Budur, o yanmaq üçün oda atılır. Od onun uclarını yandırandan və ortası qovrulandan sonra daha bir işə yarayarmı?</verse>
        <verse osisID='Ezek.15.5'>Bütöv olanda da bir işə yaramırdı, od onu yandırıb-qurtaranda və ortası qovrulanda heç bir işə yaramayacaq. </verse>
        <verse osisID='Ezek.15.6'>Buna görə də Xudavənd Rəbb belə deyir: “Meşə ağacları arasında üzüm tənəyini yanan şey kimi necə oda verdimsə, Yerusəlimdə yaşayanları da eləcə oda atacağam.</verse>
        <verse osisID='Ezek.15.7'>Mən üzümü onlara qarşı çevirəcəyəm. Oddan qaçsalar da, od yenə onları yandıracaq. Üzümü onlara qarşı çevirəndə biləcəksiniz ki, Rəbb Mənəm.</verse>
        <verse osisID='Ezek.15.8'>Ölkəni viran edəcəyəm, çünki onlar xainlik etdi” Xudavənd Rəbb belə bəyan edir».  </verse>
      </chapter>
      <chapter osisID='Ezek.16'>
        <verse osisID='Ezek.16.1'>
          Mənə Rəbbin bu sözü nazil oldu:</verse>
        <verse osisID='Ezek.16.2'>«Ey bəşər oğlu, murdar əməllərini Yerusəlimə bildirib söylə ki,</verse>
        <verse osisID='Ezek.16.3'>Xudavənd Rəbb Yerusəlimə belə deyir: “Əslin və mənşəyin Kənan torpağındandır: atan Emorludur, anan isə Xetli.</verse>
        <verse osisID='Ezek.16.4'>Doğulduğun gün göbək bağın kəsilmədi, səni su ilə yuyub təmizləmədilər, duzla ovulmadın və qundağa bələnmədin.</verse>
        <verse osisID='Ezek.16.5'>Heç kəs sənə şəfqətlə baxmadı, rəhm etmədi ki, bunların birini sənə etsin. Doğulduğun gün səndən iyrəndikləri üçün çölə atıldın. </verse>
        <verse osisID='Ezek.16.6'>Mən sənin yanından keçərkən öz qanın içində qımıldandığını gördüm və öz qanında ikən sənə ‹Yaşa!› dedim. Bəli, öz qanında ikən sənə ‹Yaşa!› dedim.</verse>
        <verse osisID='Ezek.16.7'>Səni çöl bitkiləri kimi çoxaltdım. Sən boy atıb böyüdün və həddi-büluğa çatdın. Döşlərin böyüdü, saçların uzandı. Ancaq sən lüt və çılpaq idin. </verse>
        <verse osisID='Ezek.16.8'>Mən yanından keçəndə səni gördüm. Bu vaxt sənin məhəbbət çağın idi. Mən sənin üstünə ətəyimi atıb çılpaqlığını örtdüm. And edib səninlə əhd bağladım” bəyan edir Xudavənd Rəbb, “sən də Mənim oldun.</verse>
        <verse osisID='Ezek.16.9'>Mən səni su ilə yudum, qanını tamamilə üstündən təmizlədim, yağla məsh etdim.</verse>
        <verse osisID='Ezek.16.10'>Sənə əlvan naxışlı paltar geyindirdim, ayağına yunusbalığı dərisindən çarıq geydirdim, belinə incə kətan qurşaq bağladım və səni ipəklərlə örtdüm.</verse>
        <verse osisID='Ezek.16.11'>Səni bəzəklərlə bəzədim, qollarına bilərzik, boynuna zəncir taxdım.</verse>
        <verse osisID='Ezek.16.12'>Burnuna halqa, qulaqlarına sırğa keçirdim və başına şərəf tacı qoydum.</verse>
        <verse osisID='Ezek.16.13'>Sən qızıl-gümüşlə bəzəndin, incə kətandan, ipəkdən və əlvan naxışlı qumaşdan paltar geyindin. Narın un, bal və zeytun yağı yedin. Həddindən artıq gözəl oldun və padşahlıq əzəmətinə yüksəldin.</verse>
        <verse osisID='Ezek.16.14'>Gözəlliyinə görə millətlər arasında şöhrətləndin. Mənim sənə bəxş etdiyim əzəmətdən ötrü gözəlliyin qüsursuz idi” Xudavənd Rəbb belə bəyan edir. </verse>
        <verse osisID='Ezek.16.15'>“Ancaq sən gözəlliyinə güvəndin, şöhrətləndiyinə görə fahişəlik etdin, hər yoldan keçənə özünü təslim edib pozğunluq etdin.</verse>
        <verse osisID='Ezek.16.16'>Öz paltarlarından götürüb özünə müxtəlif səcdəgahlar düzəltdin və onların üstündə fahişəlik etdin. Beləsi nə olmuşdu, nə də olacaq.</verse>
        <verse osisID='Ezek.16.17'>Mənim sənə verdiyim qızıl-gümüşümdən hazırlanan zinətlərini götürüb özünə kişi surətləri düzəltdin və onlarla pozğunluq etdin.</verse>
        <verse osisID='Ezek.16.18'>Əlvan naxışlı paltarını götürüb onların üstünə örtdün, zeytun yağımı və buxurumu onların önünə qoydun.</verse>
        <verse osisID='Ezek.16.19'>Sənə verdiyim çörəyimi, sənə yedirdiyim narın unu, zeytun yağını və balı da ətirli buxur olaraq onların önünə qoydun. Bu iş baş verdi” Xudavənd Rəbb belə bəyan edir. </verse>
        <verse osisID='Ezek.16.20'>“Mənim üçün doğduğun oğul və qızlarını götürüb bütlərə yemək olsun deyə qurban etdin. Fahişəliyin az idi ki,</verse>
        <verse osisID='Ezek.16.21'>hələ övladlarımı da kəsdin və onları bütlərə təqdim etdin?</verse>
        <verse osisID='Ezek.16.22'>Bütün iyrənc işlərini və fahişəliyini edərkən öz cavanlıq günlərini xatırlamadın, o zaman lüt və çılpaq idin, öz qanın içində qımıldanırdın”. </verse>
        <verse osisID='Ezek.16.23'>Xudavənd Rəbb bəyan edir: “Vay, vay sənin halına! Sən bütün pis əməllərindən sonra</verse>
        <verse osisID='Ezek.16.24'>özünə fahişəlik yuvaları qurdun və hər meydanda səcdəgahlar düzəltdin.</verse>
        <verse osisID='Ezek.16.25'>Hər yolun başında öz səcdəgahlarını düzəltdin. Öz gözəlliyini murdar etdin, hər yoldan keçənə ayaqlarını araladın və fahişəliyini artırdın.</verse>
        <verse osisID='Ezek.16.26'>Cinsiyyət üzvləri böyük olan qonşuların Misirlilərlə pozğunluq etdin, Məni qəzəbləndirmək üçün fahişəliyini artırdın.</verse>
        <verse osisID='Ezek.16.27'>Buna görə də əlimi sənə qarşı uzadıb sənə təyin olunan yeməyi azaltdım. Sənə nifrət edən Filişt qızları səninlə istədikləri kimi rəftar etsinlər deyə səni onlara təslim etdim. Hətta onlar sənin əxlaqsız əməllərindən utanır.</verse>
        <verse osisID='Ezek.16.28'>Aşşurlularla da pozğunluq etdin, çünki doymurdun. Onlarla pozğunluq etdin, ancaq bu da sənə kifayət etmədi.</verse>
        <verse osisID='Ezek.16.29'>Öz pozğunluğunu ticarət ölkəsi olan Xaldey torpağına qədər yaydın, ancaq bu da sənə kifayət etmədi”. </verse>
        <verse osisID='Ezek.16.30'>Xudavənd Rəbb bəyan edir: “Bütün bunları edərkən ürəyin nə qədər aciz oldu, sən həyasız fahişə kimi davrandın.</verse>
        <verse osisID='Ezek.16.31'>Hər yolun başında fahişəlik yuvaları qurarkən, bütün meydanlarda səcdəgahlar düzəldərkən hətta fahişə kimi də olmadın, çünki işinin əvəzində verilən hədiyyəyə xor baxdın.</verse>
        <verse osisID='Ezek.16.32'>Zina edən, ərinin əvəzinə yadları qəbul edən bir qadın oldun.</verse>
        <verse osisID='Ezek.16.33'>Bütün fahişələrə hədiyyə verirlər, ancaq bütün oynaşlarına sən hədiyyələr verirsən. Onlara rüşvət verirsən ki, hər tərəfdən sənin yanına gəlsinlər və səninlə pozğunluq etsinlər.</verse>
        <verse osisID='Ezek.16.34'>Fahişəlik etməkdə başqa qadınlara bənzəmirsən, çünki heç kəs sənin dalınca düşmür ki, fahişəlik edəsən, əksinə, bunun üçün sən hədiyyə verirsən, sənə hədiyyə verilmir. Bu cəhətdən başqalarına bənzəmirsən”. </verse>
        <verse osisID='Ezek.16.35'>Buna görə də, ey fahişə, Rəbbin sözünə qulaq as.</verse>
        <verse osisID='Ezek.16.36'>Xudavənd Rəbb belə deyir: “Həyasızlığın aşkara çıxdığı üçün, oynaşlarınla fahişəlik edərkən çılpaqlığın açıldığı üçün, bütün iyrənc bütlərindən və onlara qurban verdiyin oğullarının qanından ötrü –</verse>
        <verse osisID='Ezek.16.37'>bütün bunlara görə əyləndiyin bütün oynaşlarını – sənin sevdiklərini də, nifrət etdiklərini də bir yerə yığacağam. Onları hər tərəfdən sənə qarşı bir yerə yığacağam. Onların önündə səni çılpaq edəcəyəm və ayıbını bütünlüklə görəcəklər.</verse>
        <verse osisID='Ezek.16.38'>Zina edən və qan tökən qadınlara verilən cəza ilə səni cəzalandıracaq, qanlı qəzəbimə və qısqanclığıma təslim edəcəyəm.</verse>
        <verse osisID='Ezek.16.39'>Səni oynaşlarının əlinə verəcəyəm. Fahişəlik yuvalarını dağıdacaq, səcdəgahlarını uçuracaq, paltarlarını əynindən soyunduracaq, zinətlərini əlindən alacaq, səni lüt və çılpaq qoyacaqlar.</verse>
        <verse osisID='Ezek.16.40'>Camaatı üzərinə qaldıracaq, səni daşqalaq edəcək və qılıncları ilə parça-parça doğrayacaqlar.</verse>
        <verse osisID='Ezek.16.41'>Evlərinə od vuracaq, çoxlu qadının gözü önündə səni cəzalandıracaqlar. Fahişəliyinə son qoyacağam və daha oynaşlarına hədiyyə verməyəcəksən.</verse>
        <verse osisID='Ezek.16.42'>Beləcə sənin üzərində qəzəbimi yatırdacağam, qısqanclığımı söndürəcəyəm. Mən susacağam və bir daha qəzəblənməyəcəyəm.</verse>
        <verse osisID='Ezek.16.43'>İndi ki sən cavanlıq günlərini yadına salmadın və bütün bu əməllərinlə Məni hiddətləndirdin, Mən də əməllərinin əvəzini başına gətirəcəyəm” bəyan edir Xudavənd Rəbb. “Bütün iyrənc işlərinə əlavə olaraq pozğunluq etmədinmi? </verse>
        <verse osisID='Ezek.16.44'>Bax məsəl söyləyən hər kəs sənə qarşı bu məsəli deyəcək: ‹Anası necədirsə, qızı da elədir›.</verse>
        <verse osisID='Ezek.16.45'>Sən ərindən və övladlarından ikrah edən ananın qızısan, sən ərlərindən və övladlarından ikrah edən bacılarının bacısısan. Ananız Xetli, atanız isə Emorlu idi. </verse>
        <verse osisID='Ezek.16.46'>Böyük bacın öz qızları ilə sənin şimalında yaşayan Samariyadır. Kiçik bacın isə qızları ilə sənin cənubunda yaşayan Sodomdur.</verse>
        <verse osisID='Ezek.16.47'>Ancaq sən onların yolları ilə də getmədin, onların etdiyi iyrənc işlər qədər də etmədin. Bütün bunları kiçik bir iş sayıb öz əməllərində onlardan da pozğun oldun.</verse>
        <verse osisID='Ezek.16.48'>Varlığıma and olsun” bəyan edir Xudavənd Rəbb, “bacın Sodomla qızları səninlə qızlarının etdiyi işləri etmədi.</verse>
        <verse osisID='Ezek.16.49'>Bacın Sodomun və onun qızlarının günahı bundan ibarət idi: qürur, toxluq və qayğısızlıq içində yaşayarkən məzluma və fəqirə əl tutmadılar.</verse>
        <verse osisID='Ezek.16.50'>Qürurlanıb Mənim önümdə iyrənc işlər etdilər. Mən bunu görəndə onları rədd etdim. </verse>
        <verse osisID='Ezek.16.51'>Samariya sənin etdiyin günahların yarısını belə, etməmişdi. İyrənc işlərdə onları da ötüb keçdin. Beləcə etdiyin iyrənc işlərlə bacılarını saleh kimi göstərdin.</verse>
        <verse osisID='Ezek.16.52'>Sən də öz rüsvayçılığının yükünü daşı, çünki bacılarını təmizə çıxardın. Etdiyin günahlar onlarınkından da iyrənc olduğuna görə onlar səndən saleh göründü. Xəcalətindən utan, öz rüsvayçılığının yükünü daşı, çünki bacılarını saleh kimi göstərdin. </verse>
        <verse osisID='Ezek.16.53'>Sodomdan və onun qızlarından sürgün olunmuşları, Samariyadan və onun qızlarından sürgün olunmuşları, onlarla birgə səndən sürgün olunmuşları yenidən öz yerlərinə qaytaracağam.</verse>
        <verse osisID='Ezek.16.54'>Onda öz rüsvayçılığının yükünü daşıyacaqsan və etdiyin hər işdən utanacaqsan, çünki sən onlara təsəlli oldun.</verse>
        <verse osisID='Ezek.16.55'>Bacıların Sodomla qızları əvvəlki vəziyyətlərinə qayıdacaq, Samariya ilə qızları əvvəlki vəziyyətlərinə qayıdacaq, sən və qızların da əvvəlki vəziyyətinizə qayıdacaqsınız.</verse>
        <verse osisID='Ezek.16.56'>Pisliyin üzə çıxmadan, qürurlu olduğun günlərdə bacın Sodomun adını çəkməzdin.</verse>
        <verse osisID='Ezek.16.57'>İndi sən ətrafındakıların hamısı ilə birgə Aram qızları və Filişt qızları – səni təhqir edən ətraf xalqlar tərəfindən rüsvay edilirsən.</verse>
        <verse osisID='Ezek.16.58'>Sən pozğunluğunun və iyrənc əməllərinin cəzasını çəkəcəksən” Rəbb belə bəyan edir. </verse>
        <verse osisID='Ezek.16.59'>Bəli, Xudavənd Rəbb belə deyir: “Sən əhdi pozub anda xor baxdın. Buna görə də sən necə etdinsə, Mən də sənə elə edəcəyəm.</verse>
        <verse osisID='Ezek.16.60'>Ancaq Mən cavanlıq günlərində səninlə etdiyim əhdimi yada salacağam. Səninlə əbədi bir əhd bağlayacağam.</verse>
        <verse osisID='Ezek.16.61'>Səndən böyük və səndən kiçik bacılarını yanına aldığın zaman öz əməllərini yada salıb utanacaqsan. Qızların olmaq üçün onları sənə verəcəyəm, amma səninlə bağladığım əhddə bu yox idi.</verse>
        <verse osisID='Ezek.16.62'>Səninlə yenidən əhd bağlayacağam və biləcəksən ki, Rəbb Mənəm.</verse>
        <verse osisID='Ezek.16.63'>Eləcə bütün etdiklərini bağışladığım zaman bunu yada salıb utanacaqsan, rüsvayçılığından bir daha ağzını açmayacaqsan” Xudavənd Rəbb belə bəyan edir».  </verse>
      </chapter>
      <chapter osisID='Ezek.17'>
        <verse osisID='Ezek.17.1'>
          Mənə Rəbbin bu sözü nazil oldu:</verse>
        <verse osisID='Ezek.17.2'>«Ey bəşər oğlu, İsrail nəslinə bir tapmaca de və bir məsəl danışıb</verse>
        <verse osisID='Ezek.17.3'>söylə ki, Xudavənd Rəbb belə deyir: “Qanadları böyük, lələkləri uzun, üstü rəngbərəng tüklərlə dolu iri bir qartal Livana uçdu və sidr ağacının başından bir zoğ götürdü.</verse>
        <verse osisID='Ezek.17.4'>Onun körpə budaqlarının başını qoparıb ticarət ölkəsinə apardı və onu tacirlər şəhərinə qoydu.</verse>
        <verse osisID='Ezek.17.5'>O torpağın toxumunu götürüb bərəkətli torpaqda əkdi. Söyüd ağacı əkilən kimi onu gur axan suların kənarında yerləşdirdi.</verse>
        <verse osisID='Ezek.17.6'>O da böyüyüb enli, balacaboy bir üzüm meynəsi oldu. Budaqları qartala doğru əyilirdi, kökləri isə altında qalırdı. Beləcə şaxə verən, budaq salan bir üzüm tənəyi oldu. </verse>
        <verse osisID='Ezek.17.7'>Böyük qanadları, çoxlu tükləri olan başqa iri qartal da var idi. Üzüm tənəyi köklərini ona tərəf döndərdi, budaqlarını əkildiyi ləklərdən ona doğru uzatdı ki, sulansın.</verse>
        <verse osisID='Ezek.17.8'>O, gur axan suların kənarında, bərəkətli torpaqda əkildi ki, qol-budaq atsın, meyvə yetirsin və möhtəşəm bir üzüm tənəyi olsun”. </verse>
        <verse osisID='Ezek.17.9'>Sən söylə ki, Xudavənd Rəbb belə deyir: “Bu üzüm tənəyi bəhərli olacaqmı? Əvvəlki qartal onun köklərini qırıb meyvələrini qurumaq üçün qoparmayacaqmı? Onun təzə bitən bütün pöhrələri quruyacaq. Kökündən qırıb atmaq üçün böyük qüvvəyə yaxud çoxlu adama ehtiyac olmayacaq.</verse>
        <verse osisID='Ezek.17.10'>O əkilsə də, bəhrəsi olacaqmı? Şərq küləyi ona toxunan kimi tamamilə qurumayacaqmı? Bəli, bitdiyi ləklərdə quruyacaq”». </verse>
        <verse osisID='Ezek.17.11'>Mənə Rəbbin bu sözü nazil oldu:</verse>
        <verse osisID='Ezek.17.12'>«İndi o üsyankar nəslə söylə: “Bu şeylərin mənasını bilmirsinizmi?” Onlara de: “Budur, Babil padşahı Yerusəlimə gəldi, oranın padşahını və başçılarını götürüb Babilə, öz yanına apardı.</verse>
        <verse osisID='Ezek.17.13'>Padşah nəslindən olan bir nəfəri götürərək onunla əhd kəsib and içdirdi. Ölkənin igid adamlarını da götürüb apardı ki,</verse>
        <verse osisID='Ezek.17.14'>padşahlıq alçaldılıb daha qalxa bilməsin və əhdinə sadiq olub yerində qalsın.</verse>
        <verse osisID='Ezek.17.15'>Ancaq Yəhuda padşahı atlar və çoxlu əsgər versinlər deyə elçilərini Misirə göndərərək Babil padşahına qarşı üsyan qaldırdı. O uğur qazanacaqmı? Bu işləri görən salamat qalacaqmı? Əhdi pozan salamat qalacaqmı?”</verse>
        <verse osisID='Ezek.17.16'>Xudavənd Rəbb bəyan edir: “Varlığıma and olsun ki, hökmən onu taxta oturdan padşahın ölkəsində – Babildə öləcək, çünki içdiyi anda xor baxdı, bağladığı əhdi pozdu.</verse>
        <verse osisID='Ezek.17.17'>Babillilər çoxlu adam qırmaq üçün torpaq qalağı və mühasirə divarları düzəldəndə firon güclü ordusu, böyük qoşunu ilə müharibədə ona kömək edə bilməyəcək.</verse>
        <verse osisID='Ezek.17.18'>Çünki o, əhdi pozaraq içdiyi anda xor baxdı, söz verdiyi halda bütün bu işləri etdiyinə görə özü də qaçıb qurtara bilməyəcək”. </verse>
        <verse osisID='Ezek.17.19'>Buna görə də Xudavənd Rəbb belə deyir: “Varlığıma and olsun ki, önümdə içdiyi anda xor baxdığına görə, əhdimi pozduğu üçün onu cəzalandıracağam.</verse>
        <verse osisID='Ezek.17.20'>Onun üstünə Öz torumu sərəcəyəm, onu Öz tələmə salıb Babilə gətirəcəyəm. Mənə xəyanət etdiyinə görə orada onu mühakimə edəcəyəm.</verse>
        <verse osisID='Ezek.17.21'>Onun bütün fərari əsgərləri qılıncla həlak olacaq, yerdə qalanlar küləyin əsdiyi dörd tərəfə dağılacaq. Onda biləcəksiniz ki, Mən Rəbb bunu söylədim”. </verse>
        <verse osisID='Ezek.17.22'>Xudavənd Rəbb belə deyir:  “Mən hündür sidr ağacının başındanBir zoğ götürüb əkəcəyəm.Onun budaqlarının başındanZərif bir budaq qoparacağam,Onu hündür, dik bir dağın zirvəsində əkəcəyəm.</verse>
        <verse osisID='Ezek.17.23'>Onu İsrailin uca dağına əkəcəyəm.O, qol-budaq atıb meyvə verəcək,Möhtəşəm bir sidr ağacı olacaq.Hər cür quş onun altına sığınacaq,Budaqlarının kölgəsində yuva quracaq.</verse>
        <verse osisID='Ezek.17.24'>Bütün çöl ağacları biləcək ki,Hündür ağacı Mən Rəbb alçaltdım,Alçaq ağacı yüksəltdim,Yaşıl ağacı qurutdum,Quru ağacı yaşıllaşdırdım.Mən Rəbb bunu söylədim vəHökmən yerinə yetirəcəyəm”». </verse>
      </chapter>
      <chapter osisID='Ezek.18'>
        <verse osisID='Ezek.18.1'>
          Mənə Rəbbin bu sözü nazil oldu:</verse>
        <verse osisID='Ezek.18.2'>«Siz İsrail torpağı üçün  “Atalar kal üzüm yedi,Oğulların dişi qamaşır”  məsəlini söyləyərək nə demək istəyirsiniz?</verse>
        <verse osisID='Ezek.18.3'>Xudavənd Rəbb bəyan edir: “Varlığıma and olsun ki, daha siz İsraildə bu məsəli söyləməyəcəksiniz.</verse>
        <verse osisID='Ezek.18.4'>Axı bütün adamlar Mənimdir: atanın canı Mənim olduğu kimi oğulun da canı Mənimdir. Yalnız günah işlədən adam öləcək.</verse>
        <verse osisID='Ezek.18.5'>Əgər bir adam salehdirsə,Ədalətli və saleh işlər görürsə,</verse>
        <verse osisID='Ezek.18.6'>Dağlarda gətirilən qurbandan yemirsə,Gözlərini İsrail nəslinin bütlərinə dikmirsə,Qonşusunun arvadını ləkələmirsə,Aybaşı olan qadınla yaxınlıq etmirsə,</verse>
        <verse osisID='Ezek.18.7'>Kimsəyə haqsızlıq etmirsə,Borclunun girovunu qaytarırsa,Soyğunçuluq etmirsə,Ac olana çörək verirsə,Çılpaq olanı geyindirirsə,</verse>
        <verse osisID='Ezek.18.8'>Sələmlə borc pul vermirsə,Müamilə götürmürsə,Pis əməldən çəkinirsə,İki adam arasında ədalətlə mühakimə edirsə,</verse>
        <verse osisID='Ezek.18.9'>Mənim qaydalarıma görə rəftar edirsə,Hökmlərimə sədaqətlə əməl edirsə,Bu adam salehdir vəƏlbəttə, yaşayacaq”Xudavənd Rəbb belə bəyan edir.</verse>
        <verse osisID='Ezek.18.10'>“Deyək ki bu adamın bir oğlu olur.Əgər bu oğul zorakılıq edib qan tökürsə,Soydaşına qarşı bu işlərdən birini görürsə,</verse>
        <verse osisID='Ezek.18.11'>Atası bunlardan heç birini etmədiyi halda,Oğul dağlarda gətirilən qurbandan yeyirsə,Qonşusunun arvadını ləkələyirsə,</verse>
        <verse osisID='Ezek.18.12'>Fəqirə və yoxsula haqsızlıq edirsə,Soyğunçuluq edirsə,Girovu qaytarmırsa,Gözlərini bütlərə dikirsə,İyrənc işlər görürsə,</verse>
        <verse osisID='Ezek.18.13'>Sələmlə borc pul verib müamilə götürürsə,Belə oğul yaşayacaqmı?Xeyr, o yaşamayacaq.Bütün bu iyrənc işləri gördüyü üçün öldürülməlidir.Ölümü üçün də özü məsuliyyət daşıyacaq.</verse>
        <verse osisID='Ezek.18.14'>Deyək ki bu oğulun da bir oğlu olur.Bu oğul atasının etdiyi bütün günahları görüb,Diqqət edərək belə işlər etmirsə,</verse>
        <verse osisID='Ezek.18.15'>Dağlarda gətirilən qurbandan yemirsə,Gözlərini İsrail nəslinin bütlərinə dikmirsə,Qonşusunun arvadını ləkələmirsə,</verse>
        <verse osisID='Ezek.18.16'>Kimsəyə haqsızlıq etmirsə,Girov almırsa,Soyğunçuluq etmirsə,Ac olana çörək verirsə,Çılpaq olanı geyindirirsə,</verse>
        <verse osisID='Ezek.18.17'>Məzlumdan əl çəkirsə,Sələm almırsa,Müamilə götürmürsə,Hökmlərimə əməl edibQaydalarıma görə rəftar edirsə,Atasının günahına görə ölməyəcək,Əlbəttə, yaşayacaq.</verse>
        <verse osisID='Ezek.18.18'>Bu oğulun atası isəİnsafsızlıqla qəddarlıq etdiyi üçün,Soydaşını qarət etdiyinə görə,Xalqı içində pis işlər gördüyü üçünÖz təqsirindən ötrü, əlbəttə, öləcək.</verse>
        <verse osisID='Ezek.18.19'>Ancaq siz ‹atanın etdiyi təqsirin məsuliyyətini nə üçün oğul daşımasın?› deyirsiniz. Oğul ədalətli və saleh işlər gördü, bütün qaydalarıma riayət edib onlara əməl etdi. Əlbəttə, bu adam yaşayacaq.</verse>
        <verse osisID='Ezek.18.20'>Yalnız günah işlədən adam öləcək. Oğul atanın təqsirinin məsuliyyətini daşımaz, ata da oğulun təqsirinin məsuliyyətini daşımaz. Saleh adam salehliyinin, pis adam isə pisliyinin əvəzini alacaq. </verse>
        <verse osisID='Ezek.18.21'>Pis adam etdiyi bütün günahlardan dönərsə, bütün qaydalarıma riayət edib ədalətli və saleh işlər görərsə, əlbəttə, ölməyib yaşayacaq.</verse>
        <verse osisID='Ezek.18.22'>Etdiyi günahlardan heç biri onun ayağına yazılmayacaq, gördüyü saleh işlərlə yaşayacaq”.</verse>
        <verse osisID='Ezek.18.23'>Xudavənd Rəbb bəyan edir: “Elə bilirsiniz ki, Mən pis adamın ölümündən zövq alıram? İstəyirəm ki, o öz yolundan dönsün və yaşasın. </verse>
        <verse osisID='Ezek.18.24'>Ancaq saleh adam öz salehliyindən dönüb pislik edərsə, pis adamın etdiyi bütün iyrənc işləri görərsə, yaşayacaqmı? Etdiyi saleh işlərindən heç biri onun ayağına yazılmayacaq. Etdiyi xainlik və işlədiyi günahından ötrü öləcək. </verse>
        <verse osisID='Ezek.18.25'>Ancaq siz ‹Xudavəndin yolu düz deyil› deyirsiniz. Ey İsrail nəsli, indi qulaq asın: Mənimmi yolum düz deyil? Düz olmayan sizin yollarınız deyilmi?</verse>
        <verse osisID='Ezek.18.26'>Saleh adam öz salehliyindən dönüb pislik edərsə, buna görə öləcək. Bəli, etdiyi pisliyə görə öləcək.</verse>
        <verse osisID='Ezek.18.27'>Pis adam da etdiyi pislikdən dönüb ədalətli və saleh işlər görərsə, öz həyatını qoruyar.</verse>
        <verse osisID='Ezek.18.28'>Bir halda ki diqqət edib elədiyi bütün günahlardan dönürsə, əlbəttə, ölməyib yaşayacaq.</verse>
        <verse osisID='Ezek.18.29'>Ancaq İsrail nəsli ‹Xudavəndin yolu düz deyil› deyir. Ey İsrail nəsli, Mənimmi yollarım düz deyil? Düz olmayan sizin yollarınız deyilmi?</verse>
        <verse osisID='Ezek.18.30'>Buna görə, ey İsrail nəsli, sizin hər birinizi əməllərinizə görə mühakimə edəcəyəm” Xudavənd Rəbb belə bəyan edir. “Tövbə edib bütün günahlarınızdan dönün ki, təqsir sizi məhvə sürükləməsin.</verse>
        <verse osisID='Ezek.18.31'>Etdiyiniz günahların hamısını üstünüzdən götürün, özünüzdə yeni ürək və yeni ruh yaradın. Nə üçün öləsiniz, ey İsrail nəsli?”</verse>
        <verse osisID='Ezek.18.32'>Xudavənd Rəbb bəyan edir: “Mən məhv olacaq adamın ölümündən zövq almıram. Buna görə də günahlardan dönün və yaşayın”.  </verse>
      </chapter>
      <chapter osisID='Ezek.19'>
        <verse osisID='Ezek.19.1'>
          Sən İsrail rəhbərləri üçün mərsiyə oxuyub söylə:</verse>
        <verse osisID='Ezek.19.2'>“Sənin anan nə idi?Şirlər arasında dişi bir şir!O, cavan aslanların içində yatardı,Balalarını bəsləyərdi.</verse>
        <verse osisID='Ezek.19.3'>O, balalarından birini böyütdü,Bala cavan bir şir oldu.Şikar etməyi öyrəndi,Adamları yeməyə başladı.</verse>
        <verse osisID='Ezek.19.4'>Millətlər onun xəbərini eşitdi,Bu şir onların quyusuna düşüb ələ keçdi.Burnuna halqa taxıb onuMisir torpağına gətirdilər.</verse>
        <verse osisID='Ezek.19.5'>Dişi şir boş yerə gözlədiyini,Ümid qalmadığını görəndəBalalarından birini götürübCavan bir şir etdi.</verse>
        <verse osisID='Ezek.19.6'>Bu bala şirlər arasında gəzirdi.O da cavan bir şir olubŞikar etməyi öyrəndi,Adamları yeməyə başladı.</verse>
        <verse osisID='Ezek.19.7'>Onların qəsrlərini dağıtdı,  Şəhərlərini viran etdi.Bu şirin nərə səsindənÖlkə və onun əhalisi dəhşət içində idi.</verse>
        <verse osisID='Ezek.19.8'>Ətraf ölkələrin millətləriOnun üstünə gəldi,Öz torlarını üzərinə atdı,Bu şir onların quyusuna düşüb ələ keçdi.</verse>
        <verse osisID='Ezek.19.9'>Onun burnuna halqa taxıb qəfəsə saldılar.Onu Babil padşahının yanına gətirdilər.Sonra qalaya saldılar ki,İsrail dağları üzərindəBir daha səsi eşidilməsin.</verse>
        <verse osisID='Ezek.19.10'>Sənin anan da çay kənarındakı bağındaƏkilmiş bir üzüm tənəyi kimi idi.Bol sulardan bəhərli oldu,Çoxlu qol-budaq verdi.</verse>
        <verse osisID='Ezek.19.11'>Onun budaqlarıPadşah əsası olacaq qədər gücləndi,Boyu hündür ağaclara qədər ucaldı,Onun çoxlu budaqları iləHündürlüyü görünürdü.</verse>
        <verse osisID='Ezek.19.12'>Ancaq onu qəzəbləKökündən çıxarıb yerə atdılar,Şərq küləyi onun meyvəsini qurutdu,Möhkəm budaqları qoparıldı,Onlar qurudu,Onları od yandırıb-yaxdı.</verse>
        <verse osisID='Ezek.19.13'>O indiÇöldə, quraq və susuz torpaqda əkildi.</verse>
        <verse osisID='Ezek.19.14'>Gövdəsinin bir budağından od çıxdı,Onun meyvəsini yandırıb-yaxdı.Onda padşah əsası olmaq üçünBir möhkəm budaq da qalmadı”. </verse>
      </chapter>
      <chapter osisID='Ezek.20'>
        <verse osisID='Ezek.20.1'/>
        <verse osisID='Ezek.20.2'>Mənə Rəbbin bu sözü nazil oldu:</verse>
        <verse osisID='Ezek.20.3'>«Ey bəşər oğlu, İsrail ağsaqqallarına söyləyib bildir ki, Xudavənd Rəbb belə deyir: “Siz Məndən soruşmağa gəldinizmi? Varlığıma and olsun ki, Mən sizin çağırışınıza cavab verməyəcəyəm” Xudavənd Rəbb belə bəyan edir.</verse>
        <verse osisID='Ezek.20.4'>Onları mühakimə edəcəksənmi, ey bəşər oğlu, mühakimə edəcəksənmi? Onlara atalarının iyrənc işlərini bildirib söylə ki,</verse>
        <verse osisID='Ezek.20.5'>Xudavənd Rəbb belə bəyan edir: “O gün Mən İsraili seçdim, Yaqub nəslinin övladlarına and içdim, Misir torpağında Özümü onlara aşkar etdim və ‹Allahınız Rəbb Mənəm› deyə and içdim.</verse>
        <verse osisID='Ezek.20.6'>O gün söz verdim ki, onları Misir torpağından özləri üçün nəzərdə tutduğum bütün ölkələrdən gözəl olan, süd və bal axan torpağa çıxaracağam.</verse>
        <verse osisID='Ezek.20.7'>Mən onlara dedim: ‹Hər kəs gözünə xoş gələn iyrənc şeyləri atsın. Özünüzü Misir bütləri ilə murdarlamayın, Allahınız Rəbb Mənəm›.</verse>
        <verse osisID='Ezek.20.8'>Ancaq onlar Mənə qarşı üsyankar oldu və qulaq asmaq istəmədi. Heç biri gözünə xoş gələn iyrənc şeyləri atmadı və Misir bütlərindən əl çəkmədi. Ona görə Mən dedim: ‹Misir torpağında qəzəbimi üstlərinə tökəcəyəm, hədsiz qızğınlığımı onlara göstərəcəyəm›.</verse>
        <verse osisID='Ezek.20.9'>Ancaq Mən Öz adım naminə elə etdim ki, aralarında yaşadıqları millətlərin gözündə adım ləkələnməsin, çünki bu millətlərin gözü önündə İsrail övladlarını Misir torpağından çıxarmaqla Özümü onlara göstərdim. </verse>
        <verse osisID='Ezek.20.10'>Mən onları Misir torpağından çıxarıb səhraya gətirdim.</verse>
        <verse osisID='Ezek.20.11'>Onlara qaydalarımı verib hökmlərimi bildirdim. Əgər insan bu hökmlərə əməl etsə, onların vasitəsilə yaşayar.</verse>
        <verse osisID='Ezek.20.12'>Onlara Öz Şənbə günlərimi də verdim ki, Mənimlə onların arasında əlamət olsun və onları təqdis edənin Mən Rəbb olduğunu bilsinlər.</verse>
        <verse osisID='Ezek.20.13'>Ancaq İsrail nəsli səhrada Mənə qarşı üsyankar oldu. Qaydalarıma görə rəftar etmədilər, hökmlərimi rədd etdilər. Əgər insan bu hökmlərə əməl edərsə, onların vasitəsilə yaşayar. Onlar Mənim Şənbə günlərimə də heç məhəl qoymadı. Ona görə Mən dedim: ‹Səhrada onları məhv etmək üçün qızğınlığımı üstlərinə tökəcəyəm›.</verse>
        <verse osisID='Ezek.20.14'>Ancaq Mən Öz adım naminə elə etdim ki, millətlərin gözündə adım ləkələnməsin, çünki bu millətlərin gözü önündə İsrail övladlarını Misirdən çıxarmışdım.</verse>
        <verse osisID='Ezek.20.15'>Mən də səhrada onlara and içdim ki, onları bütün ölkələrdən gözəl olan, özlərinə verdiyim süd və bal axan torpağa gətirməyəcəyəm.</verse>
        <verse osisID='Ezek.20.16'>Çünki hökmlərimi rədd etdilər, qaydalarıma görə rəftar etmədilər və Şənbə günlərimə məhəl qoymadılar. Ona görə ki onların ürəkləri bütlərinə tərəf meyl edirdi.</verse>
        <verse osisID='Ezek.20.17'>Ancaq Mənim onlara yazığım gəldi, onları həlak etmədim və səhrada qırıb-çatmadım. </verse>
        <verse osisID='Ezek.20.18'>Səhrada onların övladlarına dedim: ‹Atalarınızın qaydasına görə rəftar etməyin, hökmlərinə riayət etməyin və onların bütləri ilə özünüzü murdarlamayın.</verse>
        <verse osisID='Ezek.20.19'>Allahınız Rəbb Mənəm. Mənim qaydalarıma görə rəftar edin, hökmlərimə riayət edin və onlara əməl edin.</verse>
        <verse osisID='Ezek.20.20'>Şənbə günlərimi təqdis edin. Qoy onlar Mənimlə sizin aranızda əlamət olsun. Onda biləcəksiniz ki, Allahınız Rəbb Mənəm›.</verse>
        <verse osisID='Ezek.20.21'>Ancaq övladlar da Mənə qarşı üsyankar oldu. Qaydalarıma görə rəftar etmədilər, hökmlərimə riayət və əməl etmədilər. Əgər insan bu hökmlərə əməl etsə, onların vasitəsilə yaşayar. Onlar Mənim Şənbə günlərimə də məhəl qoymadı. Ona görə Mən dedim: ‹Səhrada onları məhv etmək üçün qəzəbimi üstlərinə tökəcəyəm, hədsiz qızğınlığımı onlara göstərəcəyəm›.</verse>
        <verse osisID='Ezek.20.22'>Ancaq Mən onlardan əl götürdüm və bunu Öz adım naminə etdim ki, millətlərin gözündə adım ləkələnməsin, çünki bu millətlərin gözü önündə İsrail övladlarını çıxarmışdım.</verse>
        <verse osisID='Ezek.20.23'>Mən səhrada özlərinə and içib dedim ki, onları millətlər arasına yayacağam, ölkələr arasına səpələyəcəyəm.</verse>
        <verse osisID='Ezek.20.24'>Çünki onlar hökmlərimə əməl etmədi, qaydalarımı rədd etdi, Şənbə günlərimə məhəl qoymadı və gözləri atalarının bütlərinə dikildi.</verse>
        <verse osisID='Ezek.20.25'>Mən də onlara xeyirli olmayan qaydalar və həyat verə bilməyən hökmlər verdim.</verse>
        <verse osisID='Ezek.20.26'>İmkan verdim ki, hər ilk doğulan övladı oddan keçirərək qurban etdikləri hədiyyələrlə özlərini murdarlasınlar. Bunu etdim ki, onları dəhşətə salım, qoy bilsinlər ki, Rəbb Mənəm”. </verse>
        <verse osisID='Ezek.20.27'>Ey bəşər oğlu, buna görə də İsrail nəslinə müraciət edib söylə ki, Xudavənd Rəbb belə deyir: “Atalarınız bununla yenə xəyanət edərək Mənə küfr etdi.</verse>
        <verse osisID='Ezek.20.28'>Mən onları vəd etdiyim torpağa gətirəndə hər yüksək təpəni, hər qollu-budaqlı ağacı görüb qurbanlarını orada kəsdilər, Mənim qəzəbimə səbəb olan qurbanlarını orada təqdim etdilər, ətirli təqdimlərini orada qoydular və içmə təqdimlərini orada səpdilər.</verse>
        <verse osisID='Ezek.20.29'>Ona görə Mən onlara dedim: ‹Getdiyiniz o səcdəgah nədir?› Bura indiyə qədər Bama  adlanır”. </verse>
        <verse osisID='Ezek.20.30'>Buna görə də İsrail nəslinə söylə ki, Xudavənd Rəbb belə deyir: “Siz atalarınızın yolu ilə gedib onların iyrənc işləri ilə pozğunluq edərək özünüzü murdar edərsinizmi?</verse>
        <verse osisID='Ezek.20.31'>İndiyə qədər hədiyyələr gətirərək oğullarınızı oda qurban verərək özünüzü bütlərinizlə murdar edirsiniz. Hələ bununla da Məndən soruşmaq istəyirsiniz, ey İsrail nəsli?” Xudavənd Rəbb bəyan edir: “Varlığıma and olsun ki, Məndən soruşmağınıza icazə verməyəcəyəm.</verse>
        <verse osisID='Ezek.20.32'>Ağlınıza gələn şey heç vaxt həyata keçməyəcək. Siz deyirdiniz: ‹Millətlər, yadelli tayfalar kimi biz də ağaca və daşa sitayiş edəcəyik›”. </verse>
        <verse osisID='Ezek.20.33'>Xudavənd Rəbb bəyan edir: “Varlığıma and olsun ki, sizin üzərinizdə qüdrətli əllə, uzanan qolla və güclü qəzəblə hökmən padşahlıq edəcəyəm.</verse>
        <verse osisID='Ezek.20.34'>Mən sizi qüdrətli əllə, uzanan qolla və güclü qəzəblə xalqlar arasından çıxaracağam, səpələndiyiniz ölkələrdən bir yerə toplayacağam.</verse>
        <verse osisID='Ezek.20.35'>Sizi xalqların səhrasına gətirəcək və orada üz-üzə mühakimə edəcəyəm.</verse>
        <verse osisID='Ezek.20.36'>Atalarınızı Misir torpağının səhrasında necə mühakimə etdimsə, sizi də eləcə mühakimə edəcəyəm” Xudavənd Rəbb belə bəyan edir.</verse>
        <verse osisID='Ezek.20.37'>“Sizi əsanın altından keçirəcək və əhdlə bağlayacağam.</verse>
        <verse osisID='Ezek.20.38'>Sizin aranızdan Mənə qarşı üsyankar olanları və qanunsuzluq edənləri ayıracağam. Onları müvəqqəti qaldıqları ölkədən çıxaracağam, ancaq İsrail torpağına girməyəcəklər. Onda biləcəksiniz ki, Rəbb Mənəm”.</verse>
        <verse osisID='Ezek.20.39'>Xudavənd Rəbb belə deyir: “Siz ey İsrail nəsli, gedin hər biriniz öz bütlərinizə qulluq edin. Ancaq bundan sonra Mənə qulaq asacaq, hədiyyələriniz və bütlərinizlə bir daha müqəddəs adımı ləkələməyəcəksiniz”. </verse>
        <verse osisID='Ezek.20.40'>Xudavənd Rəbb bəyan edir: “Müqəddəs dağım olan İsrailin uca dağında, həmin ölkədə hamı – bütün İsrail nəsli Mənə qulluq edəcək. Orada onlardan razı olacağam. Bütün müqəddəs şeylərinizlə birgə təqdimlərinizi və ən seçmə hədiyyələrinizi sizdən qəbul edəcəyəm.</verse>
        <verse osisID='Ezek.20.41'>Sizin arasında çıxardığım və səpələndiyiniz ölkələrdən topladığım zaman ətirli təqdim kimi sizdən razı qalacağam. Millətlərin gözü önündə sizin aranızda müqəddəs tutulacağam.</verse>
        <verse osisID='Ezek.20.42'>Sizi atalarınıza verməyi vəd etdiyim torpağa – İsrail torpağına gətirdiyim zaman biləcəksiniz ki, Rəbb Mənəm.</verse>
        <verse osisID='Ezek.20.43'>Orada əməllərinizi və bütün işlərinizi yada salacaqsınız, bu işlərlə siz özünüzü murdar etdiniz. Etdiyiniz bütün pisliklərə görə öz-özünüzdən iyrənəcəksiniz.</verse>
        <verse osisID='Ezek.20.44'>Ey İsrail nəsli, pis əməllərinizə və pozğun işlərinizə görə deyil, ancaq Öz adım naminə sizinlə belə rəftar edəndə biləcəksiniz ki, Rəbb Mənəm” Xudavənd Rəbb belə bəyan edir». </verse>
        <verse osisID='Ezek.20.45'>Mənə yenə Rəbbin sözü nazil oldu:</verse>
        <verse osisID='Ezek.20.46'>«Ey bəşər oğlu, üzünü cənuba doğru çevirib cənuba tərəf danış və Negev meşəsinə qarşı peyğəmbərlik et.</verse>
        <verse osisID='Ezek.20.47'>Negev meşəsinə söylə ki, Rəbbin sözünü dinləsin. Xudavənd Rəbb belə deyir: “Mən sənin içində od yandıracağam və səndə olan bütün yaşıl və quru ağacları yandırıb-yaxacaq. Alışan alov sönməyəcək, cənubdan şimala qədər bütün üzlər odda qovrulacaq.</verse>
        <verse osisID='Ezek.20.48'>Bütün bəşər görəcək ki, odu Mən Rəbb alışdırdım və o sönməyəcək”».</verse>
        <verse osisID='Ezek.20.49'>Mən dedim: «Ah, ya Xudavənd Rəbb! Onlar mənim barəmdə belə deyir: “Bu adam ancaq məsəllərlə danışır, elə deyilmi?”»  </verse>
      </chapter>
      <chapter osisID='Ezek.21'>
        <verse osisID='Ezek.21.1'>
          Mənə Rəbbin bu sözü nazil oldu:</verse>
        <verse osisID='Ezek.21.2'>«Ey bəşər oğlu, üzünü Yerusəlimə tərəf çevirib Müqəddəs məkanlara qarşı danış və İsrail torpağının əleyhinə peyğəmbərlik et.</verse>
        <verse osisID='Ezek.21.3'>Sən İsrail torpağına söylə ki, Rəbb belə deyir: “Budur, Mən sənin əleyhinəyəm. Qılıncımı qınından çıxararaq sənin içində olan salehi də, pis adamı da qırıb-çatacağam.</verse>
        <verse osisID='Ezek.21.4'>Sənin içində olan salehi də, pis adamı da qırıb-çatım deyə Mənim qılıncım cənubdan şimaladək ərazidə yaşayan bütün bəşərin üzərinə enmək üçün qınından çıxacaq.</verse>
        <verse osisID='Ezek.21.5'>Onda bütün bəşər biləcək ki, Mən Rəbb qılıncımı qınından çıxardım və bir daha yerinə qayıtmayacaq”. </verse>
        <verse osisID='Ezek.21.6'>İçini çək, ey bəşər oğlu, sən belini büküb onların gözü önündə acı-acı içini çək.</verse>
        <verse osisID='Ezek.21.7'>Onlar sənə “Nəyə görə içini çəkirsən?” söyləyəndə onlara deyərsən: “Gələn xəbərə görə. Hər ürək əriyəcək, hər əl yanına düşəcək, bütün ruhlar zəifləyəcək və bütün dizlər titrəyəcək. O xəbər gəlir, bunlar yerinə yetəcək” Xudavənd Rəbb belə bəyan edir». </verse>
        <verse osisID='Ezek.21.8'>Mənə Rəbbin bu sözü nazil oldu:</verse>
        <verse osisID='Ezek.21.9'>«Ey bəşər oğlu, peyğəmbərlik edib söylə ki, Xudavənd belə deyir:  “Söylə ki, qılınc, qılıncİtilənib, cilalanıb.</verse>
        <verse osisID='Ezek.21.10'>Öldürmək üçün itilənib,Şimşək kimi çaxsın deyə cilalanıb.Necə sevinə bilərik?Qılınc oğlumun əsasınaHər hansı bir əl ağacı kimi xor baxdı.</verse>
        <verse osisID='Ezek.21.11'>Qılınc əldə tutulmaq üçünCilalanmağa verildi.Öldürənin əlinə verilsin deyəİtilənib cilalandı.</verse>
        <verse osisID='Ezek.21.12'>Ey bəşər oğlu, fəryad edib ağla.Çünki bu qılınc xalqıma vəBütün İsrail rəhbərlərinə qarşı qalxıb.Onlar xalqımla birgəQılınca təslim edildi.Bunun üçün sinə döy”.</verse>
        <verse osisID='Ezek.21.13'>Xudavənd Rəbb bəyan edir:“Qarşıda sınaq var.Qılıncın xor baxdığı əsaDaha salamat qalmazsa, nə olar?</verse>
        <verse osisID='Ezek.21.14'>Sən ey bəşər oğlu, peyğəmbərlik et,Əllərini bir-birinə vur.Qoy qılınc iki, üç dəfə vursun.O öldürən bir qılıncdır,Çoxlu adam qıran,İnsanı hər tərəfdən saran qılıncdır.</verse>
        <verse osisID='Ezek.21.15'>Onların ürəyi ərisin,Yerə sərilənlər çox olsun deyəBütün darvazalarında qırğın qılıncı qoydum.Ah, o, şimşək kimi parıldadı,Öldürmək üçün siyrildi.</verse>
        <verse osisID='Ezek.21.16'>Ey qılınc, sağa-sola dönüb kəs,Sağa dön, sola dön,Üzün hara çevrilsə, ora get.</verse>
        <verse osisID='Ezek.21.17'>Mən də əllərimi bir-birinə vuracağam,Beləcə qəzəbimi yatırdacağam.Bunu Mən Rəbb söylədim”». </verse>
        <verse osisID='Ezek.21.18'>Mənə Rəbbin bu sözü nazil oldu:</verse>
        <verse osisID='Ezek.21.19'>«Sən ey bəşər oğlu, Babil padşahının qılıncının gəlməsi üçün iki yol hazırla, ikisi də bir ölkədən çıxsın. Bir yerdə nişan qoy, onu şəhər yolunun başında qoy.</verse>
        <verse osisID='Ezek.21.20'>Qılınc Ammon övladlarının Rabba şəhərinə, Yəhudaya və qalalı Yerusəlimə yönəlsin deyə yol hazırla.</verse>
        <verse osisID='Ezek.21.21'>Çünki Babil padşahı yolayrıcında – iki yolun başında falçılıq etmək üçün dayanacaq. Oxları qarışdıracaq, ev bütlərindən soruşacaq, kəsilən bir heyvanın qaraciyərinə baxacaq.</verse>
        <verse osisID='Ezek.21.22'>Onun sağ əlində Yerusəlimi göstərən fal var. Orada qoçbaşı alətləri qoyacaq, öldürmək əmri verəcək, döyüş nidası ucaldacaq, qoçbaşı alətlərini darvazaların önündə qoyacaq, torpaq qalağı və mühasirə divarları düzəldəcək.</verse>
        <verse osisID='Ezek.21.23'>Onunla and içib saziş bağlayanlar falın yalan olduğunu güman edəcək. Ancaq padşah təqsirlərini xatırlayıb onları əsir alacaq. </verse>
        <verse osisID='Ezek.21.24'>Buna görə də Xudavənd Rəbb belə deyir: “İndi ki təqsirlərinizi və üsyankarlığınızı göstərməklə bunları yada saldınız, bütün işlərinizdə günahlarınız aşkara çıxdı və yada salındınız, mütləq əsir düşəcəksiniz.</verse>
        <verse osisID='Ezek.21.25'>Sən ey murdar və pis olan İsrail rəhbəri, günün çatdı, nəhayət, cəza vaxtın gəldi”.</verse>
        <verse osisID='Ezek.21.26'>Xudavənd Rəbb belə deyir: “Çalmanı və tacı götür. Daha bu belə olmayacaq. Alçalanı yüksəlt, yüksələni alçalt.</verse>
        <verse osisID='Ezek.21.27'>Viran, viran, viran qoyacağam şəhəri! Haqq sahibi gələnə qədər bərpa olunmayacaq. Mən şəhəri ona verəcəyəm”. </verse>
        <verse osisID='Ezek.21.28'>Sən ey bəşər oğlu, peyğəmbərlik edib söylə ki, Ammonlular və onların etdikləri təhqirə görə Xudavənd Rəbb belə deyir:  “Qılınc, qılınc həlak etmək üçün siyrilib,Qırğın üçün itilənib ki,Şimşək kimi parlasın.</verse>
        <verse osisID='Ezek.21.29'>Elə bir zamanda kiSənə boş görüntülər görünür,Sənə yalan falçılıq açırlar.Ölməli olan pis adamlarınBoyunlarına enəcəksən, ey qılınc!Bu adamların günü çatdı,Nəhayət, cəza vaxtı gəldi.</verse>
        <verse osisID='Ezek.21.30'>Qılınc qınına qoyulsun!Səni yaradıldığın yerdə,Doğulduğun ölkədə mühakimə edəcəyəm.</verse>
        <verse osisID='Ezek.21.31'>Qəzəbimi üstünə tökəcəyəm,Hiddətimin odunu üstünə püfləyəcəyəm,Səni vəhşi adamlara təslim edəcəyəm.Onlar məhv etməkdə mahirdir.</verse>
        <verse osisID='Ezek.21.32'>Sən oda qida olacaqsan,Ölkə içində qanın töküləcək.Daha yada salınmayacaqsan,Çünki Mən Rəbb bunu söylədim”». </verse>
      </chapter>
      <chapter osisID='Ezek.22'>
        <verse osisID='Ezek.22.1'>
          Mənə Rəbbin bu sözü nazil oldu:</verse>
        <verse osisID='Ezek.22.2'>«Sən ey bəşər oğlu, mühakimə edəcəksənmi, qan tökən şəhəri mühakimə edəcəksənmi? Gəl bütün iyrənc işlərini ona bildir.</verse>
        <verse osisID='Ezek.22.3'>Ona söylə ki, Xudavənd Rəbb belə deyir: “Əcəli gəlsin deyə öz içində qan tökən bütlər düzəldərək özünü murdarlayan şəhər!</verse>
        <verse osisID='Ezek.22.4'>Sən tökdüyün qana görə təqsirkar oldun, düzəltdiyin bütlərə görə murdar oldun. Sən əcəlini yaxınlaşdırdın, ömrün sona çatdı. Buna görə də səni millətlər içində rüsvayçılıq, bütün ölkələr arasında istehza hədəfinə çevirdim.</verse>
        <verse osisID='Ezek.22.5'>Ey adı pisliyə çıxan, fitnə dolu şəhər, yaxın olanlar da, uzaq olanlar da sənə istehza edəcək.</verse>
        <verse osisID='Ezek.22.6'>Budur, sənin içində olan hər bir İsrail rəhbəri əlindən gəldiyi qədər qan tökür.</verse>
        <verse osisID='Ezek.22.7'>Sənin içində ata-anaya hörmət edilmir, sənin içində qəribə qarşı zorakılıq, yetimə və dul qadına haqsızlıq edilir.</verse>
        <verse osisID='Ezek.22.8'>Müqəddəs şeylərimə xor baxdın, Şənbə günlərimə məhəl qoymadın.</verse>
        <verse osisID='Ezek.22.9'>Sənin içində qan tökmək istəyən böhtançı adamlar var. Sənin içində dağlarda gətirilən qurbandan yeyir, şəhvətə qapılırlar.</verse>
        <verse osisID='Ezek.22.10'>Sənin içində ögey anaları ilə yatanlar, aybaşı olub murdarlanan qadınları zorlayanlar var.</verse>
        <verse osisID='Ezek.22.11'>Sənin içində kimi qonşusunun arvadı ilə iyrənc iş edir, kimi həyasızlıqla gəlinini murdar edir, kimi öz atasının qızını – bacısını zorlayır.</verse>
        <verse osisID='Ezek.22.12'>Sənin içində qan tökmək üçün rüşvət alırlar. Sələm və müamilə ilə pul verirsən, zorakılıqla qonşularından haqsız muzd alırsan. Beləcə Məni unutdun” Xudavənd Rəbb belə bəyan edir. </verse>
        <verse osisID='Ezek.22.13'>“Əldə etdiyin haqsız muzddan ötrü və sənin içində tökülən qana görə əllərimi bir-birinə vururam.</verse>
        <verse osisID='Ezek.22.14'>Sənə qarşı hərəkətə gəldiyim gün ürəyində taqət olacaqmı, qollarında qüvvət qalacaqmı? Mən Rəbb bunu söylədim və hökmən yerinə yetirəcəyəm.</verse>
        <verse osisID='Ezek.22.15'>Səni millətlər arasına yayacağam, ölkələr arasına səpələyəcəyəm, içindəki murdarlığı məhv edəcəyəm.</verse>
        <verse osisID='Ezek.22.16'>Millətlərin gözündə ləkələnəcəksən. Onda biləcəksən ki, Rəbb Mənəm”». </verse>
        <verse osisID='Ezek.22.17'>Mənə Rəbbin bu sözü nazil oldu:</verse>
        <verse osisID='Ezek.22.18'>«Ey bəşər oğlu, mənim üçün İsrail nəsli metal tullantısına çevrilib. Hamısı soba içində qalan tunca, qalaya, dəmirə, qurğuşuna bənzəyir, gümüş tullantısı kimidir.</verse>
        <verse osisID='Ezek.22.19'>Buna görə də Xudavənd Rəbb belə deyir: “İndi ki hamınız metal tullantısı kimi oldunuz, Mən sizi Yerusəlimə yığacağam.</verse>
        <verse osisID='Ezek.22.20'>Əritmək üçün odu üfürüb gümüşü, tuncu, dəmiri, qurğuşunu və qalayı necə sobada toplayırlarsa, Mən də eləcə sizi qəzəb və hiddətimlə toplayacağam, sizi şəhərə qoyub əridəcəyəm.</verse>
        <verse osisID='Ezek.22.21'>Sizi toplayıb qəzəbimin odunu üstünüzə üfürəcəyəm və şəhərin içində əriyəcəksiniz.</verse>
        <verse osisID='Ezek.22.22'>Soba içində gümüş necə əridilirsə, siz də şəhərin içində əriyəcəksiniz. Onda biləcəksiniz ki, üstünüzə qəzəbimi tökən Mən Rəbbəm”». </verse>
        <verse osisID='Ezek.22.23'>Mənə Rəbbin bu sözü nazil oldu:</verse>
        <verse osisID='Ezek.22.24'>«Ey bəşər oğlu, ona söylə: “Sən qəzəb günündə təmizlənməmiş, üstünə yağış yağmamış bir torpaqsan.</verse>
        <verse osisID='Ezek.22.25'>Ölkənin peyğəmbərləri nərildəyən, ovunu parçalayan aslan kimi orada tələ qurdu, canlara qıydı, xəzinə və qiymətli şeylər ələ keçirdi, şəhərdə çoxlu qadınları dul qoydu.</verse>
        <verse osisID='Ezek.22.26'>Kahinləri Mənim qanunumu pozdu, müqəddəs şeylərimi murdarladı, müqəddəs şeyi adi şeydən ayırmadı, murdar şeylə pak şey arasındakı fərqi öyrətmədi. Onlar Mənim Şənbə günlərimə göz yumdu və müqəddəsliyimə etinasızlıq etdi.</verse>
        <verse osisID='Ezek.22.27'>Ölkə içindəki başçıları ovunu parçalayan canavar kimidir, haqsız muzd əldə etmək üçün qan tökür, cana qıyırlar.</verse>
        <verse osisID='Ezek.22.28'>Peyğəmbərləri uydurma görüntülər görüb, yalan fal açaraq bu günahların üstünə suvaq vurur. Mən Rəbb elə demədiyim halda ‹Xudavənd Rəbb belə deyir› söyləyirlər.</verse>
        <verse osisID='Ezek.22.29'>Ölkə xalqı isə bir-birini qarət edərək soyğunçuluqla məşğuldur. Onlar məzlumu və fəqiri incidir, haqsız yerə qəribə zülm edir.</verse>
        <verse osisID='Ezek.22.30'>Onların içində bir adam axtardım ki, divarı təmir etsin və Mənim hüzurumda ölkə naminə divardakı dəliklərin önündə dayansın ki, oranı yerlə yeksan etməyim, ancaq belə adam tapmadım.</verse>
        <verse osisID='Ezek.22.31'>Buna görə də üstlərinə qəzəbimi tökəcəyəm, hiddətimlə onları yandırıb məhv edəcəyəm. Əməllərinin əvəzini başlarına gətirəcəyəm” Xudavənd Rəbb belə bəyan edir».  </verse>
      </chapter>
      <chapter osisID='Ezek.23'>
        <verse osisID='Ezek.23.1'>
          Mənə Rəbbin bu sözü nazil oldu:</verse>
        <verse osisID='Ezek.23.2'>«Ey bəşər oğlu, eyni ananın qızları olan iki qadın var idi.</verse>
        <verse osisID='Ezek.23.3'>Onlar cavanlıqlarında Misirdə olarkən fahişəlik etdi. Onların döşləri orada əlləşdirildi, qızlıq sinələrinə orada əl sürtüldü.</verse>
        <verse osisID='Ezek.23.4'>Bu qadınlardan böyüyünün adı Ohola, bacısınınkı isə Oholiva idi. Onlar Mənimki oldu, oğullar və qızlar doğdu. Ohola Samariyaya, Oholiva Yerusəlimə verilən addır. </verse>
        <verse osisID='Ezek.23.5'>Ohola Mənimki olarkən fahişəlik etdi. Oynaşları olan qonşu Aşşurlulara aludə oldu.</verse>
        <verse osisID='Ezek.23.6'>Onların hamısı mavi paltar geyinmiş valilər və başçılar, cazibədar cavanlar, atlara minmiş adamlar idi.</verse>
        <verse osisID='Ezek.23.7'>Onlarla fahişəlik etdi. Onların hamısı Aşşurun ən seçmə adamları idi. Ohola kimə aludə oldusa, onun bütün bütləri ilə özünü murdar etdi.</verse>
        <verse osisID='Ezek.23.8'>Misirdə başladığı fahişəliyindən əl çəkmədi. Çünki cavanlığında onunla yatmışdılar, qızlıq sinəsinə əl sürtmüşdülər, şəhvətlərini onun üstünə tökmüşdülər.</verse>
        <verse osisID='Ezek.23.9'>Buna görə də onu aludə olduğu oynaşlarına – Aşşur övladlarına təslim etdim.</verse>
        <verse osisID='Ezek.23.10'>Onlar Oholanın ayıbını açdı, oğullarını və qızlarını əlindən aldı, özünü isə qılıncla öldürdü. O, qadınlar arasında rüsvay oldu, onun hökmünü yerinə yetirdilər. </verse>
        <verse osisID='Ezek.23.11'>Onun bacısı Oholiva bunu gördü, amma Oholivanın şəhvəti daha qızğın, fahişəliyi bacısından daha betər idi.</verse>
        <verse osisID='Ezek.23.12'>O da qonşuları Aşşur övladlarına – valilərə və başçılara, dəbdəbə ilə geyinmiş, atlara minmiş adamlara aludə oldu. Onların hamısı cazibədar cavanlar idi.</verse>
        <verse osisID='Ezek.23.13'>Mən gördüm ki, o da murdarlanıb və hər iki qadın eyni yolu gedir.</verse>
        <verse osisID='Ezek.23.14'>Oholiva get-gedə fahişəliyini artırdı, çünki divara oyulmuş insan təsvirlərini –</verse>
        <verse osisID='Ezek.23.15'>bellərinə qurşaq, başlarına böyük çalma bağlamış Xaldeylilərin qırmızı rəngli şəkillərini gördü. Onların hamısı əsillərinə görə Xaldey ölkəsindən olan Babil zabitlərinə bənzəyirdi.</verse>
        <verse osisID='Ezek.23.16'>Oholiva görən kimi onlara aludə oldu və onların yanına – Xaldey ölkəsinə qasidlər göndərdi.</verse>
        <verse osisID='Ezek.23.17'>Babil övladları Oholivanın yanına, işrət yatağına gəlib şəhvətləri ilə onu murdarladı. O onlarla murdar olandan sonra onlardan iyrəndi.</verse>
        <verse osisID='Ezek.23.18'>O, fahişəliyini göstərəndə, ayıbını açanda ürəyim bacısından iyrənən kimi ondan da iyrəndi.</verse>
        <verse osisID='Ezek.23.19'>Misir torpağında fahişəlik etdiyi gənclik çağını yada salıb fahişəliyini daha da artırdı.</verse>
        <verse osisID='Ezek.23.20'>Cinsiyyət üzvü eşşəyinki kimi, toxumları ayğırınkı kimi olan oynaşlarına aludə oldu.</verse>
        <verse osisID='Ezek.23.21'>Beləcə sən gənclik çağında etdiyin pozğunluğa qayıtdın. O zaman Misirlilər sənin sinənə əl sürtərək cavan döşlərini əlləşdirirdi. </verse>
        <verse osisID='Ezek.23.22'>Buna görə də, ey Oholiva, Xudavənd Rəbb belə deyir: “Bax iyrəndiyin oynaşlarını sənə qarşı təhrik edəcək, hər tərəfdən sənin üstünə gətirəcəyəm.</verse>
        <verse osisID='Ezek.23.23'>Babillilərlə bütün Xaldeyliləri, Peqod, Şoa və Qoa xalqını, bütün Aşşurluları gətirəcəyəm. Onlar cazibədar cavanlar, valilər, başçılar, zabitlər və məşhur adamlardır. Hamısı da atlara minib.</verse>
        <verse osisID='Ezek.23.24'>Onlar silahlarla, müharibə və yük arabaları ilə, çoxlu xalqdan ibarət qoşunla üstünə gələcək, sipərlə, qalxanla və dəbilqə ilə hər tərəfdən sənə qarşı düzüləcəklər. Hökm etmək ixtiyarını onlara verəcəyəm, öz hökmlərinə görə səni mühakimə edəcək.</verse>
        <verse osisID='Ezek.23.25'>Qısqanclığımı sənə qarşı çevirəcəyəm, səninlə qəzəblə rəftar edəcəklər. Burnunu və qulaqlarını kəsib salacaqlar, sağ qalanların qılıncla həlak olacaq. Oğullarını və qızlarını əsir alacaqlar, sağ qalanlarını od yandırıb məhv edəcək.</verse>
        <verse osisID='Ezek.23.26'>Sənin paltarlarını soyunduracaq, gözəl bəzəklərini alacaqlar.</verse>
        <verse osisID='Ezek.23.27'>Beləcə Misir torpağından gətirdiyin pozğunluğuna və fahişəliyinə son qoyacağam. Bu şeylərin artıq həsrətini çəkməyəcək, daha Misiri yada salmayacaqsan”.</verse>
        <verse osisID='Ezek.23.28'>Çünki Xudavənd Rəbb belə deyir: “Səni nifrət etdiyin adamlara, iyrəndiyin adamlara təslim edəcəyəm.</verse>
        <verse osisID='Ezek.23.29'>Onlar səninlə nifrətlə rəftar edəcək, bütün zəhmətinin bəhrəsini əlindən alacaq, səni lüt və çılpaq qoyacaq. Beləcə fahişəliyinin ayıbı üzə çıxacaq. Pozğunluğun və fahişəliyin</verse>
        <verse osisID='Ezek.23.30'>bunları sənin başına gətirdi, çünki başqa millətlərlə birgə fahişəlik etdin, onların bütləri ilə murdar oldun.</verse>
        <verse osisID='Ezek.23.31'>Öz bacının yolu ilə getdin. Buna görə də onun kasasını sənin əlinə verəcəyəm”.</verse>
        <verse osisID='Ezek.23.32'>Xudavənd Rəbb belə deyir:“Sən bacının kasasından içəcəksən.O dərin və genişdir.Sənə gülüb istehza edəcəklər,Çünki dopdolu bir kasadır.</verse>
        <verse osisID='Ezek.23.33'>Sərxoşluq və kədərlə dolacaqsan.Bacın Samariyanın kasasıDəhşət və viranəlik kasasıdır.</verse>
        <verse osisID='Ezek.23.34'>Bu kasadan içəcəksən,Onu boşaldacaqsan,Parçalarını gəmirəcəksən,Köksünü yırtacaqsan”.Çünki bunu Mən söylədim,Xudavənd Rəbb belə bəyan edir. </verse>
        <verse osisID='Ezek.23.35'>Buna görə də Xudavənd Rəbb belə deyir: “İndi ki Məni unutdun, Mənə arxa çevirdin, pozğunluğun və fahişəliyin üçün cəzanı çək”». </verse>
        <verse osisID='Ezek.23.36'>Rəbb mənə dedi: «Ey bəşər oğlu, Oholanı və Oholivanı mühakimə edəcəksənmi? Elə isə iyrənc işlərini özlərinə bildir.</verse>
        <verse osisID='Ezek.23.37'>Çünki onlar xəyanət etdi və əlləri qana batıb. Onlar bütlərə səcdə edib xəyanət etdi. Hətta Mənim üçün doğduqları oğullarını bütlərə yemək olmaq üçün təqdim etdilər.</verse>
        <verse osisID='Ezek.23.38'>Mənə qarşı hələ bunları da etdilər: həmin gün Müqəddəs məkanımı murdar etdilər, Şənbə günlərimə məhəl qoymadılar.</verse>
        <verse osisID='Ezek.23.39'>Onlar bütləri üçün övladlarını kəsdikdən sonra həmin gün Müqəddəs məkanıma girərək oranı murdarladılar. Üstəlik bunu məbədimin ortasında etdilər. </verse>
        <verse osisID='Ezek.23.40'>Bundan başqa, qasidlər göndərib uzaqdan gələn adamlar gətirtdilər. Bu adamlar gələndə sən onlar üçün yuyundun, gözlərinə sürmə çəkdin və bər-bəzək taxdın.</verse>
        <verse osisID='Ezek.23.41'>Möhtəşəm divan üzərində oturdun. Onun önündə hazırlanmış süfrə var idi. Mənim buxurumu və zeytun yağımı onun üstünə qoydun.</verse>
        <verse osisID='Ezek.23.42'>Ətrafında kef edən bir dəstənin gurultusu yüksəldi. Bayağı adamlar dəstəsi ilə səhradan Sevalılar oraya gətirildi. O iki qadının biləklərinə bilərziklər, başlarına şərəf tacları qoydular. </verse>
        <verse osisID='Ezek.23.43'>Mən zinakarlıqda qarımış qadın barədə dedim: “İndi qoy onlar bu qadınla zina etsin, çünki o, fahişədir”.</verse>
        <verse osisID='Ezek.23.44'>Fahişənin yanına girən kimi onun yanına girdilər. Beləcə pozğun qadınlar olan Ohola ilə Oholivanın yanına girdilər.</verse>
        <verse osisID='Ezek.23.45'>Amma saleh adamlar zina edən qadına verilən cəzanı, qan tökən qadına verilən cəzanı onlara verəcək, çünki bu qadınlar zina edib və əlləri qana batıb. </verse>
        <verse osisID='Ezek.23.46'>Buna görə də Xudavənd Rəbb belə deyir: “Üstlərinə bir qoşun gətir və onları dəhşətə, talana düçar et.</verse>
        <verse osisID='Ezek.23.47'>Bu qoşun onları daşqalaq edəcək və qılıncla doğrayacaq. Oğullarını və qızlarını öldürüb evlərini yandıracaqlar.</verse>
        <verse osisID='Ezek.23.48'>Ölkədə olan pozğunluğa son qoyacağam. Bütün qadınlar bundan dərs alıb sizin kimi pozğunluq etməyəcək.</verse>
        <verse osisID='Ezek.23.49'>Pozğunluğunuzun cəzasını öz başınıza gətirəcəklər. Bütlərinizə tapınmağınızın əvəzini alacaqsınız. Onda biləcəksiniz ki, Xudavənd Rəbb Mənəm”».  </verse>
      </chapter>
      <chapter osisID='Ezek.24'>
        <verse osisID='Ezek.24.1'>
          Sürgünlüyümüzün doqquzuncu ilində, onuncu ayın onuncu günü mənə Rəbbin bu sözü nazil oldu:</verse>
        <verse osisID='Ezek.24.2'>«Ey bəşər oğlu, bu günün, məhz bu günün tarixini qeyd elə. Çünki Babil padşahı məhz bu gün Yerusəlimi mühasirəyə aldı.</verse>
        <verse osisID='Ezek.24.3'>Bu üsyankar xalqa bir məsəl danışıb söylə ki, Xudavənd Rəbb belə deyir:  “Qazanı oda qoy, oda qoy,İçinə su doldur.</verse>
        <verse osisID='Ezek.24.4'>Ətin parçalarını, ən yaxşı parçalarını,Budu və döşü oraya yığ.Onu seçilmiş sümüklərlə doldur.</verse>
        <verse osisID='Ezek.24.5'>Sürüdən ən yaxşı heyvanları götür,Qazanın altına isə odun   yığ.  Qoy içindəki su qaynasın ki,Qazandakı sümükləri də bişsin”.</verse>
        <verse osisID='Ezek.24.6'>Buna görə də Xudavənd Rəbb belə deyir:“Qan tökən şəhərin vay halına!Ora pas tutmuşdur,Öz pasından təmizlənməmiş qazana bənzəyir.Püşk atmadan əti parça-parça qazandan çıxarın.</verse>
        <verse osisID='Ezek.24.7'>Çünki onun tökdüyü qan hələ içindədir.Qanı tozla örtmək üçün hətta yerə də tökmədi,Düz çılpaq qayanın üstünə axıtdı.</verse>
        <verse osisID='Ezek.24.8'>Mən də qəzəbi alovlandıraraqQisas alınsın deyəOnun qanını çılpaq bir qayanınÜstünə tökdüm ki, örtülməsin”.</verse>
        <verse osisID='Ezek.24.9'>Buna görə də Xudavənd Rəbb belə deyir:“Qan tökən şəhərin vay halına!Mən də odun qalağını böyüdəcəyəm.</verse>
        <verse osisID='Ezek.24.10'>Odunları yığ, odu alovlandır,Əti yaxşı bişir,Ədviyyatını qat,Sümüklər də yansın.</verse>
        <verse osisID='Ezek.24.11'>Onun közləri üstünəQazanı boş qoy ki, qızsın,Misi yansın,İçindəki murdarlığı getsin,Pası ərisin.</verse>
        <verse osisID='Ezek.24.12'>Bütün zəhmət hədər getdi,Qalın pası ərimək bilmir,Pası odla da çıxmır.</verse>
        <verse osisID='Ezek.24.13'>Etdiyin pozğunluq səni murdarladı,Səni təmizləmək istədim,Amma sən təmizlənmək istəmədin.Sənə qarşı qəzəbim yatana qədərÖz murdarlığından təmizlənməyəcəksən.</verse>
        <verse osisID='Ezek.24.14'>Mən Rəbb bunu söylədim,Vaxt çatdı ki, yerinə yetirim.Çəkinməyəcəyəm, acımayacağam,Peşman olmayacağam.Adətlərinə və əməllərinə görə cəzalanacaqsan”Xudavənd Rəbb belə deyir». </verse>
        <verse osisID='Ezek.24.15'>Mənə Rəbbin bu sözü nazil oldu:</verse>
        <verse osisID='Ezek.24.16'>«Ey bəşər oğlu, gözündə çox qiymətli olan bir nəfəri bir zərbə ilə əlindən alacağam. Amma sən yas tutma, ağlayıb göz yaşı tökmə.</verse>
        <verse osisID='Ezek.24.17'>İçin-için ağla, ölülər üçün yas tutma. Çalmanı başına qoyub çarığını ayağına gey. Üzünün alt hissəsini örtmə, yas tutanların  çörəyini yemə». </verse>
        <verse osisID='Ezek.24.18'>Mən səhər xalqa bu sözləri söylədim. Axşamüstü arvadım öldü. Ertəsi gün səhər mənə əmr olunanı etdim.</verse>
        <verse osisID='Ezek.24.19'>Xalq mənə dedi: «Etdiyin bu şeylərin bizə nə dəxli var? Bizə bildirməzsən?»</verse>
        <verse osisID='Ezek.24.20'>Mən onlara dedim: «Mənə Rəbbin bu sözü nazil oldu:</verse>
        <verse osisID='Ezek.24.21'>İsrail nəslinə söylə ki, Xudavənd Rəbb belə deyir: “Öyündüyünüz güc mənbəyinizi, gözünüzdə ən qiymətli olan şeyi, ürəyinizin arzusu olan Müqəddəs məkanımın murdarlanmasına izin verəcəyəm. Arxada qoyduğunuz oğullarınız və qızlarınız qılıncdan keçiriləcək.</verse>
        <verse osisID='Ezek.24.22'>Mən nə etdimsə, siz də elə edəcəksiniz: üzünüzün alt hissəsini örtməyəcəksiniz, yas tutanların çörəyini yeməyəcəksiniz.</verse>
        <verse osisID='Ezek.24.23'>Çalmanız başınızda, çarığınız ayağınızda olacaq. Yas tutmayacaq, ağlamayacaqsınız, ancaq təqsirlərinizin içində əriyib yox olacaq, baş-başa verib inləyəcəksiniz.</verse>
        <verse osisID='Ezek.24.24'>Yezekel sizə bir əlamət olacaq: o nə edəcəksə, siz də onu edəcəksiniz. Bu hadisələr olanda biləcəksiniz ki, Xudavənd Rəbb Mənəm”. </verse>
        <verse osisID='Ezek.24.25'>Sən ey bəşər oğlu, qalalarını, sevinc və izzətlərini, gözlərində qiymətli olan şeyi, ürəklərinin arzusunu, oğulları ilə qızlarını onlardan aldığım vaxt –</verse>
        <verse osisID='Ezek.24.26'>o gün fəlakətdən qaçıb qurtulan bir nəfər gəlib sənə bu xəbəri bildirəcək.</verse>
        <verse osisID='Ezek.24.27'>O gün bu qaçağın yanında dilin açılacaq, onunla danışacaq, artıq dinməz qalmayacaqsan. Beləcə onlar üçün bir əlamət olacaqsan. Onda biləcəklər ki, Rəbb Mənəm».  </verse>
      </chapter>
      <chapter osisID='Ezek.25'>
        <verse osisID='Ezek.25.1'>
            Mənə Rəbbin bu sözü nazil oldu:</verse>
        <verse osisID='Ezek.25.2'>«Ey bəşər oğlu, üzünü Ammon övladlarına tərəf çevir və onların əleyhinə peyğəmbərlik et.</verse>
        <verse osisID='Ezek.25.3'>Ammon övladlarına söylə ki, Xudavənd Rəbbin sözünü dinləsinlər. Xudavənd Rəbb belə deyir: “Siz Müqəddəs məkanım ləkələnəndə, İsrail torpağı viran ediləndə və Yəhuda nəsli sürgünə gedəndə ‹nə yaxşı› dediniz.</verse>
        <verse osisID='Ezek.25.4'>Buna görə də Mən icazə verəcəyəm ki, şərq xalqları sizin torpağınızı fəth etsin. Onlar torpağınızda yurd salacaq, çadır quracaq. Meyvələrinizi onlar yeyəcək, südünüzü onlar içəcək.</verse>
        <verse osisID='Ezek.25.5'>Rabbanı dəvələr üçün otlağa, Ammon övladlarının torpağını sürülər üçün ağıla çevirəcəyəm. Onda biləcəksiniz ki, Rəbb Mənəm”.</verse>
        <verse osisID='Ezek.25.6'>Xudavənd Rəbb belə deyir: “İndi ki siz əllərinizi bir-birinə vurub ayaqlarınızı yerə döydünüz və İsrail torpağını təhqir edib fəlakətinə bütün qəlbinizlə sevindiniz,</verse>
        <verse osisID='Ezek.25.7'>Mən də sizə qarşı əlimi uzadıb sizi qarət malı kimi millətlər arasında bölüşdürəcək, xalqlar sırasından silib-atacaq, ölkələr içindən yox edəcək və məhv edəcəyəm. Onda biləcəksiniz ki, Rəbb Mənəm”. </verse>
        <verse osisID='Ezek.25.8'>Xudavənd Rəbb belə deyir: “Moav və Seir xalqı deyir ki, budur, daha Yəhuda nəslinin başqa xalqlardan fərqi yoxdur.</verse>
        <verse osisID='Ezek.25.9'>Buna görə də Mən Moavın sərhədini açıb ölkənin şöhrəti olan sərhəd şəhərlərini – Bet-Yeşimotu, Baal-Meonu, Qiryatayimi müdafiəsiz qoyacağam.</verse>
        <verse osisID='Ezek.25.10'>Ammonlular bir daha xalqlar arasında yada salınmasınlar deyə Moavı Ammonluların torpağı ilə birlikdə şərq xalqlarına verəcəyəm.</verse>
        <verse osisID='Ezek.25.11'>Beləcə Moav xalqını cəzalandıracağam. Onda biləcəklər ki, Rəbb Mənəm”. </verse>
        <verse osisID='Ezek.25.12'>Xudavənd Rəbb belə deyir: “Edom qisas alaraq Yəhuda nəsli ilə pis rəftar etdi, onlardan intiqam alaraq böyük təqsir etdi”.</verse>
        <verse osisID='Ezek.25.13'>Buna görə də Xudavənd Rəbb belə deyir: “Edom torpağına əlimi uzadıb insanı da, heyvanı da oradan silib-atacaq, ölkəni viran edəcəyəm. Temandan Dedana qədər Edomlular qılıncla vurulub həlak olacaq.</verse>
        <verse osisID='Ezek.25.14'>Mən xalqım İsrail vasitəsilə Edomdan Öz qisasımı alacağam. İsraillilər Edomda qəzəb və hiddətimə görə rəftar edəcək. Beləcə Edomlular Mənim qisasımın nə olduğunu anlayacaq” Xudavənd Rəbb belə bəyan edir. </verse>
        <verse osisID='Ezek.25.15'>Xudavənd Rəbb belə deyir: “Filiştlilər Yəhudadan qisas alaraq pis rəftar etdi, ürəklərindəki əbədi ədavətlə onu yerlə yeksan edərək intiqam aldı”.</verse>
        <verse osisID='Ezek.25.16'>Buna görə də Xudavənd Rəbb belə deyir: “Mən Filiştlilərə qarşı əlimi uzadıb Keretliləri silib-atacağam, dəniz sahilində yaşayanlardan salamat qalanları məhv edəcəyəm.</verse>
        <verse osisID='Ezek.25.17'>Onları şiddətlə məzəmmətləyib böyük qisaslar alacağam. Onlardan qisas alanda biləcəklər ki, Rəbb Mənəm”».  </verse>
      </chapter>
      <chapter osisID='Ezek.26'>
        <verse osisID='Ezek.26.1'>
            Sürgünlüyümüzün on birinci ilində, ayın birinci günü mənə Rəbbin bu sözü nazil oldu:</verse>
        <verse osisID='Ezek.26.2'>«Ey bəşər oğlu, Yerusəlimə qarşı Sur belə dedi: “Nə yaxşı ki xalqların qapısı olan şəhər dağıldı, darvazaları mənim üçün açıldı. O dağıldığı üçün mən varlanacağam”.</verse>
        <verse osisID='Ezek.26.3'>Bu sözlərə görə Xudavənd Rəbb belə deyir: “Ey Sur, Mən sənə qarşı gəlirəm. Dəniz necə dalğalarını coşdurursa, Mən də eləcə çoxlu milləti sənin üstünə coşduracağam.</verse>
        <verse osisID='Ezek.26.4'>Onlar Surun divarlarını dağıdacaq və qüllələrini uçuracaq. Töküntülərini silib-süpürəcək, onu çılpaq bir qayaya çevirəcəyəm.</verse>
        <verse osisID='Ezek.26.5'>Sur dənizin ortasında torların sərildiyi bir yer olacaq, çünki Mən bunu söylədim, Xudavənd Rəbb belə bəyan edir. Sur millətlər üçün qarət malı olacaq.</verse>
        <verse osisID='Ezek.26.6'>Oraya tabe olan sahil şəhərlərində yaşayanlar qılıncla öldürüləcək. Onda biləcəklər ki, Rəbb Mənəm”. </verse>
        <verse osisID='Ezek.26.7'>Xudavənd Rəbb belə deyir: “Mən padşahlar padşahı olan Babil padşahı Navuxodonosoru atlar, döyüş arabaları, süvarilər, qoşun və çoxlu xalqla birgə şimaldan Surun üstünə gətirəcəyəm.</verse>
        <verse osisID='Ezek.26.8'>Ey Sur, o sənə tabe olan sahil şəhərlərində yaşayanları qılıncla öldürəcək, sənə qarşı mühasirə divarları, torpaq qalağı quracaq və sipərini əleyhinə qaldıracaq.</verse>
        <verse osisID='Ezek.26.9'>Sənin divarlarını vurub-dəlmək üçün qoçbaşı alətləri quracaq, baltaları ilə qüllələrini uçuracaq.</verse>
        <verse osisID='Ezek.26.10'>Atları çox olduğu üçün onların tozu səni örtəcək. Divarlarında oyuq açılmış bir şəhərə girilən tək sənin darvazalarından girdikləri zaman atlıların, təkərlərin və döyüş arabalarının gurultusundan divarların titrəyəcək.</verse>
        <verse osisID='Ezek.26.11'>O öz atlarının dırnaqları ilə sənin bütün küçələrini tapdalayıb xarab edəcək, xalqını qılıncla öldürəcək. Möhkəm sütunların yerlə yeksan olacaq.</verse>
        <verse osisID='Ezek.26.12'>Onlar sərvətini talan edəcək, ticarət mallarını qarət edəcək. Sənin divarlarını dağıdacaq, gözəl evlərini uçuracaq, daşlarını, taxtalarını və töküntülərini suya atacaqlar.</verse>
        <verse osisID='Ezek.26.13'>Oxuduğun nəğmələrin səsinə son qoyacağam. Liralarının sədası artıq eşidilməyəcək.</verse>
        <verse osisID='Ezek.26.14'>Səni çılpaq bir qayaya çevirəcəyəm, torların sərildiyi bir yer olacaqsan. Bir daha tikilməyəcəksən”, çünki Mən Rəbb bunu söylədim, Xudavənd Rəbb belə bəyan edir. </verse>
        <verse osisID='Ezek.26.15'>Xudavənd Rəbb Sura belə deyir: “Səndə qırğın olanda, yaralılar inildəyəndə dağılmağının gurultusundan sahil xalqları titrəməyəcəkmi?</verse>
        <verse osisID='Ezek.26.16'>Bütün dəniz ölkələrinin rəhbərləri taxtlarından enəcək, libaslarını çıxaracaq, əlvan naxışlı paltarlarını soyunacaq, dəhşətə bürünəcək, yerə oturacaq, hər an titrəyəcək və sənin taleyindən heyrətə düşəcək.</verse>
        <verse osisID='Ezek.26.17'>Onlar sənin üçün mərsiyə oxuyub deyəcək:  ‹Dənizçilərin yaşadığı məşhur şəhər,Sən necə məhv oldun?Dənizdə güclü idin.Sən və sənin əhalinSahildə yaşayanların hamısınıDəhşətə salmışdınız.</verse>
        <verse osisID='Ezek.26.18'>İndi dağıldığın günAdalar titrəyir,Adalarda yaşayanlarSənin yıxılmağından heyrətə düşür›”. </verse>
        <verse osisID='Ezek.26.19'>Xudavənd Rəbb belə deyir: “Səni sakinsiz qalmış şəhərlər kimi xaraba bir şəhərə çevirdiyim, əngin dənizlərlə qərq etdiyim vaxt dərin sular səni örtəndə</verse>
        <verse osisID='Ezek.26.20'>qəbirə enənlərlə birgə qədim zamanlarda yaşayanların yanına endirəcəyəm. Sənin üçün qəbirə enənlərlə birgə qədim xarabalıqlar kimi yer üzünün dərinliklərində məskən quracağam ki, bir daha qayıtmayasan və Mən sənə dirilər arasında izzət verməyim.</verse>
        <verse osisID='Ezek.26.21'>Aqibətini dəhşətli edəcəyəm. Sən artıq yox olacaqsan. Səni axtaracaq, ancaq tapmayacaqlar” Xudavənd Rəbb belə bəyan edir».  </verse>
      </chapter>
      <chapter osisID='Ezek.27'>
        <verse osisID='Ezek.27.1'>
          Mənə Rəbbin bu sözü nazil oldu:</verse>
        <verse osisID='Ezek.27.2'>«Sən ey bəşər oğlu, Sur üçün mərsiyə oxuyub</verse>
        <verse osisID='Ezek.27.3'>ona söylə ki, sən ey dəniz qapılarında yerləşən, çoxlu sahil xalqı ilə ticarət edən şəhər, Xudavənd Rəbb belə deyir:  “Ey Sur, sən dedin:‹Mən gözəllikdə qüsursuzam›.</verse>
        <verse osisID='Ezek.27.4'>Sərhədlərin dənizin qoynunda idi.Səni tikənlər gözəlliyini kamil etdi.</verse>
        <verse osisID='Ezek.27.5'>Bütün taxtalarınıSenirin şam ağaclarından düzəltdilər.Sənə dor qayırmaq üçünLivandan sidr ağacları gətirdilər.</verse>
        <verse osisID='Ezek.27.6'>Avarlarını Başanın palıd ağaclarından qayırdılar,Göyərtəni fil sümüyü ilə bəzənən,Kittim sahillərindən gətirilənŞam ağaclarından düzəltdilər.</verse>
        <verse osisID='Ezek.27.7'>Sənin yelkənin, bayrağınMisirin naxışlı kətanından oldu.Talvarın Elişa sahillərininBənövşəyi və tünd qırmızı parçalarından idi.</verse>
        <verse osisID='Ezek.27.8'>Sidonda və Ervadda yaşayanlarSənin avar çəkənlərin idi.Ey Sur, səndə bacarıqlı adamlar var idi,Gəmiçilərin onlardan idi.</verse>
        <verse osisID='Ezek.27.9'>Gəmilərindəki yarıqları təmir edənlərGevalın təcrübəli və bacarıqlı adamları idi.Dənizdəki bütün gəmilər və dənizçilərMallarını dəyişmək üçünSənin yanına gəldi.</verse>
        <verse osisID='Ezek.27.10'>Fars, Lud və Put əsgərləriOrdunda xidmət edirdi.Qalxanlarını, dəbilqələriniDivarlarından asdılar,Sənə əzəmət verdilər.</verse>
        <verse osisID='Ezek.27.11'>Ervaddan və Xelekdən gələnlərHər tərəfdən divarlarını qorudu.Qammadlılar qüllələrində gözətçi oldu.Qalxanlarını divarlarından asdı,Gözəlliyini kamil etdi.</verse>
        <verse osisID='Ezek.27.12'>Səndə hər cür mal bol olduğu üçünTarşiş səninlə ticarət etdi,Mallarının əvəzinə sənəGümüş, dəmir, qalay və qurğuşun verdilər.</verse>
        <verse osisID='Ezek.27.13'>Yavan, Tuval və Meşek səninlə ticarət etdi,Mallarının əvəzinə sənəQullar və tunc qablar verdilər.</verse>
        <verse osisID='Ezek.27.14'>Bet-Toqarma xalqıMallarının əvəzinə sənəAt, döyüş atı və qatır verdi.</verse>
        <verse osisID='Ezek.27.15'>Dedan xalqı səninlə ticarət etdi,Çoxlu sahil xalqı sənin müştərin idi,Səndən aldıqları malın əvəzinəFil sümüyü və abnos ağacı verdilər.</verse>
        <verse osisID='Ezek.27.16'>Sənin məmulatın çox olduğu üçünAram səninlə ticarət etdi,Mallarının əvəzində sənəFiruzə, tünd qırmızı qumaş, naxışlı paltarlar,İncə kətan, mərcan və yaqut verdilər.</verse>
        <verse osisID='Ezek.27.17'>Yəhuda və İsrail ölkəsi səninlə ticarət etdi,Mallarının əvəzinə sənəMinnit buğdası, darı, bal,Zeytun yağı və balzam verdilər.</verse>
        <verse osisID='Ezek.27.18'>Sənin məmulatın çox olduğu üçün,Səndə hər cür mal bol olduğuna görəDəməşq səninlə ticarət etdi,Helbon şərabı, Saxar yunu ilə ticarət etdi.</verse>
        <verse osisID='Ezek.27.19'>Vadan və Uzaldan gələnYavan səninlə ticarət etdi.Sənə gətirilən mallar arasındaİşlənmiş dəmir, darçın və ətirli qamış var idi.</verse>
        <verse osisID='Ezek.27.20'>Dedan xalqı səninlə ticarət edibSənə yəhər üçün qumaş verdi.</verse>
        <verse osisID='Ezek.27.21'>Ərəbistan və bütün Qedar rəhbərləriSənin müştərilərin idi,Quzu, qoç və təkə iləSəninlə ticarət etdilər.</verse>
        <verse osisID='Ezek.27.22'>Səba və Raama tacirləriSəninlə ticarət etdi.Mallarının əvəzinə sənəHər cür dəyərli ətriyyat, qiymətli daşlar və qızıl verdilər.</verse>
        <verse osisID='Ezek.27.23'>Xaran, Kanne, Eden, Səba tacirləri, Aşşur və KilmadSəninlə ticarət etdi,</verse>
        <verse osisID='Ezek.27.24'>Onlar bazarlarındaGözəl paltar, bənövşəyi qumaş, naxışlı libaslar,Sıx toxunmuş, iplərlə bağlanmışRəngli xalçalarlaSəninlə ticarət etdi.</verse>
        <verse osisID='Ezek.27.25'>Tarşiş gəmiləri  sənin mallarını daşıdı.  Dənizin qoynunda böyük yüklə doldun.</verse>
        <verse osisID='Ezek.27.26'>Avarçəkənlərin səni açıq dənizlərə çıxartdı,Ancaq şərq yeli dənizin qoynunda səni parçaladı.</verse>
        <verse osisID='Ezek.27.27'>Gəmin qəzaya uğradığı günVar-dövlətin, malların, ticarət şeylərin,Gəmiçilərin, sükançıların,Təmirçilərin, ticarət şəriklərin,Döyüşçülərin – içində olan bütün camaatDənizin dərinliklərinə batacaq.</verse>
        <verse osisID='Ezek.27.28'>Sükançıların fəryadındanDənizin sahilləri titrəyəcək.</verse>
        <verse osisID='Ezek.27.29'>Avarçəkənlərin hamısı gəmilərini tərk edəcək,Gəmiçilərlə sükançıların hamısıGəmilərindən düşüb quruda dayanacaq.</verse>
        <verse osisID='Ezek.27.30'>Uca səslə sənin üçünAcı-acı fəryad edəcəklər.Başlarına torpaq səpələyəcəklər,Küldə eşələnəcəklər.</verse>
        <verse osisID='Ezek.27.31'>Sənin üçün saçlarını ülgüclə qırxacaqlar,Çula bürünəcəklər.Sənin üçün acı-acı ağlayıbYas tutacaqlar.</verse>
        <verse osisID='Ezek.27.32'>Yaslarında sənin üçün mərsiyə oxuyubBelə deyəcəklər:‹Dənizin ortasındaSur şəhəri kimi susdurulanBir şəhər varmı görəsən?›</verse>
        <verse osisID='Ezek.27.33'>Malların dənizin o tayına çatandaÇoxlu xalqı doydururdun.Böyük var-dövlətinlə, malınlaDünya padşahlarını sərvət sahibi edirdin.</verse>
        <verse osisID='Ezek.27.34'>İndi isə dənizdə, suların dərinliyindəXarabalığa çevrildiyin zamanMal-dövlətin və bütün camaatınSəninlə birlikdə batdı.</verse>
        <verse osisID='Ezek.27.35'>Sahillərdə yaşayanların hamısıBaşına gələnlərdən heyrətə düşdü.Onların padşahlarının tükləri biz-biz oldu,Bənizləri soldu.</verse>
        <verse osisID='Ezek.27.36'>Millətlərin arasındakı tacirlərSənə görə fit çalacaq.Aqibətin dəhşətli oldu,Sən əbədi olaraq yox olacaqsan”». </verse>
      </chapter>
      <chapter osisID='Ezek.28'>
        <verse osisID='Ezek.28.1'>
          Mənə Rəbbin bu sözü nazil oldu:</verse>
        <verse osisID='Ezek.28.2'>«Ey bəşər oğlu, Sur hökmdarına söylə ki, Xudavənd Rəbb belə deyir: “Sən qürurlandın və belə söylədin:  ‹Mən Allaham,Dənizlərin qoynunda,Allahın taxtında otururam›.Ürəyində özünü Allah sandın,Ancaq sən Allah deyil, insansan.</verse>
        <verse osisID='Ezek.28.3'>Bax sən Danieldən daha müdriksən,Heç kəs öz sirrini səndən gizlədə bilməz.</verse>
        <verse osisID='Ezek.28.4'>Müdrikliyin və ağlınla özünə sərvət yığdın,Xəzinələrinə qızıl-gümüş topladın.</verse>
        <verse osisID='Ezek.28.5'>Ticarətdə çox bacarıqlı olduğun üçünÖz sərvətini artırdın.Var-dövlətin çoxalandaÖzünə qürrələndin”.</verse>
        <verse osisID='Ezek.28.6'>Buna görə də Xudavənd Rəbb belə deyir:“İndi ki ürəyində özünü Allah sandın,</verse>
        <verse osisID='Ezek.28.7'>Mən də yadelliləri, ən rəhmsiz millətləriÜstünə göndərəcəyəm.Onlar sənin müdrikliyinin gözəlliyinəQılınc çəkibƏzəmətini murdarlayacaq.</verse>
        <verse osisID='Ezek.28.8'>Səni məzara endirəcəklər.Sən dənizlərin qoynundaDəhşətli bir ölümlə məhv olacaqsan.</verse>
        <verse osisID='Ezek.28.9'>Səni öldürənlərə də‹Mən Allaham› deyəcəksənmi?Səni öldürənlərin əlindəSən Allah deyil, insansan.</verse>
        <verse osisID='Ezek.28.10'>Yadellilərin əlindəSünnətsizlərin ölümü ilə öləcəksən”.Çünki Mən bunu söylədim,Xudavənd Rəbb belə bəyan edir». </verse>
        <verse osisID='Ezek.28.11'>Mənə yenə Xudavənd Rəbbin sözü nazil oldu: «Ey bəşər oğlu, Sur padşahı üçün mərsiyə oxuyub söylə ki, Xudavənd Rəbb belə deyir:</verse>
        <verse osisID='Ezek.28.12'>“Sən kamilliyin möhürüsən,Müdrikliyin bütöv,Gözəlliyin qüsursuz idi.</verse>
        <verse osisID='Ezek.28.13'>Sən Allahın bağçası olan  Eden bağında idin.Cürbəcür qiymətli daşlarla –Yaqut, topaz, almaz,Sarı yaqut, damarlı əqiq, yəşəm daşı,Göy yaqut, firuzə və zümrüdlə bəzənmişdin.Qaxma və oyma işlərin qızıldan idi.Bunlar yaradıldığın gün hazırlanmışdı.</verse>
        <verse osisID='Ezek.28.14'>Sən məsh edilmiş, qoruyucu bir keruv idin.Səni bunun üçün qoymuşdum.Allahın müqəddəs dağının üstündə idin,Odlu daşlar arasında gəzirdin.</verse>
        <verse osisID='Ezek.28.15'>Yaradıldığın gündənSəndə pislik tapılana qədərYollarında qüsursuz idin.</verse>
        <verse osisID='Ezek.28.16'>Bol ticarətindən ötrüİçin zorakılıqla doldu,Sən günah etdin.Buna görə də səni murdar bir şey kimiAllahın dağından atdım,Odlu daşların arasından qovdum,Ey qoruyucu keruv!</verse>
        <verse osisID='Ezek.28.17'>Gözəl olduğun üçün ürəyin qürurlandı,Əzəmətinə görə müdrikliyini korladın.Beləcə səni yerə atdım,Padşahların önündə tamaşaya çevirdim.</verse>
        <verse osisID='Ezek.28.18'>Çoxlu təqsir etdiyin üçün,Ticarətdə əliəyriliyinə görəMüqəddəs məkanlarını murdarladın.Mən içindən bir od çıxardım ki,Səni yandırıb məhv etsin.Bütün seyr edənlərin gözü önündəSəni torpaq üstündə külə çevirdim.</verse>
        <verse osisID='Ezek.28.19'>Xalqlar arasında səni tanıyanlarFəlakətinə heyrət etdi.Aqibətin dəhşətli oldu,Artıq salamat qalmayacaqsan”». </verse>
        <verse osisID='Ezek.28.20'>Mənə Rəbbin bu sözü nazil oldu:</verse>
        <verse osisID='Ezek.28.21'>«Ey bəşər oğlu, üzünü Sidona tərəf çevirib onun əleyhinə peyğəmbərlik edərək söylə ki,</verse>
        <verse osisID='Ezek.28.22'>Xudavənd Rəbb belə deyir:  “Ey Sidon, Mən sənin əleyhinəyəm,Sənin içində izzət qazanacağam.Mən sakinlərini cəzalandırıbOnların arasında müqəddəs tutulandaBiləcəklər ki, Rəbb Mənəm.</verse>
        <verse osisID='Ezek.28.23'>Əhalinin içinə vəba,Küçələrinə qan göndərəcəyəm.Hər tərəfdən onların üstünə gələn qılınclaVurulub həlak olacaqlar.Onda biləcəklər ki, Rəbb Mənəm. </verse>
        <verse osisID='Ezek.28.24'>İsrail nəslinin ətrafında olub onları təhqir edən heç bir xalq bir daha İsrail üçün batan tikan, sancan qanqal olmayacaq. Onda biləcəklər ki, Rəbb Mənəm”. </verse>
        <verse osisID='Ezek.28.25'>Xudavənd Rəbb belə deyir: “İsrail xalqını aralarına səpələdiyim xalqların içindən yığanda, millətlərin gözü önündə müqəddəs tutulanda onlar qulum Yaquba verdiyim torpaqlarında sakin olacaq.</verse>
        <verse osisID='Ezek.28.26'>Orada asayiş içində yaşayacaq, evlər tikəcək və bağlar salacaqlar. Onları təhqir edən bütün ətraf xalqları cəzalandırdığım zaman asayiş içində yaşayacaqlar. Onda biləcəklər ki, Rəbb Mənəm”».  </verse>
      </chapter>
      <chapter osisID='Ezek.29'>
        <verse osisID='Ezek.29.1'>
            Sürgünlüyümüzün onuncu ilində, onuncu ayın on ikinci günü mənə Rəbbin sözü nazil oldu:</verse>
        <verse osisID='Ezek.29.2'>«Ey bəşər oğlu, üzünü Misir padşahı olan firona tərəf çevir, onun və bütün Misirin əleyhinə peyğəmbərlik edib söylə ki,</verse>
        <verse osisID='Ezek.29.3'>Xudavənd Rəbb belə deyir:  “Ey öz çayları içində yatanBöyük əjdaha Misir padşahı firon,Mən sənin əleyhinəyəm.Sən deyirsən: ‹Nil çayı mənimdir,Onu özüm üçün yaratdım›.</verse>
        <verse osisID='Ezek.29.4'>Sənin çənənə qarmaq keçirəcəyəm,Çaylarındakı balıqlarıSənin pulcuqlarına yapışdıracağam.Pulcuqlarına yapışmış balıqlarla birgəSəni çaylarından çıxaracağam.</verse>
        <verse osisID='Ezek.29.5'>Səni də, çaylarındakı bütün balıqları daSəhraya atacağam.Çöllərə düşəcəksən,Yığılıb basdırılmayacaqsan.Səni yem kimi vəhşi heyvanlara,Göydəki quşlara verəcəyəm.</verse>
        <verse osisID='Ezek.29.6'>Onda Misirdə yaşayan hər kəs  Biləcək ki, Rəbb Mənəm.Çünki sən İsrail xalqı üçünQamışdan olan bir dəyənək oldun.</verse>
        <verse osisID='Ezek.29.7'>Səndən yapışdıqları zamanQırılıb onların çiyinlərini yardın,Sənə söykəndikləri zamanQopub onların bellərini burxutdun”. </verse>
        <verse osisID='Ezek.29.8'>Buna görə də Xudavənd Rəbb belə deyir: “Mən sənin üstünə qılınc gətirəcəyəm, insanı da, heyvanı da üzərindən silib məhv edəcəyəm.</verse>
        <verse osisID='Ezek.29.9'>Misir kimsəsiz qalacaq və xarabalığa çevriləcək. Onda biləcəklər ki, Rəbb Mənəm. Firon dedi: ‹Nil çayı mənimdir, onu mən yaratdım›.</verse>
        <verse osisID='Ezek.29.10'>Buna görə də Mən sənin və çaylarının əleyhinə olacağam. Misir torpağını Miqdoldan Asvana, Kuş sərhədinə qədər kimsəsiz qoyacağam və xarabalığa çevirəcəyəm.</verse>
        <verse osisID='Ezek.29.11'>İçindən insan ayağı da, heyvan ayağı da keçməyəcək, orada qırx il adam yaşamayacaq.</verse>
        <verse osisID='Ezek.29.12'>Misiri xaraba qalan ölkələr kimi xarabalığa çevirəcəyəm. Şəhərləri viran olmuş şəhərlər kimi qırx il kimsəsiz qalacaq. Misirliləri millətlər arasına yayacağam, ölkələr arasına səpələyəcəyəm”. </verse>
        <verse osisID='Ezek.29.13'>Xudavənd Rəbb belə deyir: “Qırx ildən sonra Misirliləri səpələndikləri xalqların arasından bir yerə yığacağam.</verse>
        <verse osisID='Ezek.29.14'>Sürgün olunan Misirliləri Patros torpağına – öz vətənlərinə geri qaytaracağam. Onlar orada zəif bir padşahlıq yaradacaq.</verse>
        <verse osisID='Ezek.29.15'>Padşahlıqların ən gücsüzü olacaqlar, bir daha millətlərin üzərində ağalıq etməyəcəklər. Daha millətlərə hökmran olmasınlar deyə onların sayını azaldacağam.</verse>
        <verse osisID='Ezek.29.16'>Misir bir daha İsrail xalqının güvəndiyi yer olmayacaq. Misirlilər onlara Misirə qayıtmaqla günah etdiklərini xatırladacaqlar. İsraillilər onda biləcəklər ki, Xudavənd Rəbb Mənəm”». </verse>
        <verse osisID='Ezek.29.17'>Sürgünlüyümüzün iyirmi yeddinci ilində, birinci ayın birinci günü mənə Rəbbin sözü nazil oldu:</verse>
        <verse osisID='Ezek.29.18'>«Ey bəşər oğlu, Babil padşahı Navuxodonosor Surla müharibədə öz ordusuna çox zəhmət verdi: əsgərlərin saçı töküldü, ağır yük daşımaqdan çiyinləri yağır oldu. Amma Surla müharibədə ordusuna zəhmət verməsinə baxmayaraq, bunun nə özünə, nə də ordusuna bir xeyri oldu.</verse>
        <verse osisID='Ezek.29.19'>Buna görə də Xudavənd Rəbb belə deyir: “Mən Misir ölkəsini Babil padşahı Navuxodonosora verəcəyəm. O, sərvətini aparıb ölkəni qarət və talan edəcək. Ordusunun xeyri bu olacaq.</verse>
        <verse osisID='Ezek.29.20'>Çəkdiyi zəhmətin əvəzində Misir ölkəsini ona verdim, çünki o da, ordusu da bu işi Mənim üçün etdi” Xudavənd Rəbb belə bəyan edir. </verse>
        <verse osisID='Ezek.29.21'>“O gün İsrail nəslinin gücünü özünə qaytaracağam. Onların arasında sənin dilini açacağam. Onda biləcəklər ki, Rəbb Mənəm”».  </verse>
      </chapter>
      <chapter osisID='Ezek.30'>
        <verse osisID='Ezek.30.1'>
          Mənə Rəbbin bu sözü nazil oldu:</verse>
        <verse osisID='Ezek.30.2'>«Ey bəşər oğlu, peyğəmbərlik edib söylə ki, Xudavənd Rəbb belə deyir:  “‹Ah, o gün› deyib fəryad edin,</verse>
        <verse osisID='Ezek.30.3'>Çünki o gün yaxındır,Rəbbin günü yaxındır.O gün buludlu gündür,Millətlərin qiyamət günüdür.</verse>
        <verse osisID='Ezek.30.4'>Misirin üstünə qılınc gələcək,Kuş əzab çəkəcək.Misirdə adamlar həlak olandaÖlkənin sərvəti qarət olunacaq,O öz təməlindən dağılacaq.</verse>
        <verse osisID='Ezek.30.5'>Misirlə birlikdə Kuş, Put, Lud,Bütün Ərəbistan, Kuv və əhd bağladığı ölkənin adamlarıQılıncdan keçiriləcək”.</verse>
        <verse osisID='Ezek.30.6'>Rəbb belə deyir:“Misirə arxa olanlar yıxılacaq,Onun qürurlandığı qüdrət çökəcək.Miqdoldan Asvana qədər ərazidəQılıncdan keçiriləcəklər”Xudavənd Rəbb belə bəyan edir.</verse>
        <verse osisID='Ezek.30.7'>“Misir xaraba qalmış ölkələr kimiXaraba qalacaq.Şəhərləri viran olmuşŞəhərlər kimi viran olacaq.</verse>
        <verse osisID='Ezek.30.8'>Mən Misiri oda təslim edəndə,Ona kömək edənlər əziləndəBiləcəklər ki, Rəbb Mənəm. </verse>
        <verse osisID='Ezek.30.9'>O gün qayğısız Kuş əhalisini qorxutmaq üçün gəmilərlə qasidlər göndərəcəyəm. Onlar Misirin dağıldığı gün gələndə dəhşətə düşəcək. Budur, o gün gəlir!”</verse>
        <verse osisID='Ezek.30.10'>Xudavənd Rəbb belə deyir:“Babil padşahı Navuxodonosor vasitəsiləMisirin sərvətinə son qoyacağam.</verse>
        <verse osisID='Ezek.30.11'>O öz ordusu ilə, millətlər arasında ən rəhmsizi iləÖlkəni yerlə yeksan etmək üçün gətiriləcək.Misirə qarşı qılınc çəkəcək,Ölkəni ölülərlə dolduracaq.</verse>
        <verse osisID='Ezek.30.12'>Çayları qurudub,Ölkəni pis adamlara satacağam.Ölkəni də, orada olan hər şeyi dəYadellilərin əli ilə viran edəcəyəm”Mən Rəbb bunu söylədim.</verse>
        <verse osisID='Ezek.30.13'>Xudavənd Rəbb belə deyir:“Bütləri məhv edəcəyəm,Nofdakı  bütləri yox edəcəyəm.  Artıq Misirdə rəhbər qalmayacaq,Ölkəni dəhşətə salacağam.</verse>
        <verse osisID='Ezek.30.14'>Patrosu xarabalığa çevirəcəyəm,Soanı oda verəcəyəm,No  şəhərini cəzalandıracağam.</verse>
        <verse osisID='Ezek.30.15'>Qəzəbimi Misirin qalası olanSin üzərinə tökəcəyəm,No şəhərinin çoxlu əhalisini yox edəcəyəm.</verse>
        <verse osisID='Ezek.30.16'>Misiri oda verəcəyəm,Sin ağrıdan qıvrılacaq,No şəhərinin divarı yarılacaq.Gündüz vaxtı NofdaDüşmənlər cövlan edəcək.</verse>
        <verse osisID='Ezek.30.17'>On şəhərinin və Pi-Besetin cavanlarıQılıncdan keçiriləcək.Oradakı əhali sürgün olunacaq.</verse>
        <verse osisID='Ezek.30.18'>Taxpanxesdə Misirin boyunduruğunu qırdığım zamanOrada gündüz qaranlığa çevriləcək,Qürurlandığı qüdrət məhv olacaq.Şəhər buludlarla örtüləcək,Qızları sürgün olunacaq.</verse>
        <verse osisID='Ezek.30.19'>Beləcə Misiri cəzalandıracağam.Onda biləcəklər ki, Rəbb Mənəm”». </verse>
        <verse osisID='Ezek.30.20'>Sürgünlüyümüzün on birinci ilində, birinci ayın yeddinci günü mənə Rəbbin sözü nazil oldu:</verse>
        <verse osisID='Ezek.30.21'>«Ey bəşər oğlu, Misir padşahı fironun qolunu qırdım. Qolu sağalmaq üçün bağlanmadı, ona sarğı qoyulmadı ki, qılınc ələ alacaq qədər güclənsin. </verse>
        <verse osisID='Ezek.30.22'>Buna görə də Xudavənd Rəbb belə deyir: “Mən Misir padşahı fironun əleyhinəyəm. Hər iki qolunu – sağlam olanı da, sınanı da qıracaq, qılıncı əlindən salacağam.</verse>
        <verse osisID='Ezek.30.23'>Misirliləri millətlər arasına yayacağam, ölkələr arasına səpələyəcəyəm.</verse>
        <verse osisID='Ezek.30.24'>Babil padşahının qoluna güc verəcək, qılıncımı onun əlinə verəcəyəm. Fironun isə qollarını qıracağam. O, Babil padşahının önündə ağır yaralı kimi inildəyəcək.</verse>
        <verse osisID='Ezek.30.25'>Babil padşahının qoluna güc verəcəyəm, fironun qolları isə yanına düşəcək. Qılıncımı Babil padşahının əlinə verəndə, o da bu qılıncı Misir ölkəsinə tuşlayanda biləcəklər ki, Rəbb Mənəm.</verse>
        <verse osisID='Ezek.30.26'>Misirliləri millətlər arasına yayacağam və ölkələr arasına səpələyəcəyəm. Onda biləcəklər ki, Rəbb Mənəm”».  </verse>
      </chapter>
      <chapter osisID='Ezek.31'>
        <verse osisID='Ezek.31.1'>
          Sürgünlüyümüzün on birinci ilində, üçüncü ayın birinci günü mənə Rəbbin bu sözü nazil oldu:</verse>
        <verse osisID='Ezek.31.2'>«Ey bəşər oğlu, Misir padşahı firona və onun camaatına söylə:  “Əzəmətdə kim səninlə müqayisə edilə bilər?</verse>
        <verse osisID='Ezek.31.3'>Bax Aşşur Livandakı sidr ağacına bənzəyirdi,Meşəyə kölgə salan gözəl budaqları var idi,Çox uca idi, başı buludlara çatırdı.</verse>
        <verse osisID='Ezek.31.4'>Onu sular bəslədi,Dərin su qaynaqları böyütdü.Çayları əkildiyi yeri əhatə etdi,Arxları çöldəki bütün ağaclara çatırdı.</verse>
        <verse osisID='Ezek.31.5'>Buna görə də çöldəki bütün ağaclardan böyük oldu,Bol su içdiyi üçün qol-budaq atıbŞaxələri uzandı.</verse>
        <verse osisID='Ezek.31.6'>Bütün göy quşları onun budaqlarında yuva qurdu,Vəhşi heyvanlar şaxələri altında balaladı,Bütün böyük millətlər kölgəsində yaşadı.</verse>
        <verse osisID='Ezek.31.7'>Böyüklüyü və uzun budaqları ilə gözəl oldu,Çünki kökləri bol su içdi.</verse>
        <verse osisID='Ezek.31.8'>Allahın bağçasındakı sidr ağacları da  Boyda ona çatmazdı,Şam ağacları boyda onun budaqlarına yetməzdi,Çinar ağacları onun şaxələri kimi deyildi,Allahın bağçasındakı ağaclardan heç biriOnun kimi gözəl deyildi.</verse>
        <verse osisID='Ezek.31.9'>Sıx budaqlarla o sidr ağacını gözəlləşdirdim,Allahın bağçası olan EdendəkiBütün ağaclar ona qısqandı”. </verse>
        <verse osisID='Ezek.31.10'>Buna görə də Xudavənd Rəbb belə deyir: “İndi ki boyu ucalıb başı buludlara çatanda ucalığına görə ürəyi qürurlandı,</verse>
        <verse osisID='Ezek.31.11'>Mən də onu millətlərin başçısına təslim etdim. O da onunla pisliyinə görə rəftar edəcək. Mən onu qovdum və</verse>
        <verse osisID='Ezek.31.12'>yadelli millətlərin ən rəhmsizi onu kəsib yerə yıxdı. Budaqları dağlara və bütün dərələrə düşdü. Şaxələri ölkənin bütün vadilərində qırılıb qaldı. Yer üzünün bütün xalqları kölgəsindən çəkilib onu tərk etdi.</verse>
        <verse osisID='Ezek.31.13'>Göydəki bütün quşlar onun yıxılmış gövdəsi üstünə qondu, bütün vəhşi heyvanlar şaxələri arasında yaşadı.</verse>
        <verse osisID='Ezek.31.14'>Bu ona görə oldu ki, bir daha suların yaxınlığında bitən heç bir ağac boy-buxun atmasın, başını buludlara çatdırmasın, bol su içən heç bir ağac bu qədər yüksəlməsin. Çünki onların hamısı qəbirə enən insanlarla birgə ölümə – yerin dərinliklərinə təslim edildi”. </verse>
        <verse osisID='Ezek.31.15'>Xudavənd Rəbb belə deyir: “Sidr ağacı ölülər diyarına endiyi gün ona yas tutsunlar deyə dərin su qaynaqlarını örtdüm, çaylarını dayandırdım, gur sularının qabağını kəsdim. O ağac üçün Livana yas tutdurdum, bütün çöl ağaclarını qurutdum. </verse>
        <verse osisID='Ezek.31.16'>Qəbirə enənlərlə birgə onu ölülər diyarına endirdiyim zaman dağılmasının gurultusundan millətləri lərzəyə saldım. O zaman Eden bağındakı bütün ağaclar, Livanın ən seçilmiş, ən yaxşı və bol sulanan ağacları yerin dərinliklərində təsəlli tapdı.</verse>
        <verse osisID='Ezek.31.17'>Kölgəsində yaşayanlar, millətlər arasında ona arxa duranlar da onunla birlikdə ölülər diyarına – qılıncla öldürülmüş adamların yanına endi. </verse>
        <verse osisID='Ezek.31.18'>Eden ağaclarından hansı izzət və əzəmətdə səninlə müqayisə edilə bilər? Ancaq sən Eden ağacları ilə birgə yerin dərinliklərinə endiriləcək, qılıncla öldürülənlərlə birgə sünnətsizlərin arasında yatacaqsan. Fironun və onun camaatının aqibəti belə olacaq” Xudavənd Rəbb belə bəyan edir».  </verse>
      </chapter>
      <chapter osisID='Ezek.32'>
        <verse osisID='Ezek.32.1'>
          Sürgünlüyümüzün on ikinci ilində, on ikinci ayın birinci günü mənə Rəbbin bu sözü nazil oldu:</verse>
        <verse osisID='Ezek.32.2'>«Ey bəşər oğlu, Misir padşahı firon üçün mərsiyə oxuyub ona söylə:  “Millətlər içində özünü cavan bir aslana bənzətdin,Amma sən bir dəniz əjdahası kimisən.Çayları qarışdırırsan,Ayaqlarınla suları çalxalayıbÇayları bulandırırsan”.</verse>
        <verse osisID='Ezek.32.3'>Xudavənd Rəbb belə deyir:“Çoxlu xalqdan ibarət bir qoşun göndəribTorumu üstünə atacağam.Onlar səni torumla dartıb çıxaracaq.</verse>
        <verse osisID='Ezek.32.4'>Səni quruya çıxaracağam,Çölün üzünə atacağam,Göydəki quşları üstünə qonduracağam.Yer üzünün vəhşi heyvanlarınıSəninlə doyduracağam.</verse>
        <verse osisID='Ezek.32.5'>Bədənini dağların üstünə sərəcəyəm,Dərələri leşinlə dolduracağam.</verse>
        <verse osisID='Ezek.32.6'>Ölkəni dağlara qədər axan qanınla sulayacağam,Vadilər meyitinlə dolacaq.</verse>
        <verse osisID='Ezek.32.7'>Səni məhv etdiyim zaman  Göyləri bağlayacağam,Ulduzları qaraldacağam,Günəşi buludla örtəcəyəm,Ay işığını verməyəcək.</verse>
        <verse osisID='Ezek.32.8'>Sənin üzərində nur saçanBütün səma cisimlərini qaraldacağam,Ölkəni qaranlığa qərq edəcəyəm”Xudavənd Rəbb belə bəyan edir.</verse>
        <verse osisID='Ezek.32.9'>“Sənin məhv olmaq xəbərini,Millətlərin arasına,Tanımadığın ölkələrə çatdırdığım zamanBir çox xalqların ürəyini kədərləndirəcəyəm.</verse>
        <verse osisID='Ezek.32.10'>Sənin başına gələnlərləBir çox xalqı heyrətə salacağam.Onların önündə qılıncımı yellədiyim zamanSənə görə padşahlarının tükləri biz-biz olacaq.Yıxıldığın günOnların hamısı öz canları üçünDurmadan qorxu içində titrəyəcək”.</verse>
        <verse osisID='Ezek.32.11'>Xudavənd Rəbb belə deyir:“Babil padşahının qılıncı sənin üstünə gələcək.</verse>
        <verse osisID='Ezek.32.12'>İzin verəcəyəm ki, millətlərin rəhmsiz igidləriSənin xalqını qılıncdan keçirsin.Onlar Misirin qürurunu qıracaqlar,Bütün ordusunu məhv edəcəklər.</verse>
        <verse osisID='Ezek.32.13'>Bol suların yanında otlayanBütün mal-qaranı yox edəcəyəm.Bundan sonra insan ayağı da, heyvan ayağı daSuları qarışdırıb bulandırmayacaq.</verse>
        <verse osisID='Ezek.32.14'>O zaman onların sularını duruldacağam,Çaylarını yağ kimi axıdacağam”Xudavənd Rəbb belə bəyan edir.</verse>
        <verse osisID='Ezek.32.15'>“Misiri xarabalığa çevirəndə,Ölkəni hər şeydən məhrum edəndə,Orada yaşayan hər kəsi məhv edəndəBiləcəklər ki, Rəbb Mənəm”. </verse>
        <verse osisID='Ezek.32.16'>Misir üçün oxunan mərsiyə budur. Millətlərin qızları bu mərsiyəni oxuyacaq. Misir və onun xalqı üçün bu mərsiyəni oxuyacaqlar. Xudavənd Rəbb belə bəyan edir». </verse>
        <verse osisID='Ezek.32.17'>Sürgünlüyümüzün on ikinci ilində, ayın on beşinci günü mənə yenə Rəbbin sözü nazil oldu:</verse>
        <verse osisID='Ezek.32.18'>«Ey bəşər oğlu, Misir xalqı üçün yas tut. Onları və güclü millətlərin qızlarını qəbirə enənlərlə birgə yerin dərinliklərinə endir.</verse>
        <verse osisID='Ezek.32.19'>Onlara söylə: “Məgər sən başqalarından daha gözəlsən? Yerin altına en və oradakı sünnətsizlərlə birgə uzan”.</verse>
        <verse osisID='Ezek.32.20'>Misir xalqı qılıncla öldürülənlərin arasına düşəcək. Bu xalq qılıncın ixtiyarına verildi. Qoy Misir bütün camaatı ilə birgə sürüklənsin.</verse>
        <verse osisID='Ezek.32.21'>Qüdrətli başçılar ölülər diyarından Misir və ona arxa olanlar üçün belə söyləyəcək: “Yerin altına endilər, qılıncla öldürülən sünnətsizlər kimi indi burada yatırlar”. </verse>
        <verse osisID='Ezek.32.22'>Aşşur və bütün ordusu oradadır. Qılıncdan keçirilmiş, ölmüş əsgərlərinin məzarları ətrafını bürümüşdür.</verse>
        <verse osisID='Ezek.32.23'>Onların məzarları qəbirin lap dibində, ordusu məzarının ətrafında uzanıb. Dirilər arasına qorxu salanların hamısı qılıncdan keçirilib öldürülmüşdür. </verse>
        <verse osisID='Ezek.32.24'>Elam oradadır və bütün xalqı öz məzarlarının ətrafında uzanıb. Onların hamısı qılıncdan keçirilmiş, ölmüş və sünnətsiz halda yerin dərinliklərinə enmişdir. Dirilər arasına qorxu salmışdılar, indi isə xəcalət içində qəbirə enənlərə qoşuldular.</verse>
        <verse osisID='Ezek.32.25'>Elam üçün öldürülənlər arasında bir yataq hazırlandı. Bütün xalqı məzarının ətrafındadır. Onların hamısı sünnətsiz halda qılıncdan keçirilib öldürülmüşdür. Dirilər arasına qorxu salmışdılar, indi isə xəcalət içində qəbirə enənlərə qoşulub öldürülənlərin arasına qoyuldular. </verse>
        <verse osisID='Ezek.32.26'>Meşek, Tuval oradadır və bütün xalqı öz məzarlarının ətrafında uzanıb. Onların hamısı sünnətsiz halda qılıncdan keçirilib öldürülmüşdür. Dirilər arasına qorxu salmışdılar.</verse>
        <verse osisID='Ezek.32.27'>Onlar da döyüş silahları ilə ölülər diyarına enən, qılıncları başlarının altına qoyulan, sünnətsiz igidlərlə birgə məzara uzanacaq. Onların cəzası özlərinin üzərinə gəldi. Sağ ikən bu igidlər dirilər arasına qorxu salmışdılar. </verse>
        <verse osisID='Ezek.32.28'>Sən də, ey firon, qırılacaqsan, qılıncla öldürülənlərlə birgə sünnətsizlərin arasında uzanacaqsan. </verse>
        <verse osisID='Ezek.32.29'>Edom, padşahları və bütün rəhbərləri oradadır. Güclü olmalarına baxmayaraq, qılıncla öldürülənlərin yanına qoyuldular. Qəbirə enənlərin, sünnətsizlərin yanına uzanırlar. </verse>
        <verse osisID='Ezek.32.30'>Bütün şimal ölkələrinin başçıları, bütün Sidonlular oradadır. Gücləri ilə qorxu saldıqları halda öldürülənlərlə birgə rüsvayçılıq içində yerin altına endilər. Sünnətsiz halda qılıncla öldürülənlərlə birgə xəcalət içində qəbirə enənlərin yanına uzandılar. </verse>
        <verse osisID='Ezek.32.31'>“Firon və onun bütün ordusu qılıncla öldürülmüş bu böyük kütləni görəndə təsəlli tapacaq” Xudavənd Rəbb belə bəyan edir.</verse>
        <verse osisID='Ezek.32.32'>“Dirilər arasına qorxu salmasına izin verdiyimə baxmayaraq, firon və onun bütün xalqı qılıncla öldürülənlərlə birgə sünnətsizlərin yanına uzanacaq” Xudavənd Rəbb belə bəyan edir».  </verse>
      </chapter>
      <chapter osisID='Ezek.33'>
        <verse osisID='Ezek.33.1'>
          Mənə Rəbbin bu sözü nazil oldu:</verse>
        <verse osisID='Ezek.33.2'>«Ey bəşər oğlu, xalqına mənsub olanlara belə söylə: “Deyək ki Mən bir ölkənin üstünə qılınc göndərəndə həmin ölkə xalqı arasından bir nəfəri seçib özü üçün gözətçi qoyur.</verse>
        <verse osisID='Ezek.33.3'>Bu gözətçi də ölkənin üstünə qılıncın gəldiyini görəndə şeypur çalıb xalqa xəbərdarlıq edir.</verse>
        <verse osisID='Ezek.33.4'>O zaman kim şeypur səsini eşidib xəbərdarlığa diqqət etməsə və qılınc gəlib onu öldürsə, ölümünün məsuliyyətini özü daşıyır.</verse>
        <verse osisID='Ezek.33.5'>O, şeypur səsini eşitmiş, ancaq xəbərdarlığa diqqət etməmişdir, buna görə də ölümünün məsuliyyətini özü daşıyır. Amma xəbərdarlığa diqqət etsəydi, canını xilas edərdi.</verse>
        <verse osisID='Ezek.33.6'>Lakin gözətçi gələn qılıncı görüb şeypur çalmırsa, xalqa xəbərdarlıq edilmirsə və qılınc da gəlib onlardan birini həlak edirsə, o adam öz təqsirinə görə öldürülmüşdür, ancaq ölümünün məsuliyyətini gözətçinin üzərinə qoyaram. </verse>
        <verse osisID='Ezek.33.7'>Sən ey bəşər oğlu, səni İsrail nəsli üçün gözətçi qoydum. Sən sözü Mənim ağzımdan eşidib Mənim tərəfimdən onlara xəbərdarlıq edəcəksən.</verse>
        <verse osisID='Ezek.33.8'>Pis adama Mən ‹ey pis adam, mütləq öləcəksən› deyəndə sən ona öz yolundan dönmək üçün xəbərdarlıq etməsən, o pis adam öz təqsirinə görə öləcək, ancaq ölümünün məsuliyyətini sənin üzərinə qoyacağam.</verse>
        <verse osisID='Ezek.33.9'>Əgər sən pis adama öz yolundan dönmək üçün xəbərdarlıq etsən, amma o öz yolundan dönməsə, öz təqsirinə görə öləcək, sənsə canını qurtarmış olursan”. </verse>
        <verse osisID='Ezek.33.10'>Sən ey bəşər oğlu, İsrail evinə belə söylə: “Siz deyirsiniz ki, üsyanlarımız və günahlarımız bizi üzür və biz onların içində əriyib yox oluruq. Belə halda necə yaşaya bilərik?”</verse>
        <verse osisID='Ezek.33.11'>Onlara de: “Varlığıma and olsun, pis adamın ölümündən yox, onun öz yolundan dönüb yaşamasından zövq alıram” Xudavənd Rəbb bəyan edir. “Dönün, pis yollarınızdan dönün. Nə üçün öləsiniz, ey İsrail nəsli?” </verse>
        <verse osisID='Ezek.33.12'>Sən ey bəşər oğlu, xalqına mənsub olanlara söylə: “Üsyan etdiyi halda salehin salehliyi onu xilas etməz. Pis adama gəlincə, o öz pisliyindən dönərsə, bundan ötrü həlak olmaz. Saleh adam günah etdiyi halda öz salehliyi ilə yaşaya bilməz.</verse>
        <verse osisID='Ezek.33.13'>Saleh adama ‹əlbəttə, yaşayacaqsan› dediyim zaman o öz salehliyinə güvənib pislik edərsə, saleh işlərindən heç biri yada salınmayacaq və etdiyi pisliyə görə öləcək.</verse>
        <verse osisID='Ezek.33.14'>Pis adama ‹əlbəttə, öləcəksən› dediyim zaman günahından dönüb ədalətli və saleh işlər görərsə –</verse>
        <verse osisID='Ezek.33.15'>girovunu geri verərsə, soyğunçuluqla aldığını geri qaytararsa, pislik etmədən həyatverici qaydalara görə rəftar edərsə, əlbəttə, ölməyib yaşayacaq.</verse>
        <verse osisID='Ezek.33.16'>Bu adamın etdiyi günahlardan heç biri onun əleyhinə yada salınmayacaq. Ədalətli və saleh əməl etdiyi üçün, əlbəttə, yaşayacaq”. </verse>
        <verse osisID='Ezek.33.17'>Ancaq sənin xalqına mənsub olanlar deyir: “Rəbbin yolu düz deyil”. Halbuki onların öz yolları düz deyil.</verse>
        <verse osisID='Ezek.33.18'>Saleh adam öz salehliyindən dönüb pislik edərsə, bundan ötrü öləcək.</verse>
        <verse osisID='Ezek.33.19'>Pis adam öz pisliyindən dönüb ədalətli və saleh əməl etsə, bu əməllərlə yaşayacaq.</verse>
        <verse osisID='Ezek.33.20'>Ancaq siz deyirsiniz: “Rəbbin yolu düz deyil”. Sizin hər birinizi öz əməlinə görə mühakimə edəcəyəm, ey İsrail nəsli!» </verse>
        <verse osisID='Ezek.33.21'>Sürgünlüyümüzün on birinci ilində, onuncu ayın beşinci günü Yerusəlimdən qaçıb qurtulmuş bir nəfər gəlib mənə dedi: «Şəhər zəbt edildi».</verse>
        <verse osisID='Ezek.33.22'>O qaçqın mənim yanıma gəlməmişdən əvvəl axşam vaxtı Rəbbin əli mənim üstümdə idi və mən danışa bilmirdim. Səhər adam yanıma gəlməzdən qabaq Rəbb dilimi açdı, dilim açıldı, artıq danışa bilirdim. </verse>
        <verse osisID='Ezek.33.23'>Onda mənə Rəbbin bu sözü nazil oldu:</verse>
        <verse osisID='Ezek.33.24'>«Ey bəşər oğlu, İsrailin xaraba qalmış şəhərlərində yaşayanlar belə söyləyir: “İbrahim yalqız olduğu halda ölkəni mülk aldı. Biz isə çoxuq, ona görə də ölkə mülk olaraq bizə verilmişdir”.</verse>
        <verse osisID='Ezek.33.25'>Bu sözlərdən ötrü onlara söylə ki, Xudavənd Rəbb belə deyir: “Əti qanı ilə yeyirsiniz, bütlərinizə güvənirsiniz və qan tökürsünüz. Belə olduğu halda ölkəni mülk ala biləcəksinizmi?</verse>
        <verse osisID='Ezek.33.26'>Qılıncınıza arxalanırsınız, iyrənc işlər görürsünüz, hər kəs öz qonşusunun arvadını murdar edir. Belə olduğu halda ölkəni mülk ala biləcəksinizmi?” </verse>
        <verse osisID='Ezek.33.27'>Onlara söylə ki, Xudavənd Rəbb belə deyir: “Varlığıma and olsun ki, xaraba qalan şəhərlərdə yaşayanlar hökmən qılıncla həlak olacaq. Çöldə qalanları yem olsunlar deyə vəhşi heyvanlara verəcəyəm. Qalalarda və mağaralarda olanlar vəbadan öləcək.</verse>
        <verse osisID='Ezek.33.28'>Ölkəni xaraba və sakinsiz qoyacağam. Qürurlandıqları qüdrət heç olacaq. İsrail dağları sakinsiz qalacaq, oradan kimsə keçməyəcək.</verse>
        <verse osisID='Ezek.33.29'>Etdikləri bütün iyrənc işlərdən ötrü ölkəni xaraba və sakinsiz qoyduğum zaman biləcəklər ki, Rəbb Mənəm. </verse>
        <verse osisID='Ezek.33.30'>Sənə gəlincə, ey bəşər oğlu, xalqına mənsub olanlar divarların dibində, evlərin qapısı qarşısında sənin barəndə danışır. Bir-birlərinə deyirlər: ‹Gəl gedək, Rəbb tərəfindən nazil olan sözə qulaq asaq›.</verse>
        <verse osisID='Ezek.33.31'>Xalq hər vaxt olduğu kimi sənin yanına gəlir. Mənim xalqım olduqları halda önündə oturur, sözlərinə qulaq asır, amma dediklərini etmirlər. Dilləri ilə səmimi olduqlarını iddia edirlər, ancaq ürəkləri haram qazanc dalınca gedir.</verse>
        <verse osisID='Ezek.33.32'>Sən onlar üçün gözəl səslə sevgi nəğmələri oxuyan yaxşı bir çalğıçı kimisən. Sözlərinə qulaq asır, ancaq dediklərini etmirlər.</verse>
        <verse osisID='Ezek.33.33'>Lakin bütün bunlar doğru çıxanda – mütləq doğru çıxacaq – aralarında bir peyğəmbər olduğunu başa düşəcəklər”».  </verse>
      </chapter>
      <chapter osisID='Ezek.34'>
        <verse osisID='Ezek.34.1'>
          Mənə Rəbbin bu sözü nazil oldu:</verse>
        <verse osisID='Ezek.34.2'>«Ey bəşər oğlu, peyğəmbərlik et, İsrailin çobanlarına qarşı peyğəmbərlik edib onlara söylə ki, Xudavənd Rəbb belə deyir: “Yalnız özlərini bəsləyən İsrail çobanlarının vay halına! Çobanlar sürünü bəsləməli deyilmi?</verse>
        <verse osisID='Ezek.34.3'>Yağdan yeyir, yundan paltar geyir, bəslənmiş qoyun-keçini kəsirsiniz, ancaq sürünün qayğısına qalmırsınız.</verse>
        <verse osisID='Ezek.34.4'>Zəiflərə qüvvət vermədiniz, xəstə olanı sağaltmadınız, yaralanana sarğı qoymadınız, azanı geri qaytarmadınız, itəni axtarmadınız. Ancaq zor və qəddarlıqla onlara ağalıq etdiniz.</verse>
        <verse osisID='Ezek.34.5'>Onlar da çoban olmadığı üçün dağılışdı və vəhşi heyvanlara yem oldu.</verse>
        <verse osisID='Ezek.34.6'>Mənim sürüm bütün dağları və yüksək təpələri avara dolaşdı. Onlar bütün yer üzünə dağılışdı. Bir soruşan, bir axtaran yox”. </verse>
        <verse osisID='Ezek.34.7'>Buna görə də, ey çobanlar, Rəbbin sözünə qulaq asın.</verse>
        <verse osisID='Ezek.34.8'>Xudavənd Rəbb bəyan edir: “Varlığıma and olsun, indi ki çoban olmadığı üçün sürüm qarət edildi, bütün vəhşi heyvanlara yem oldu, çobanlarım da sürümü axtarmadı və bəsləmədi, ancaq öz-özlərini bəslədi –</verse>
        <verse osisID='Ezek.34.9'>bütün bunlara görə, ey çobanlar, Rəbbin sözünə qulaq asın.</verse>
        <verse osisID='Ezek.34.10'>Xudavənd Rəbb belə deyir: ‹Mən bu çobanların əleyhinəyəm. Sürüm üçün hesab vermələrini tələb edəcəyəm. Sürünü otarmaq işini bir daha onlara həvalə etməyəcəyəm. Artıq çobanlar özlərini bəsləməyəcək. Sürümü onların dişlərindən qurtaracağam, bir daha onlara yem olmayacaqlar›”. </verse>
        <verse osisID='Ezek.34.11'>Çünki Xudavənd Rəbb belə deyir: “Mən Özüm qoyunlarımı soruşub axtaracağam.</verse>
        <verse osisID='Ezek.34.12'>Dağılışmış qoyunlarının arasında olan bir çoban sürüsünü necə yoxlayırsa, Mən də qoyunlarımı eləcə yoxlayacağam. Buludlu və qaranlıq bir gündə ətrafa səpələndikləri hər yerdən onları qurtaracağam.</verse>
        <verse osisID='Ezek.34.13'>Onları xalqların arasından çıxaracağam, ölkələrdən toplayıb öz torpaqlarına gətirəcəyəm. İsrail dağlarında, vadilərdə, ölkənin bütün məskuni yerlərində onları otaracağam.</verse>
        <verse osisID='Ezek.34.14'>Onları gözəl bir otlaqda otaracağam. Yaylaqları İsrailin uca dağları üzərində olacaq. Orada gözəl bir yaylaqda yatacaqlar. İsrail dağları üzərində olan sıx otlaqda otlayacaqlar.</verse>
        <verse osisID='Ezek.34.15'>Sürümü Mən Özüm otaracağam, onları Mən Özüm yatıracağam” Xudavənd Rəbb belə bəyan edir.</verse>
        <verse osisID='Ezek.34.16'>“İtəni axtaracaq, azanı geri qaytaracaq, yaralı olana sarğı qoyacaq, xəstə olana qüvvət verəcək, ancaq harınlayanları və güclü olanları həlak edəcəyəm. Mən qoyunlarımı ədalətlə otaracağam”. </verse>
        <verse osisID='Ezek.34.17'>Siz ey Mənim sürüm, Xudavənd Rəbb belə deyir: “Qoyunla qoyun arasında, qoçlarla təkələr arasında Mən hökm edəcəyəm.</verse>
        <verse osisID='Ezek.34.18'>Gözəl otlaqda otlamağınız sizə az idi ki, otlaqlarınızın qalanını da ayaqlarınız altında tapdalayırsınız? Duru su içməyiniz sizə az idi ki, artığını da ayaqlarınızla bulandırırsınız?</verse>
        <verse osisID='Ezek.34.19'>Mənim qoyunlarım isə sizin ayaqlarınızla tapdaladıqlarınızı yeyir, ayaqlarınızla bulandırdıqlarınızı içir”. </verse>
        <verse osisID='Ezek.34.20'>Buna görə də Xudavənd Rəbb onlara belə deyir: “Mən bəslənmiş qoyunla zəif qoyun arasında hökm edəcəyəm.</verse>
        <verse osisID='Ezek.34.21'>Siz bütün zəif qoyunları böyrünüzlə və çiyninizlə itələyir, kənara çıxarmaq üçün buynuzlarınızla vurursunuz.</verse>
        <verse osisID='Ezek.34.22'>Buna görə də Mən sürümü xilas edəcəyəm. Onlar daha qarət malı olmayacaq və qoyunla qoyun arasında Mən hökm edəcəyəm.</verse>
        <verse osisID='Ezek.34.23'>Başlarına onları otaran yeganə çoban olaraq qulum Davudu qoyacağam. Onları o otaracaq, çobanları da o olacaq.</verse>
        <verse osisID='Ezek.34.24'>Mən Rəbb onların Allahı olacağam, qulum Davud da onların içində rəhbər olacaq” Mən Rəbb bunu söylədim. </verse>
        <verse osisID='Ezek.34.25'>“Onlarla bir sülh əhdi bağlayacağam, ölkədən zərərli heyvanları qovacağam ki, onlar çöldə asayiş içində yaşayıb meşələrdə yatsın.</verse>
        <verse osisID='Ezek.34.26'>Onların özlərinə də, təpəmin ətrafındakı yerlərə də bərəkət verəcəyəm. Yağışı vaxtında yağdıracağam, bərəkətli yağışlar olacaq.</verse>
        <verse osisID='Ezek.34.27'>Çöldəki ağaclar meyvə yetirəcək, torpaq məhsul verəcək. Xalq öz torpağında asayiş içində yaşayacaq. Boyunduruq iplərini qırıb onları qul edənlərin əlindən qurtardığım zaman biləcəklər ki, Rəbb Mənəm.</verse>
        <verse osisID='Ezek.34.28'>Artıq millətlərin qarət malı olmayacaqlar, vəhşi heyvanlar da onları yeməyəcəklər. Asayiş içində yaşayacaqlar, onları qorxudan olmayacaq.</verse>
        <verse osisID='Ezek.34.29'>Onlar üçün şöhrətli bir şitillik yetişdirəcəyəm. Daha ölkədə aclıqdan tələf olmayacaq, millətlərin təhqirlərinə məruz qalmayacaqlar.</verse>
        <verse osisID='Ezek.34.30'>Onda biləcəklər ki, Mən – özlərinin Allahı Rəbb onlarlayam, onlar – İsrail nəsli də Mənim xalqımdır” Xudavənd Rəbb belə bəyan edir. </verse>
        <verse osisID='Ezek.34.31'>“Mənim qoyunlarım, otlağımın qoyunları siz insanlarsınız, Mən də sizin Allahınızam” Xudavənd Rəbb belə bəyan edir».  </verse>
      </chapter>
      <chapter osisID='Ezek.35'>
        <verse osisID='Ezek.35.1'>
            Mənə Rəbbin bu sözü nazil oldu:</verse>
        <verse osisID='Ezek.35.2'>«Ey bəşər oğlu, üzünü Seir dağına çevir və onun əleyhinə peyğəmbərlik edib</verse>
        <verse osisID='Ezek.35.3'>söylə ki, Xudavənd Rəbb belə deyir:  “Ey Seir dağı, Mən sənin əleyhinəyəm.Mən əlimi sənə qarşı uzadacaq,Səni xaraba, sakinsiz bir yerə çevirəcəyəm.</verse>
        <verse osisID='Ezek.35.4'>Şəhərlərini viran edəcəyəm və sən xarabalığa çevriləcəksən.Onda biləcəksən ki, Rəbb Mənəm. </verse>
        <verse osisID='Ezek.35.5'>Sən İsraillilərə həmişə kin bəsləmisən, fəlakətə düşdükləri və cəzalandırıldıqları vaxt zirvəyə yetəndə onları qılınca təslim etmisən”.</verse>
        <verse osisID='Ezek.35.6'>Buna görə də Xudavənd Rəbb bəyan edir: “Varlığıma and olsun ki, səni qana bulaşdıracağam, qan səni izləyəcək, qan tökməkdən imtina etmədiyinə görə qan səni izləyəcək.</verse>
        <verse osisID='Ezek.35.7'>Mən Seir dağını sakinsiz bir yerə və xarabalığa çevirəcəyəm. Oraya gedib-gələnin ayağını kəsəcəyəm.</verse>
        <verse osisID='Ezek.35.8'>Dağlarını ölülərlə dolduracağam, qılıncdan keçirilənlər sənin təpələrində, dərələrində, vadilərində yıxılıb həlak olacaq.</verse>
        <verse osisID='Ezek.35.9'>Səni əbədi olaraq xarabalığa çevirəcəyəm,Şəhərlərində heç kəs yaşamayacaq.Onda biləcəksən ki, Rəbb Mənəm. </verse>
        <verse osisID='Ezek.35.10'>Sən belə söylədin: ‹Rəbb o yerlərdə olsa da, bu iki millət, bu iki ölkə mənim olacaq, onları özümə mülk edəcəyəm›”.</verse>
        <verse osisID='Ezek.35.11'>Buna görə də Xudavənd Rəbb belə bəyan edir: “Varlığıma and olsun ki, xalqıma kin bəslədiyinə görə onlarla necə qəzəb və qısqanclıqla rəftar etdinsə, Mən də səninlə elə rəftar edəcəyəm. Səni mühakimə etdiyim zaman onlara da Özümü göstərəcəyəm.</verse>
        <verse osisID='Ezek.35.12'>O zaman biləcəksən ki, Mən Rəbb İsrail dağlarına qarşı söylədiyin təhqirlərin hamısını eşitmişəm. Sən belə demişdin: ‹Yerlə yeksan oldular, yeyilmək üçün bizə verildilər›.</verse>
        <verse osisID='Ezek.35.13'>Ağzınızla Mənə qarşı qürurla danışdınız, Mənim əleyhimə hörmətsiz sözlər dediniz. Mən Rəbb də bunları eşitdim”. </verse>
        <verse osisID='Ezek.35.14'>Xudavənd Rəbb belə deyir: “Bütün yer üzü sevindiyi halda Mən səni viran edəcəyəm.</verse>
        <verse osisID='Ezek.35.15'>İsrail xalqının irsi yerlə yeksan olanda sən necə sevindinsə, Mən də səninlə elə rəftar edəcəyəm. Ey Seir dağı, viran olacaqsan, bütün Edom da viran olacaq. Onda biləcəklər ki, Rəbb Mənəm”.  </verse>
      </chapter>
      <chapter osisID='Ezek.36'>
        <verse osisID='Ezek.36.1'>
          Sən ey bəşər oğlu, İsrail dağları üçün peyğəmbərlik edib söylə ki, ey İsrail dağları, Rəbbin sözünü eşidin.</verse>
        <verse osisID='Ezek.36.2'>Xudavənd Rəbb belə deyir: “Düşmən sizin barənizdə ‹nə yaxşı, bu qədim təpələr bizim mülkümüz oldu› dedi”.</verse>
        <verse osisID='Ezek.36.3'>Buna görə də peyğəmbərlik edib söylə ki, Xudavənd Rəbb belə deyir: “Sizi viran etdilər, hər tərəfdən sıxışdırıb tapdaladılar, başqa millətlər mülkünüzə sahib oldu, dillərə düşdünüz və xalqın dedi-qodusuna çevrildiniz”.</verse>
        <verse osisID='Ezek.36.4'>Bütün bunlara görə, ey İsrail dağları, Xudavənd Rəbbin sözünü eşidin. Xudavənd Rəbb dağlara, təpələrə, vadilərə, dərələrə, ətrafındakı başqa millətlərə, qarət və kinayə hədəfi olan viran olmuş xarabalıqlara, tərk edilmiş şəhərlərə belə deyir.</verse>
        <verse osisID='Ezek.36.5'>Buna görə də, Xudavənd Rəbb belə deyir: “Başqa millətlərə, xüsusilə bütün Edoma qarşı qızğın qısqanclığımla danışdım. Onlar bütün ürəkləri ilə sevinib həqarət edərək ölkəmə sahib çıxdılar ki, onun otlaqlarını qarət etsinlər”.</verse>
        <verse osisID='Ezek.36.6'>Buna görə də İsrail ölkəsi üçün peyğəmbərlik edib dağlara, təpələrə, vadilərə və dərələrə söylə ki, Xudavənd Rəbb belə deyir: “Millətlərin təhqirinə hədəf olduğunuz üçün qısqanc qəzəbimlə danışdım”.</verse>
        <verse osisID='Ezek.36.7'>Buna görə də Xudavənd Rəbb belə deyir: “And içirəm ki, ətrafınızdakı millətlər də mütləq təhqir olunacaq. </verse>
        <verse osisID='Ezek.36.8'>Ey İsrail dağları, siz qol-budaq atacaq, xalqım İsrail üçün meyvə verəcəksiniz, ona görə ki xalqım İsrail tezliklə öz yurduna qayıdacaq.</verse>
        <verse osisID='Ezek.36.9'>Çünki Mən sizin tərəfinizdəyəm, sizə tərəf dönəcəyəm. Torpağınız şumlanıb əkiləcək.</verse>
        <verse osisID='Ezek.36.10'>Ölkənizdə adamların sayını, bəli, bütün İsrail nəslinin sayını çoxaldacağam. Şəhərlər məskunlaşacaq, xarabalıqlar abad ediləcək.</verse>
        <verse osisID='Ezek.36.11'>Ölkənizdə adamların və heyvanların sayını çoxaldacağam, törəyib çoxalacaqlar. Keçmişdə olduğu kimi ölkənizi insanlarla məskunlaşdıracaq və sizə əvvəlkindən də artıq yaxşılıq edəcəyəm. Onda biləcəksiniz ki, Rəbb Mənəm.</verse>
        <verse osisID='Ezek.36.12'>Ölkənizdə xalqım İsraildən olan insanları gəzdirəcəyəm və onlar sizə sahib olacaq. Siz də onların irsi olacaqsınız. Onları bir daha övladlarından məhrum etməyəcəksiniz”. </verse>
        <verse osisID='Ezek.36.13'>Xudavənd Rəbb belə deyir: “Ey ölkə, insanlar sənə adam yeyən, millətini övladdan məhrum edən bir ölkə deyir.</verse>
        <verse osisID='Ezek.36.14'>Ancaq bundan sonra sən daha adam yeməyəcək, millətini övladdan məhrum etməyəcəksən” Xudavənd Rəbb belə bəyan edir.</verse>
        <verse osisID='Ezek.36.15'>“Artıq Mən millətlərin təhqirlərini eşitdirməyəcəyəm, daha xalqların kinayəsinə düçar olmayacaqsan. Millətini bir daha büdrətməyinə izin verməyəcəyəm” Xudavənd Rəbb belə bəyan edir». </verse>
        <verse osisID='Ezek.36.16'>Mənə Rəbbin sözü nazil oldu:</verse>
        <verse osisID='Ezek.36.17'>«Ey bəşər oğlu, İsrail nəsli öz torpağında yaşayanda adət və əməlləri ilə onu murdar etdi. Onların adətləri Mənim önümdə qadının aybaşı olduğu vaxtdakı murdarlığı kimi idi.</verse>
        <verse osisID='Ezek.36.18'>Mən də qəzəbimi onların üstünə tökdüm, çünki ölkədə qan tökdülər, bütləri ilə onu murdar etdilər.</verse>
        <verse osisID='Ezek.36.19'>Onları millətlər arasına yaydım, ölkələr arasına səpələndilər. Onları adətlərinə və əməllərinə görə mühakimə etdim.</verse>
        <verse osisID='Ezek.36.20'>Millətlərin arasında, getdikləri hər yerdə müqəddəs adımı ləkələdilər. Çünki onlar üçün belə deyildi: “Bu xalq Rəbbin xalqı olduğu halda ölkəsindən çıxmağa məcbur oldu”.</verse>
        <verse osisID='Ezek.36.21'>İsrail nəslinin getdiyi millətlər arasında ləkələdiyi müqəddəs adımın izzətdən düşməsi üçün təəssüfləndim. </verse>
        <verse osisID='Ezek.36.22'>Buna görə də İsrail nəslinə söylə ki, Xudavənd Rəbb belə deyir: “Ey İsrail nəsli, bunu sizin naminizə deyil, ancaq getdiyiniz millətlər arasında ləkələdiyiniz müqəddəs adım naminə edirəm.</verse>
        <verse osisID='Ezek.36.23'>Millətlər arasında ləkələdiyiniz böyük adımın müqəddəsliyini yenə göstərəcəyəm. Millətlərin gözü önündə sizin içinizdə müqəddəsliyimi göstərən zaman biləcəklər ki, Rəbb Mənəm” Xudavənd Rəbb belə bəyan edir.</verse>
        <verse osisID='Ezek.36.24'>“Çünki sizi millətlərin arasından götürəcək, bütün ölkələrdən toplayacaq və öz torpağınıza gətirəcəyəm.</verse>
        <verse osisID='Ezek.36.25'>Üstünüzə təmiz su səpəcəyəm, pak olacaqsınız. Sizi bütün murdarlıqlarınızdan və bütlərinizdən təmizləyəcəyəm.</verse>
        <verse osisID='Ezek.36.26'>Mən sizə yeni ürək verəcək, daxilinizə yeni ruh qoyacağam. Köksünüzdən daş ürəyi çıxarıb sizə ətdən olan ürək verəcəyəm.</verse>
        <verse osisID='Ezek.36.27'>Öz Ruhumu sizin daxilinizə qoyacağam. Elə edəcəyəm ki, siz qaydalarıma görə rəftar edəsiniz, hökmlərimə diqqətlə riayət edəsiniz.</verse>
        <verse osisID='Ezek.36.28'>O zaman atalarınıza verdiyim ölkədə yaşayacaqsınız. Siz Mənim xalqım, Mən də sizin Allahınız olacağam.</verse>
        <verse osisID='Ezek.36.29'>Sizi bütün murdarlıqlarınızdan xilas edəcəyəm. Buğdaya əmr edib onu çoxaldacaq, üstünüzə aclıq gətirməyəcəyəm.</verse>
        <verse osisID='Ezek.36.30'>Bir daha millətlər içində aclıq rüsvayçılığını çəkməyəsiniz deyə ağacın meyvəsini, tarlanın məhsulunu çoxaldacağam.</verse>
        <verse osisID='Ezek.36.31'>O zaman pis əməllərinizi, xeyirsiz işlərinizi yada salacaqsınız. Təqsirlərinizdən və iyrənc işlərinizdən ötrü özünüzdən iyrənəcəksiniz.</verse>
        <verse osisID='Ezek.36.32'>Bilin ki, bunu sizin naminizə etmirəm” Xudavənd Rəbb belə bəyan edir, “adətlərinizdən utanıb xəcalət çəkin, ey İsrail nəsli!” </verse>
        <verse osisID='Ezek.36.33'>Xudavənd Rəbb belə deyir: “Sizi bütün təqsirlərinizdən təmizlədiyim vaxt şəhərləri məskunlaşdıracaq, xaraba yerləri abad edəcəyəm.</verse>
        <verse osisID='Ezek.36.34'>Boş qalmış ölkə şumlanacaq, halbuki hər yoldan keçənin nəzərində o bir viranə idi.</verse>
        <verse osisID='Ezek.36.35'>Onda deyəcəklər: ‹Viran olan bu torpaq Eden bağı kimi oldu. Xaraba və viran qalmış, dağıdılmış şəhərlərin istehkamları tikildi, onların içində adamlar yaşayır›.</verse>
        <verse osisID='Ezek.36.36'>Onda ətrafınızda qalan millətlər biləcək ki, dağıdılmış yerləri Mən Rəbb tikdim, çölə çevrilmiş yerləri Mən abad etdim. Mən Rəbb bunu söylədim və hökmən yerinə yetirəcəyəm”. </verse>
        <verse osisID='Ezek.36.37'>Xudavənd Rəbb belə deyir: “Mən İsrail nəslinin xahişini qəbul edib onlar üçün bunu edəcəyəm: əhalisini sürü kimi çoxaldacağam.</verse>
        <verse osisID='Ezek.36.38'>Bayram günlərində Yerusəlimdə qurbanlıq heyvan sürüləri necə çox olursa, viran edilmiş şəhərlər də eləcə insan sürüləri ilə dolu olacaq. Onda biləcəklər ki, Rəbb Mənəm”».  </verse>
      </chapter>
      <chapter osisID='Ezek.37'>
        <verse osisID='Ezek.37.1'>
          Rəbbin əli üzərimdə idi. Rəbb Öz Ruhu ilə məni bayıra çıxarıb vadinin ortasına qoydu. Vadi sümüklərlə dolu idi.</verse>
        <verse osisID='Ezek.37.2'>O məni onların üstündə gəzdirib hər tərəfə apardı. Gördüm ki, vadinin üstündə saysız-hesabsız sümük var. Onlar bərk qurumuşdu.</verse>
        <verse osisID='Ezek.37.3'>Rəbb mənə dedi: «Ey bəşər oğlu, bu sümüklər dirilə bilərmi?» Mən cavab verdim: «Ey Xudavənd Rəbb, bunu Sən bilirsən».</verse>
        <verse osisID='Ezek.37.4'>O mənə dedi: «Bu sümüklər üçün peyğəmbərlik edib onlara söylə ki, ey quru sümüklər, Rəbbin sözünü eşidin.</verse>
        <verse osisID='Ezek.37.5'>Xudavənd Rəbb bu sümüklərə belə deyir: “Mən sizin daxilinizə ruh qoyacağam və siz diriləcəksiniz.</verse>
        <verse osisID='Ezek.37.6'>Üstünüzə vətərlər qoyacaq, ət bitirəcək, sizi dəri ilə örtəcəyəm, daxilinizə ruh qoyacağam və siz diriləcəksiniz. Onda biləcəksiniz ki, Rəbb Mənəm”». </verse>
        <verse osisID='Ezek.37.7'>Mənə əmr olunduğu kimi peyğəmbərlik etdim. Mən peyğəmbərlik edərkən bir gurultu qopdu, bir taqqıltı eşidildi. Sümüklər yaxınlaşdı, sümük sümüyə bitişdi.</verse>
        <verse osisID='Ezek.37.8'>Mən baxıb gördüm ki, onların üstünə vətərlər gəldi, ət bitdi, bunları isə dəri örtdü. Ancaq onlarda nəfəs yox idi.</verse>
        <verse osisID='Ezek.37.9'>Rəbb mənə dedi: «Ey bəşər oğlu, nəfəs üçün peyğəmbərlik et, peyğəmbərlik edib nəfəsə söylə ki, Xudavənd Rəbb belə deyir: “Ey nəfəs, küləyin əsdiyi dörd səmtdən gəl, bu öldürülən adamların üzərinə üfür ki, dirilsinlər”».</verse>
        <verse osisID='Ezek.37.10'>Mənə əmr olunduğu kimi peyğəmbərlik etdim. Nəfəs onların daxilinə girdi və onlar dirilib ayaq üstə qalxdı. Çox böyük bir kütlə yarandı. </verse>
        <verse osisID='Ezek.37.11'>Rəbb mənə dedi: «Ey bəşər oğlu, bu sümüklər bütün İsrail nəslinin rəmzidir. Onlar belə deyir: “Sümüklərimiz qurudu, ümidimiz yox oldu, işimiz bitdi”.</verse>
        <verse osisID='Ezek.37.12'>Buna görə də peyğəmbərlik edib onlara söylə ki, Xudavənd Rəbb belə deyir: “Ey xalqım, Mən qəbirlərinizi açıb sizi oradan çıxaracaq və İsrail torpağına gətirəcəyəm.</verse>
        <verse osisID='Ezek.37.13'>Ey xalqım, Mən qəbirlərinizi açanda, sizi qəbirlərinizdən çıxaranda biləcəksiniz ki, Rəbb Mənəm.</verse>
        <verse osisID='Ezek.37.14'>Mən daxilinizə Öz Ruhumu qoyacağam və siz diriləcəksiniz. Sizi öz torpağınıza yerləşdirəcəyəm. Onda biləcəksiniz ki, Mən Rəbb bunu söylədim və hökmən yerinə yetirəcəyəm” Rəbb belə bəyan edir». </verse>
        <verse osisID='Ezek.37.15'>Mənə Rəbbin bu sözü nazil oldu:</verse>
        <verse osisID='Ezek.37.16'>«Sən ey bəşər oğlu, əlinə bir əsa götür və onun üstünə “Yəhuda və müttəfiqləri olan İsrail övladları” sözlərini yaz. Sonra başqa bir əsa götür və onun üstünə “Yusif və müttəfiqləri olan bütün İsrail nəsli” sözlərini yaz. Bu, Efrayimin əsasıdır.</verse>
        <verse osisID='Ezek.37.17'>Bu əsaları bir-birinin üstünə qoyaraq öz əlində birləşdir. Elə et ki, əlində bir əsa olsun.</verse>
        <verse osisID='Ezek.37.18'>Əgər sənin xalqına mənsub olanlar “Etdiklərinin mənası nədir, bizə bildirməzsən?” deyə soruşsa,</verse>
        <verse osisID='Ezek.37.19'>onlara söylə ki, Xudavənd Rəbb belə deyir: “Efrayimin əlindəki əsanı – Yusif və onun müttəfiqləri olan İsrail qəbilələrinin əsasını götürərək Yəhudanın əsası ilə birləşdirib bir əsa edəcəyəm. Onlar əlimdə bir olacaq.</verse>
        <verse osisID='Ezek.37.20'>Üstünə yazı yazdığın əsaları onların görə biləcəyi şəkildə əlində tut.</verse>
        <verse osisID='Ezek.37.21'>Sonra onlara söylə ki, Xudavənd Rəbb belə deyir: İsrail övladlarını yanlarına getdikləri millətlərin arasından götürəcək, onları hər yerdən toplayıb öz torpaqlarına qaytaracağam.</verse>
        <verse osisID='Ezek.37.22'>Onları ölkədə, İsrail dağları üzərində vahid bir millət edəcəyəm. Hamısının vahid padşahı olacaq. Daha iki ayrı millət olmayacaq, iki padşahlığa bölünməyəcəklər.</verse>
        <verse osisID='Ezek.37.23'>Artıq bütləri, iyrənc şeyləri və üsyanları ilə özlərini murdar etməyəcəklər. Onları yaşadıqları və içində günah etdikləri yerlərdən qurtarıb pak edəcəyəm. Onlar Mənim xalqım, Mən də onların Allahı olacağam. </verse>
        <verse osisID='Ezek.37.24'>Qulum Davud onların padşahı olacaq, onların hamısına vahid çoban olacaq. Onlar Mənim hökmlərimə görə rəftar edəcək, qaydalarımı saxlayıb yerinə yetirəcək.</verse>
        <verse osisID='Ezek.37.25'>Qulum Yaquba verdiyim, atalarının yaşadıqları ölkədə yaşayacaqlar, özləri, oğulları və nəvələri əbədi olaraq orada yaşayacaq. Qulum Davud da əbədi olaraq onların rəhbəri olacaq.</verse>
        <verse osisID='Ezek.37.26'>Mən onlarla sülh əhdi bağlayacağam. Bu onlarla əbədi bir əhd olacaq. Onları orada yerləşdirəcək və saylarını çoxaldacağam. Müqəddəs məkanımı əbədi olaraq onların arasında quracağam.</verse>
        <verse osisID='Ezek.37.27'>Mənim məskənim onların arasında olacaq. Mən onların Allahı, onlar da Mənim xalqım olacaq.</verse>
        <verse osisID='Ezek.37.28'>Müqəddəs məkanım əbədi olaraq onların arasında yerləşəndə millətlər biləcək ki, İsraili təqdis edən Mən Rəbbəm”».  </verse>
      </chapter>
      <chapter osisID='Ezek.38'>
        <verse osisID='Ezek.38.1'>
          Mənə Rəbbin bu sözü nazil oldu:</verse>
        <verse osisID='Ezek.38.2'>«Ey bəşər oğlu, Maqoq ölkəsindən olan Roşun, Meşekin və Tuvalın rəhbəri Qoqa üz tut və onun əleyhinə peyğəmbərlik edib söylə ki,</verse>
        <verse osisID='Ezek.38.3'>Xudavənd Rəbb belə deyir: “Ey Roşun, Meşekin və Tuvalın rəhbəri Qoq, Mən sənin əleyhinəyəm.</verse>
        <verse osisID='Ezek.38.4'>Səni geri qaytaracağam, çənələrinə çəngəllər taxacağam. Səni, bütün ordunu, atları, tam təchiz olunmuş atlıları, hamısı qalxan, sipər və qılıncla silahlanmış böyük qoşunu qovub çıxaracağam.</verse>
        <verse osisID='Ezek.38.5'>Onlarla birgə hamısı qalxan və dəbilqəyə bürünmüş Farsları, Kuşluları, Putluları,</verse>
        <verse osisID='Ezek.38.6'>Qomeri və onun bütün qoşunlarını, ucqar şimaldan Toqarma nəslini və onun bütün qoşunlarını, bunlarla birgə bir çox xalqları qovub çıxaracağam. </verse>
        <verse osisID='Ezek.38.7'>Hazır ol! Ətrafında toplanmış böyük bir qoşunla birgə hazırlaş. Onları sən qoruyacaqsan.</verse>
        <verse osisID='Ezek.38.8'>Uzun müddət sonra döyüşə çağırılacaqsan. Gələcək illərdə qılıncdan qurtulub rahatlanan ölkəyə hücum edəcəksən. O ölkənin sakinləri çoxlu xalq içindən İsrail dağlarına toplanmışdı. Bu dağlar həmişə xarabalıq idi, ancaq indi sakinləri xalqlar arasından geri qaytarılacaq və hamısı asayiş içində yaşayacaq.</verse>
        <verse osisID='Ezek.38.9'>Sən, bütün qoşunun və səninlə birgə bir çox xalq çıxıb tufan kimi gələcəksiniz, ölkənin üzərini tutan buluda bənzəyəcəksiniz”. </verse>
        <verse osisID='Ezek.38.10'>Xudavənd Rəbb belə deyir: “O gün ağlına bəzi düşüncələr gələcək, pis niyyətlər qurub</verse>
        <verse osisID='Ezek.38.11'>deyəcəksən: ‹Divarsız kəndləri olan bir ölkəyə hücum edib asayiş və əmin-amanlıq içində yaşayan adamların üstünə gedəcəyəm. Bu kəndlərin hamısı divarsızdır, darvazaları da, sürgüləri də yoxdur.</verse>
        <verse osisID='Ezek.38.12'>Viran olmuş şəhərlərdə yaşayan xalqı qarət edib malını talayacağam›. Sürüsü və malı olan, dünyanın ortasında yaşayan bu millətlərin arasından toplanmış xalqa qarşı əlini uzadacaqsan.</verse>
        <verse osisID='Ezek.38.13'>Səba, Dedan, Tarşiş tacirləri və bütün kəndlərinin əhalisi sənə deyəcək: ‹Qarət üçünmü gəldin? Talan etmək, qızıl-gümüş götürmək, mal-qara və əşya aparmaq, bol qənimət ələ keçirmək üçünmü qoşun topladın?›” </verse>
        <verse osisID='Ezek.38.14'>Buna görə də, ey bəşər oğlu, peyğəmbərlik edib Qoqa söylə ki, Xudavənd Rəbb belə deyir: “O gün xalqım İsrail asayiş içində yaşayanda bunu dərk etməyəcəksinizmi?</verse>
        <verse osisID='Ezek.38.15'>Sən və özünlə birgə bir çox xalqlardan olan və hamısı ata minmiş böyük bir qoşun, güclü bir ordu öz yerindən – uzaq şimaldan gələcəksən.</verse>
        <verse osisID='Ezek.38.16'>Ölkəni bürüyən bir bulud kimi xalqım İsrailin üstünə hücum edəcəksən. Ey Qoq, gələcəkdə səni öz ölkəmin üstünə gətirəcəyəm ki, gözləri önündə müqəddəsliyimi sənin vasitənlə göstərdiyim zaman millətlər məni tanıya bilsin”. </verse>
        <verse osisID='Ezek.38.17'>Xudavənd Rəbb belə deyir: “Məgər sən qədim zamanlarda İsrail peyğəmbərləri vasitəsilə haqqında danışdığım adam deyilsən? Bu peyğəmbərlər o zaman səni onların üstünə gətirəcəyim barədə illərlə peyğəmbərlik etdi.</verse>
        <verse osisID='Ezek.38.18'>O gün Qoq İsrail torpağına hücum etdiyi gün qəzəbim alovlanacaq” deyir Xudavənd Rəbb.</verse>
        <verse osisID='Ezek.38.19'>“Qısqanclığımla və şiddətli qəzəbimlə deyirəm ki, o gün İsrail torpağında böyük bir zəlzələ olacaq.</verse>
        <verse osisID='Ezek.38.20'>Dənizdəki balıqlar, göydəki quşlar, çöldəki heyvanlar, yerdə sürünən bütün canlılar və yer üzündəki bütün insanlar önümdə titrəyəcək. Dağlar yerlə yeksan olacaq, sıldırım qayalar uçacaq, bütün divarlar yıxılacaq.</verse>
        <verse osisID='Ezek.38.21'>Bütün dağlarımda qılıncı Qoqun üstünə getməyə çağıracağam” Xudavənd Rəbb belə bəyan edir, “hər kəs bir-birinin üstünə qılınc çəkəcək.</verse>
        <verse osisID='Ezek.38.22'>Üstünə vəba gətirib qanını tökərək onu cəzalandıracağam. Onun, ordularının və yanında gələn çoxlu xalqın üstünə leysan yağış, iri dolu dənələri, od və kükürd yağdıracağam.</verse>
        <verse osisID='Ezek.38.23'>Beləcə əzəmətimi və müqəddəsliyimi göstərəcək, bir çox millətlərin gözü önündə Özümü tanıdacağam. Onda biləcəklər ki, Rəbb Mənəm”.  </verse>
      </chapter>
      <chapter osisID='Ezek.39'>
        <verse osisID='Ezek.39.1'>
          Sən ey bəşər oğlu, Qoqun əleyhinə peyğəmbərlik edib söylə ki, Xudavənd Rəbb belə deyir: “Ey Roşun, Meşekin və Tuvalın rəhbəri Qoq, Mən sənin əleyhinəyəm.</verse>
        <verse osisID='Ezek.39.2'>Səni geri qaytarıb aparacağam, uzaq şimaldan çıxaracağam və İsrail dağları üzərinə gətirəcəyəm.</verse>
        <verse osisID='Ezek.39.3'>Sol əlindən kamanını, sağ əlindən oxlarını vurub salacağam.</verse>
        <verse osisID='Ezek.39.4'>Sən bütün ordularınla, yanında olan xalqlarla birgə İsrail dağları üzərində həlak olacaqsan. Səni qida olmaq üçün hər cür yırtıcı quşa və vəhşi heyvanlara verəcəyəm.</verse>
        <verse osisID='Ezek.39.5'>Açıq çöldə həlak olacaqsan, çünki Mən bunu söylədim, Xudavənd Rəbb belə bəyan edir.</verse>
        <verse osisID='Ezek.39.6'>Mən Maqoqun və sahil ölkələrində əmin-amanlıq içində yaşayanların üstünə od göndərəcəyəm. Onda biləcəklər ki, Rəbb Mənəm. </verse>
        <verse osisID='Ezek.39.7'>Xalqım İsrailin arasında müqəddəs adımı tanıdacağam, artıq müqəddəs adımın ləkələnməsinə izin verməyəcəyəm. Onda millətlər biləcəklər ki, Mən Rəbbəm, İsraildə Müqəddəs Olanam.</verse>
        <verse osisID='Ezek.39.8'>Budur, o vaxt gəlir və mütləq baş verəcək” Xudavənd Rəbb belə bəyan edir, “bu gün Mənim dediyim gündür. </verse>
        <verse osisID='Ezek.39.9'>Onda İsrail şəhərlərində yaşayanlar çıxıb od qalayacaq. Silahlarını, qalxanlarını, sipərlərini, kamanlarını, oxlarını, toppuzlarını və nizələrini bu odda yandıracaqlar. Onları yeddi il ərzində yandıracaqlar.</verse>
        <verse osisID='Ezek.39.10'>Çöldən odun daşımayacaq, meşələrdən ağac kəsməyəcəklər, çünki silahlarla od qalayacaqlar. Onları qarət edənləri qarət edəcək, mallarını talan edənləri talan edəcəklər” Xudavənd Rəbb belə bəyan edir. </verse>
        <verse osisID='Ezek.39.11'>“O gün Duz dənizinin şərqində, Səyyahlar dərəsində Qoqa İsraildə bir qəbiristanlıq verəcəyəm. Orada Qoq və bütün qoşunu basdırılacaq. Bu yerə Hamon-Qoq  dərəsi deyiləcək. Oradan yol keçənlərin qabağı kəsiləcək.</verse>
        <verse osisID='Ezek.39.12'>Ölkəni təmizləmək üçün İsrail nəsli yeddi ay onları basdırmaqla məşğul olacaq.</verse>
        <verse osisID='Ezek.39.13'>Onları bütün ölkə xalqı basdıracaq. Mənim izzətləndiyim gün onlar üçün əlamətdar olacaq” Xudavənd Rəbb belə bəyan edir.</verse>
        <verse osisID='Ezek.39.14'>“Ölkəni təmizləmək üçün adamlara iş tapşırılacaq. Bəziləri ölkəni dayanmadan dolaşacaq, bəziləri isə yerdə qalan cəsədləri basdıracaq. Yeddi aydan sonra axtarışlara başlayacaqlar.</verse>
        <verse osisID='Ezek.39.15'>Bu adamlar ölkənin hər yerini dolaşacaq. İnsan sümüyü görəndə qəbirqazanlar onu Hamon-Qoq dərəsində basdırana qədər yanına bir nişan qoyacaq.</verse>
        <verse osisID='Ezek.39.16'>Orada Hamona adlı bir şəhər olacaq. Beləcə ölkəni təmizləyəcəklər”. </verse>
        <verse osisID='Ezek.39.17'>Sən ey bəşər oğlu, Xudavənd Rəbb belə deyir: “Hər cür quşa və hər cür vəhşi heyvana söylə ki, toplaşıb gəlsinlər. Sizin üçün kəsəcəyim qurbanın – İsrail dağları üzərindəki böyük qurbanın yanına hər tərəfdən yığılın. Orada ət yeyib qan içəcəksiniz.</verse>
        <verse osisID='Ezek.39.18'>Başanın bəslənmiş heyvanlarının – qoçların, quzuların, təkələrin və buğaların ətini yeyib qanını içdiyiniz kimi igidlərin ətini yeyəcək, dünya rəhbərlərinin qanını içəcəksiniz.</verse>
        <verse osisID='Ezek.39.19'>Sizin üçün kəsdiyim qurbandan doyunca yağ yeyəcək, sərxoş olunca qan içəcəksiniz.</verse>
        <verse osisID='Ezek.39.20'>Süfrəmdə atlardan, süvarilərdən, igidlərdən və hər cür əsgərdən bol-bol yeyib-doyacaqsınız” Xudavənd Rəbb belə bəyan edir. </verse>
        <verse osisID='Ezek.39.21'>“İzzətimi millətlər arasında göstərəcəyəm. Bütün millətlər onlara verdiyim cəzanı və üstlərinə qoyduğum əlimi görəcək.</verse>
        <verse osisID='Ezek.39.22'>Bu gündən sonra İsrail nəsli biləcək ki, onların Allahı Rəbb Mənəm.</verse>
        <verse osisID='Ezek.39.23'>Onda millətlər biləcək ki, İsrail nəsli öz təqsirlərindən ötrü sürgünə getdi. Çünki onlar Mənə xəyanət etdi, Mən onlardan üz döndərdim, onları düşmənlərinə təslim etdim, hamısı qılıncla həlak oldu.</verse>
        <verse osisID='Ezek.39.24'>Murdarlıqlarına və üsyanlarına görə onlarla rəftar etdim, onlardan üz döndərdim”. </verse>
        <verse osisID='Ezek.39.25'>Buna görə Xudavənd Rəbb belə deyir: “Yaqub nəslindən sürgün olunanları indi geri qaytaracaq, bütün İsrail nəslinə rəhm edəcək və müqəddəs adım naminə qısqanc olacağam.</verse>
        <verse osisID='Ezek.39.26'>Torpaqlarında əmin-amanlıq içində yaşayanda, onları qorxudan bir kəs olmayanda rüsvayçılıqlarını və Mənə etdikləri bütün xəyanətləri unudacaqlar.</verse>
        <verse osisID='Ezek.39.27'>Onları xalqlar arasından geri qaytarıb düşmən ölkələrindən topladığım zaman çoxlu millətin gözü önündə, onların arasında müqəddəs tutulacağam.</verse>
        <verse osisID='Ezek.39.28'>Onda biləcəklər ki, onların Allahı Rəbb Mənəm. Çünki onları millətlər arasına sürgünə göndərdim. Amma öz torpaqlarına da qaytaracağam, artıq heç birini qaldığı ölkəsində qoyub getməyəcəyəm.</verse>
        <verse osisID='Ezek.39.29'>Bir daha onlardan üz döndərməyəcəyəm, çünki İsrail nəsli üzərinə Öz Ruhumu tökəcəyəm” Xudavənd Rəbb belə bəyan edir».  </verse>
      </chapter>
      <chapter osisID='Ezek.40'>
        <verse osisID='Ezek.40.1'>
          Sürgünlüyümüzün iyirmi beşinci ilində, birinci ayın onuncu günü, Yerusəlim şəhərinin süqutunun on dördüncü ili – həmin o gün Rəbbin əli mənim üstümdə idi. O məni oraya apardı.</verse>
        <verse osisID='Ezek.40.2'>Görüntüdə Allah məni İsrail ölkəsinə aparıb çox uca bir dağın başına qoydu. Dağın cənubunda şəhərə bənzər tikililər var idi.</verse>
        <verse osisID='Ezek.40.3'>Allah məni oraya apardı. Mən orada görünüşcə tunca bənzər adam gördüm. Onun əlində bir kətan ip və ölçmək üçün bir qamış var idi. O, darvazada durmuşdu.</verse>
        <verse osisID='Ezek.40.4'>O adam mənə dedi: «Ey bəşər oğlu, gözünlə görüb, qulağınla eşit və sənə göstərəcəyim hər şeyə yaxşı-yaxşı bax. Ona görə buraya gətirildin ki, bunları sənə göstərim. Gördüyün hər şeyi İsrail nəslinə bildir». </verse>
        <verse osisID='Ezek.40.5'>Mən məbədi hər tərəfdən əhatəyə alan bir divar gördüm. Ölçmək üçün o adamın əlində olan qamışın uzunluğu altı qulac idi. Hər qulaca bir ovuc uzunluq əlavə edilmişdi.  O adam divarı ölçdü: qalınlığı bir qamış, hündürlüyü bir qamış idi.</verse>
        <verse osisID='Ezek.40.6'>Sonra şərqə tərəf olan darvazaya tərəf getdi və onun pilləkənləri ilə yuxarı qalxdı. Darvazanın kandarını ölçdü: eni bir qamış idi. Bir kandarın eni bir qamış idi.</verse>
        <verse osisID='Ezek.40.7'>Keşikçi otaqlarının hər birinin uzunluğu və eni bir qamış idi. Keşikçi otaqlarının arası beş qulac idi. Məbədə baxan eyvanın yanındakı darvaza kandarı bir qamış uzunluğunda idi.</verse>
        <verse osisID='Ezek.40.8'>Sonra o, darvaza eyvanını ölçdü:</verse>
        <verse osisID='Ezek.40.9'>eni səkkiz qulac idi. Yan taxtaların qalınlığı iki qulac idi. Darvaza eyvanı məbədə baxırdı.</verse>
        <verse osisID='Ezek.40.10'>Şərq darvazasının hər iki yanında üç-üç keşikçi otağı var idi. Üçünün də ölçüsü bir idi. Hər iki tərəfdə olan bölmə divarlarının da ölçüsü bir idi.</verse>
        <verse osisID='Ezek.40.11'>O, darvazanın astanasının enini ölçdü: on qulac idi. Darvazanın uzunluğu isə on üç qulac idi.</verse>
        <verse osisID='Ezek.40.12'>Hər iki tərəfdə olan keşikçi otaqlarının qarşısında bir qulac yüksəkliyində bir-bir arakəsmə var idi. Hər iki tərəfdə keşikçi otaqları dördbucaqlı idi. Kənarları hər tərəfdən altı qulac idi.</verse>
        <verse osisID='Ezek.40.13'>Sonra o, darvazanın enini – girişləri bir-birinin qarşısında olan keşikçi otaqlarının arxa divarlarının arasını ölçdü: iyirmi beş qulac idi.</verse>
        <verse osisID='Ezek.40.14'>Sütunları ölçdü: altmış qulac idi. Darvazanın ətrafındakı həyət sütunlara qədər uzanırdı.</verse>
        <verse osisID='Ezek.40.15'>Darvazanın astanasından eyvanın sonuna qədər məsafə əlli qulac idi.</verse>
        <verse osisID='Ezek.40.16'>Darvazanın içəri tərəfinin hər yanında keşikçi otaqlarının və bölmə divarlarının içəriyə baxan qəfəsli pəncərələri var idi. Eyvanlarda da belə idi. Hər yanın içəri tərəfindən pəncərələr var idi. Bölmə divarları üzərində xurma ağacı təsvirləri var idi. </verse>
        <verse osisID='Ezek.40.17'>O adam məni bayır həyətə gətirdi. Orada bayır həyəti əhatəyə alan otaqlar və daş yol var idi. Daş yol boyunca otuz otaq var idi.</verse>
        <verse osisID='Ezek.40.18'>Darvazaların hər iki tərəfindəki daş yolun eni qapıların uzunluğu qədər idi. Bu, aşağı daş yol idi.</verse>
        <verse osisID='Ezek.40.19'>O adam həyətin enini aşağı darvazadan içəri həyətin darvazasına qədər ölçdü: şərqdə və şimalda olan məsafə yüz qulac idi. </verse>
        <verse osisID='Ezek.40.20'>O adam bayır həyətin şimala baxan darvazasının uzunluğunu və enini ölçdü.</verse>
        <verse osisID='Ezek.40.21'>Buranın hər iki tərəfində üç-üç keşikçi otağı var idi. Bölmə divarları və eyvanları birinci darvazanın ölçüsünə bərabər idi: uzunluğu əlli qulac, eni iyirmi beş qulac idi.</verse>
        <verse osisID='Ezek.40.22'>Pəncərələrin, eyvanın və xurma ağacı təsvirlərinin ölçüsü şərqə baxan darvazanın ölçüsünə bərabər idi. Oraya yeddi pilləkənlə çıxırdılar, bunların qarşısında eyvan var idi.</verse>
        <verse osisID='Ezek.40.23'>Şərq darvazasında olduğu kimi şimal darvazasına da baxan bir içəri həyət darvazası var idi. O adam bu iki darvaza arasındakı məsafəni ölçdü: yüz qulac idi. </verse>
        <verse osisID='Ezek.40.24'>O adam məni cənuba doğru apardı. Orada cənuba baxan bir darvaza gördüm. O, darvazanın yan taxtalarını və eyvanı ölçdü: ölçüləri o birilərinin ölçülərinə bərabər idi.</verse>
        <verse osisID='Ezek.40.25'>O birilərində olduğu kimi bu darvaza ilə eyvanın hər tərəfində də pəncərələr var idi. Eyvanın uzunluğu əlli qulac, eni iyirmi beş qulac idi.</verse>
        <verse osisID='Ezek.40.26'>Oraya yeddi pilləkənlə çıxırdılar. Bunların qarşısında eyvan var idi. Darvazanın yan taxtaları hər iki tərəfdən bir xurma ağacı təsviri ilə bəzənmişdi.</verse>
        <verse osisID='Ezek.40.27'>İçəri həyətin cənuba baxan bir darvazası var idi. O adam bu içəri darvazadan cənuba baxan darvazaya qədər olan məsafəni ölçdü: yüz qulac idi. </verse>
        <verse osisID='Ezek.40.28'>O adam məni cənub darvazasından içəri həyətə apardı. Cənub darvazasını ölçdü: ölçüləri o birilərinin ölçülərinə bərabər idi.</verse>
        <verse osisID='Ezek.40.29'>Keşikçi otaqlarının, bölmə divarlarının və eyvanın ölçüləri o birilərinin ölçülərinə bərabər idi. Darvaza ilə eyvanın hər tərəfində pəncərələr var idi. Darvazanın uzunluğu əlli qulac, eni iyirmi beş qulac idi.</verse>
        <verse osisID='Ezek.40.30'>Hər tərəfdə uzunluğu iyirmi beş qulac, eni beş qulac olan eyvanlar var idi.</verse>
        <verse osisID='Ezek.40.31'>Eyvanı bayır həyətə baxırdı. Darvazanın yan taxtaları xurma ağacı təsvirləri ilə bəzənmişdi. Oraya səkkiz pilləkənlə çıxırdılar. </verse>
        <verse osisID='Ezek.40.32'>O adam məni şərqdəki içəri həyətə apardı. Oradakı darvazanı ölçdü. Ölçüsü o birilərinin ölçüsünə bərabər idi.</verse>
        <verse osisID='Ezek.40.33'>Keşikçi otaqlarının, bölmə divarlarının və eyvanının ölçüsü o birilərinin ölçüsünə bərabər idi. Darvaza ilə eyvanının hər tərəfində pəncərələr var idi. Darvazanın uzunluğu əlli qulac, eni iyirmi beş qulac idi.</verse>
        <verse osisID='Ezek.40.34'>Eyvanı bayır həyətə baxırdı. Darvazanın yan taxtaları iki tərəfdən xurma ağacı təsvirləri ilə bəzənmişdi. Oraya səkkiz pilləkənlə çıxırdılar. </verse>
        <verse osisID='Ezek.40.35'>Sonra o adam məni şimal darvazasının yanına apardı. O, qapını ölçdü: ölçüsü o birilərinin ölçüsünə bərabər idi.</verse>
        <verse osisID='Ezek.40.36'>Keşikçi otaqlarının, bölmə divarlarının və eyvanının ölçüsü o birilərinin ölçüsünə bərabər idi. Darvazanın hər tərəfində pəncərələr var idi. Darvazanın uzunluğu əlli qulac, eni iyirmi beş qulac idi.</verse>
        <verse osisID='Ezek.40.37'>Yan taxtaları bayır həyətə baxırdı. Darvazanın yan taxtaları hər iki tərəfdən xurma ağacı təsvirləri ilə bəzənmişdi. Oraya səkkiz pilləkənlə çıxırdılar. </verse>
        <verse osisID='Ezek.40.38'>İçəri həyətin darvazalarındakı eyvanların yanında qapısı eyvana açılan bir otaq var idi. Yandırma qurbanları burada yuyulurdu.</verse>
        <verse osisID='Ezek.40.39'>Darvaza eyvanının hər iki tərəfində iki sıra qoşa masa var idi. Yandırma qurbanı, günah qurbanı və təqsir qurbanı olacaq heyvanlar bu masaların üstündə kəsilirdi.</verse>
        <verse osisID='Ezek.40.40'>Eyvanın bayır divarının yanında, şimal darvazasının pilləkənlərinin hər iki tərəfində iki sıra qoşa masa da var idi.</verse>
        <verse osisID='Ezek.40.41'>Beləcə qurbanlıq heyvanları kəsmək üçün darvazanın hər iki tərəfində dörd-dörd olmaqla səkkiz masa var idi.</verse>
        <verse osisID='Ezek.40.42'>Yandırma qurbanları üçün yonulmuş daşdan dörd masa var idi. Hər masanın uzunluğu və eni bir yarım qulac, hündürlüyü bir qulac idi. Yandırma qurbanlarının və başqa qurbanların kəsilməsində istifadə olunan alətləri bunların üstünə qoyurdular.</verse>
        <verse osisID='Ezek.40.43'>Otağın divarlarına qarmaqlar asılmışdı: hər biri bir ovuc uzunluğunda idi. Masalar təqdim edilən heyvanın əti üçün nəzərdə tutulmuşdu. </verse>
        <verse osisID='Ezek.40.44'>İçəri darvazanın bayır hissəsində, içəri həyətdə ilahiçilər üçün otaqlar var idi. Bunlardan biri şimal darvazasının yanında idi və cənuba baxırdı, o biri cənub  darvazasının yanında idi və şimala baxırdı.</verse>
        <verse osisID='Ezek.40.45'>O adam mənə dedi: «Cənuba baxan otaq məbəd üçün cavabdeh olan kahinlərə məxsusdur.</verse>
        <verse osisID='Ezek.40.46'>Şimala baxan otaq isə qurbangah üçün cavabdeh olan kahinlərə məxsusdur. Onlar Levinin nəslindən olan və Rəbbə xidmət etmək üçün Ona yaxınlaşan Sadoq övladlarıdır».</verse>
        <verse osisID='Ezek.40.47'>O adam həyəti ölçdü: həyət dördbucaqlı olub uzunluğu yüz qulac, eni də yüz qulac idi. Məbədin önündə qurbangah var idi. </verse>
        <verse osisID='Ezek.40.48'>Sonra o adam məni məbədin eyvanına aparıb eyvanın qapısının yan taxtalarını ölçdü. Darvazanın hər iki tərəfindəki sütunların eni beş qulac idi. Darvazanın hər iki tərəfinin eni isə üç qulac idi.</verse>
        <verse osisID='Ezek.40.49'>Eyvanın uzunluğu iyirmi qulac, eni on iki qulac idi. Oraya pilləkənlə çıxırdılar. Darvazanın yan taxtalarının yanında iki sütun var idi: biri bu tərəfində, digəri isə o tərəfində idi.  </verse>
      </chapter>
      <chapter osisID='Ezek.41'>
        <verse osisID='Ezek.41.1'>Sonra o adam məni məbədin əsas hissəsinə gətirib oradakı darvazanın yan taxtalarını ölçdü: yan taxtaların eni hər tərəfdən altı qulac idi.</verse>
        <verse osisID='Ezek.41.2'>Girişinin eni on qulac, ona hər iki tərəfdən bitişən hər divarının eni isə beş qulac idi. O adam məbədin əsas hissəsini də ölçdü: uzunluğu qırx, eni iyirmi qulac idi. </verse>
        <verse osisID='Ezek.41.3'>Sonra o, iç otağa girib girişin yan taxtalarını ölçdü: hər birinin eni iki qulac idi. Girişin eni altı qulac, ona hər iki tərəfdən bitişən divarların eni yeddi qulac idi.</verse>
        <verse osisID='Ezek.41.4'>O adam əsas hissənin o biri tərəfindəki iç otağı ölçdü: həm uzunluğu, həm də eni iyirmi qulac idi. O mənə «bura Ən Müqəddəs yerdir» dedi. </verse>
        <verse osisID='Ezek.41.5'>Sonra məbədin divarını ölçdü: qalınlığı altı qulac idi. Məbədin ətrafındakı yan otaqlardan hər birinin eni dörd qulac idi.</verse>
        <verse osisID='Ezek.41.6'>Bu yan otaqlar üç mərtəbə idi, hər mərtəbədə otuz otaq var idi. Məbədin divarları boyu yan otaqlar üçün dayaq olan çıxıntılar var idi ki, dayaqlar məbəd divarlarına girməsin.</verse>
        <verse osisID='Ezek.41.7'>Məbədin ətrafındakı yan otaqlar yuxarı mərtəbəyə tərəf çıxdıqca genişlənirdi. Məbədin ətrafındakı tikilinin yuxarıya qalxan bir pilləkəni var idi. Yuxarıya doğru çıxdıqca yan otaqlar genişlənirdi. Pilləkənlə aşağı mərtəbədən orta mərtəbəyə, oradan da üst mərtəbəyə çıxırdılar. </verse>
        <verse osisID='Ezek.41.8'>Məbədin ətrafında yan otaqların bünövrəsini təşkil edən uca bir döşəmə gördüm: uzunluğu bir qamış, yəni altı qulac idi.</verse>
        <verse osisID='Ezek.41.9'>Yan otaqların bayır divarının qalınlığı beş qulac idi. Məbədin yan otaqları ilə kahin otaqları arasında açıq bir sahə var idi.</verse>
        <verse osisID='Ezek.41.10'>Məbədin ətrafı boyunca uzanan sahənin eni iyirmi qulac idi.</verse>
        <verse osisID='Ezek.41.11'>Yan otaqların girişləri açıq sahəyə baxırdı: biri şimalda, o biri isə cənubda idi. Açıq sahəyə bitişən bünövrənin eni hər tərəfdən beş qulac idi. </verse>
        <verse osisID='Ezek.41.12'>Məbədin qərbində açıq sahəyə baxan bir tikili var idi: eni yetmiş qulac idi. Divarının qalınlığı hər tərəfdən beş qulac, uzunluğu doxsan qulac idi. </verse>
        <verse osisID='Ezek.41.13'>Sonra o adam məbədi ölçdü: uzunluğu yüz qulac idi. Açıq sahə, tikili və onun divarları yüz qulac uzunluğunda idi.</verse>
        <verse osisID='Ezek.41.14'>Şərqdəki məbədin açıq sahəsinin eni məbədin ön tərəfi ilə birgə yüz qulac idi. </verse>
        <verse osisID='Ezek.41.15'>O adam məbədin arxasındakı açıq sahəyə baxan tikilinin və hər iki tərəfindəki dəhlizlərin uzunluğunu ölçdü: yüz qulac idi. Məbədin əsas hissəsi, iç otaq, həyətə baxan eyvan,</verse>
        <verse osisID='Ezek.41.16'>darvaza astanaları, qəfəsli pəncərələr, astananın qarşısında üç mərtəbəni əhatə edən dəhlizlər döşəmədən pəncərələrə qədər ağacla örtülmüşdü. Pəncərələr açılıb-bağlanırdı. </verse>
        <verse osisID='Ezek.41.17'>Girişin üstü, iç otaq, onun bayırı, bütün içəri və bayır divarlar nizamlı aralıqlarla,</verse>
        <verse osisID='Ezek.41.18'>keruv və xurma ağacı oyma təsvirləri ilə düzəldilmişdi. İki keruv arasında bir xurma ağacı təsviri var idi. Hər keruvun iki üzü var idi:</verse>
        <verse osisID='Ezek.41.19'>bir yandan xurma ağacına baxan insan üzü, o biri yandan xurma ağacına baxan şir üzü. Məbəd başdan-başa bu oyma təsvirləri ilə bəzənmişdi.</verse>
        <verse osisID='Ezek.41.20'>Döşəmədən girişin üstündəki hissəyə qədər məbədin əsas hissəsinin divarları keruv və xurma ağaclarının oyma təsvirləri ilə düzəldilmişdi. </verse>
        <verse osisID='Ezek.41.21'>Əsas hissənin qapısının yan taxtaları dördbucaqlı şəklində idi. Ən Müqəddəs yerin önündəki qapının yan taxtaları da bunlara bənzəyirdi.</verse>
        <verse osisID='Ezek.41.22'>Orada üç qulac hündürlüyündə, iki qulac uzunluğunda, iki qulac enində ağacdan düzəldilmiş bir qurbangah var idi. Onun küncləri, altlığı və yanları da ağacdan idi. O adam mənə «Rəbbin önündə olan masa budur» dedi.</verse>
        <verse osisID='Ezek.41.23'>Əsas hissənin və Ən Müqəddəs yerin cüt qanadlı qoşa qapısı var idi.</verse>
        <verse osisID='Ezek.41.24'>Hər qapının iki tərəfə iki qanadı var idi: bir qapı üçün iki qanad, o biri qapı üçün iki qanad.</verse>
        <verse osisID='Ezek.41.25'>Divarlar üzərində olduğu kimi əsas hissənin qapılarında da keruv və xurma ağaclarının oyma təsvirləri düzəldilmişdi. Bayırda, eyvanın önündə ağacdan olan bir asma tavan var idi.</verse>
        <verse osisID='Ezek.41.26'>Eyvanın yan divarlarındakı qəfəsli pəncərələrin hər iki tərəfi xurma ağaclarının oyma təsvirləri ilə örtülmüşdü. Məbədin yan otaqları ilə asma tavanları da bu cür idi.  </verse>
      </chapter>
      <chapter osisID='Ezek.42'>
        <verse osisID='Ezek.42.1'>
          O adam məni şimala gedən yoldan bayır həyətə çıxardı, məbədin açıq sahəsinə və bayır həyətin şimalındakı tikililərə baxan otaqlara apardı.</verse>
        <verse osisID='Ezek.42.2'>Qapısı şimala baxan bu tikilinin uzunluğu yüz, eni əlli qulac idi.</verse>
        <verse osisID='Ezek.42.3'>İçəri həyətin iyirmi qulaclıq hissəsi ilə bayır həyətin daş yoluna baxan üç mərtəbənin dəhlizləri qarşı-qarşıya idi.</verse>
        <verse osisID='Ezek.42.4'>Otaqların qabağında eni on qulac, uzunluğu isə yüz  qulac olan bir içəri dəhliz var idi. Qapıları şimala baxırdı.</verse>
        <verse osisID='Ezek.42.5'>Tikilinin üst mərtəbədəki otaqları alt və orta mərtəbədəki otaqlardan daha dar idi, çünki üst mərtəbədəki dəhlizlər daha çox yer tuturdu.</verse>
        <verse osisID='Ezek.42.6'>Həyətlərdə sütunlar olduğu halda üçmərtəbəli otaqların sütunları yox idi. Buna görə də üst mərtəbədəki otaqlar alt və orta mərtəbədəki otaqlardan daha dar idi.</verse>
        <verse osisID='Ezek.42.7'>Otaqların qabağında, otaqlarla və bayır həyətlə yanaşı bir bayır divar var idi: əlli qulac uzunluğunda idi.</verse>
        <verse osisID='Ezek.42.8'>Çünki bayır həyətin yanındakı yanbayan otaqların uzunluğu əlli qulac idi. Məbədin əsas hissəsinə daha yaxın yanbayan otaqların uzunluğu isə yüz qulac idi.</verse>
        <verse osisID='Ezek.42.9'>Bu otaqların aşağıda bayır həyətdən girmək üçün şərqə tərəf bir qapısı var idi. </verse>
        <verse osisID='Ezek.42.10'>İçəri həyətin cənubu  boyu açıq sahəyə və bayır həyətdəki tikililərə baxan başqa otaqlar var idi.</verse>
        <verse osisID='Ezek.42.11'>Şimal tərəfdəki otaqlarda olduğu kimi bu otaqların qabağında da bir keçid var idi. Otaqların uzunluğu və eni eyni idi, çıxışları və ölçüləri şimal tərəfdə olan otaqlarınkı kimi idi. Cənubdakı otaqların qapıları da şimaldakılar kimi idi.</verse>
        <verse osisID='Ezek.42.12'>Keçidin başlanğıcında bir qapı var idi. Arxa divarlar boyunca şərqə uzanan bu keçid otaqlara açılırdı. </verse>
        <verse osisID='Ezek.42.13'>Sonra o adam mənə dedi: «Məbədin açıq sahəsinə baxan şimaldakı və cənubdakı otaqlar müqəddəsdir. Rəbbin önündə xidmət edən kahinlər orada ən müqəddəs təqdimlərdən yeyəcək. Ən müqəddəs təqdimləri – taxıl təqdimlərini, günah qurbanlarını və təqsir qurbanlarını orada qoyacaqlar, çünki ora müqəddəsdir.</verse>
        <verse osisID='Ezek.42.14'>Kahinlər müqəddəs yerə girəndə xidmət edərkən əyinlərindəki geyimləri orada qoymadan bayır həyətə çıxmasın, çünki bu geyimlər müqəddəsdir. Onlar xalqın olduğu yerlərə getməzdən qabaq başqa paltarlar geyməlidir». </verse>
        <verse osisID='Ezek.42.15'>O adam məbədin sahəsini içəridən ölçüb qurtarandan sonra məni şərq qapısından bayıra apardı və hər tərəfdən bu sahənin bayırını ölçdü.</verse>
        <verse osisID='Ezek.42.16'>Şərq tərəfini qamışla ölçdü: uzunluğu beş yüz qulac idi.</verse>
        <verse osisID='Ezek.42.17'>Şimal tərəfini də qamışla ölçdü: uzunluğu beş yüz qulac idi.</verse>
        <verse osisID='Ezek.42.18'>Cənub tərəfini də qamışla ölçdü: uzunluğu beş yüz qulac idi.</verse>
        <verse osisID='Ezek.42.19'>Qərb tərəfinə dönüb onu qamışla ölçdü: uzunluğu beş yüz qulac idi.</verse>
        <verse osisID='Ezek.42.20'>Beləcə sahənin dörd tərəfini ölçdü. Müqəddəs olanı müqəddəs olmayandan ayırmaq üçün sahənin ətrafında bir divar var idi: uzunluğu və eni hər biri beş yüz qulac idi.  </verse>
      </chapter>
      <chapter osisID='Ezek.43'>
        <verse osisID='Ezek.43.1'>
          O adam məni şərqə baxan darvazanın yanına gətirdi.</verse>
        <verse osisID='Ezek.43.2'>Mən gördüm ki, şərq yolundan İsrail Allahının izzəti gəlir. Onun səsi gur axan suların səsi kimi idi, izzətindən yer parıldayırdı.</verse>
        <verse osisID='Ezek.43.3'>Gördüyüm görüntü Allah şəhəri məhv etməyə gəldiyi vaxt və Kevar çayı sahilində gördüyüm görüntülərə bənzəyirdi. Mən bu zaman üzüstə yerə yıxıldım.</verse>
        <verse osisID='Ezek.43.4'>Rəbbin izzəti şərqə baxan darvazanın yolundan məbədə girdi.</verse>
        <verse osisID='Ezek.43.5'>Ruh məni qaldırıb içəri həyətə gətirdi. Mən gördüm ki, Rəbbin izzəti məbədi doldurub. </verse>
        <verse osisID='Ezek.43.6'>Adam yanımda durarkən məbəddən mənimlə danışan bir nəfərin səsini eşitdim.</verse>
        <verse osisID='Ezek.43.7'>O mənə belə dedi: «Ey bəşər oğlu, taxtımın yeri, ayaqlarımın dabanları dəyən, İsrail övladları arasında əbədi yaşayacağım yer buradır. Bundan sonra İsrail xalqı ilə padşahları pozğunluqları və ölən padşahların cəsədləri ilə bir daha müqəddəs adımı murdarlamayacaq.</verse>
        <verse osisID='Ezek.43.8'>Onlar astanalarını astanama, qapılarının yan taxtalarını qapımın yan taxtalarına bitişdirdi. Mənimlə onların arasında yalnız bir divar var idi. Etdikləri murdar işləri ilə müqəddəs adımı murdarladılar. Mən də qəzəbimlə onları qırıb-çatdım.</verse>
        <verse osisID='Ezek.43.9'>İndi pozğunluqlarını və padşahlarının cəsədlərini Məndən uzaqlaşdırsınlar, Mən də əbədi olaraq onların arasında yaşayaram. </verse>
        <verse osisID='Ezek.43.10'>Sən ey bəşər oğlu, bu məbədi İsrail nəslinə təsvir et ki, üsyanlarından utansınlar və məbədin layihəsini ölçsünlər.</verse>
        <verse osisID='Ezek.43.11'>Əgər etdikləri bütün işlərdən utanırlarsa, məbədin şəklini, nizamını, giriş-çıxış yerlərini – bütün şəkillərini, bütün qaydalarını, quruluşlarını və qanunlarını onlara bildir. Onların gözü önündə bunları bir yerə yaz. Qoy bütün quruluş və qaydalarına əməl edib onları yerinə yetirsinlər.</verse>
        <verse osisID='Ezek.43.12'>Məbədlə bağlı qanun budur: dağın başında hər tərəfdən onun bütün ərazisi çox müqəddəs olacaq. Bəli, məbədin qanunu budur. </verse>
        <verse osisID='Ezek.43.13'>Qurbangahın qulacla ölçüləri belədir. Hər qulaca bir ovuc əlavə edilmişdir: qurbangahı əhatəyə alan xəndəyin dərinliyi bir qulac, eni bir qulac, ətrafındakı çıxıntı bir qarış olacaq. Qurbangahın hündürlüyü isə belədir:</verse>
        <verse osisID='Ezek.43.14'>qurbangahın yerdəki xəndəkdən alt çıxıntıya qədərki hissəsinin hündürlüyü iki qulac, eni bir qulac, kiçik çıxıntıdan böyük çıxıntıya qədərki hissənin hündürlüyü dörd qulac, eni bir qulac,</verse>
        <verse osisID='Ezek.43.15'>qurbangahın qurban yandırılan üst hissəsinin hündürlüyü dörd qulac olacaq. Üst hissədən yuxarıya doğru dörd buynuz uzanacaq.</verse>
        <verse osisID='Ezek.43.16'>Qurbangahın üst hissəsi dördbucaqlı şəklində olacaq. Onun uzunluğu on iki, eni on iki qulac olacaq.</verse>
        <verse osisID='Ezek.43.17'>Üst çıxıntının dörd tərəfdən uzunluğu və eni hər biri on dörd qulac olacaq. Ətrafındakı kənar yarım qulac, xəndəyin dövrəsi bir qulac olacaq. Qurbangahın pilləkənləri şərqə baxacaq». </verse>
        <verse osisID='Ezek.43.18'>O adam yenə dedi: «Ey bəşər oğlu, Xudavənd Rəbb belə deyir: “Qurbangah tikildiyi gün üstündə yandırma qurbanları gətirmək və qan tökmək barədə olan qaydalar belədir.</verse>
        <verse osisID='Ezek.43.19'>Mənə xidmət etmək üçün hüzuruma çıxan, Sadoq nəslindən Levili kahinlərə günah qurbanı olaraq bir buğa ver” Xudavənd Rəbb belə bəyan edir.</verse>
        <verse osisID='Ezek.43.20'>“Buğanın qanından götürüb qurbangahın dörd buynuzuna, çıxıntının dörd küncünə və ətrafındakı kənarın üstünə sürt. Beləcə qurbangahı pak edib onun üçün kəffarə ver.</verse>
        <verse osisID='Ezek.43.21'>Günah qurbanı olaraq buğanı götürüb Müqəddəs məkandan kənarda, məbədin təyin edilmiş yerində yandır. </verse>
        <verse osisID='Ezek.43.22'>İkinci gün günah qurbanı olaraq qüsursuz bir təkə təqdim et. Qurbangah buğanın qanı ilə pak edildiyi kimi təkənin qanı ilə də pak edilsin.</verse>
        <verse osisID='Ezek.43.23'>Pak etmək işini qurtarandan sonra qüsursuz bir buğa ilə sürüdən bir qoç qurban gətir.</verse>
        <verse osisID='Ezek.43.24'>Onları Rəbbin önünə gətir. Kahinlər onların üstünə duz səpib Rəbbə yandırma qurbanı olaraq təqdim etsin.</verse>
        <verse osisID='Ezek.43.25'>Yeddi günün günah qurbanı olaraq hər gün bir təkə hazırla. Qüsursuz bir buğa ilə sürüdən bir qoç da hazırlansın.</verse>
        <verse osisID='Ezek.43.26'>Qoy yeddi gün qurbangah üçün kəffarə versinlər, onu pak edib təqdis etsinlər.</verse>
        <verse osisID='Ezek.43.27'>Yeddi gün tamamlanandan sonra kahinlər səkkizinci gün və ondan sonra yandırma və ünsiyyət qurbanlarınızı qurbangahın üstündə təqdim etsin. O zaman sizdən razı olacağam” Xudavənd Rəbb belə bəyan edir».  </verse>
      </chapter>
      <chapter osisID='Ezek.44'>
        <verse osisID='Ezek.44.1'>
          O adam məni Müqəddəs məkanın şərqə baxan bayır darvazası yolundan geri qaytardı. Darvaza bağlı idi.</verse>
        <verse osisID='Ezek.44.2'>Rəbb mənə dedi: «Bu darvaza bağlı qalacaq, açılmayacaq, heç kəs oradan içəri girməyəcək, çünki İsrailin Allahı Rəbb oradan içəri girmişdir, buna görə də bağlı qalacaq.</verse>
        <verse osisID='Ezek.44.3'>Yalnız rəhbər rəhbərliyinə görə Rəbbin önündə çörək yemək üçün orada oturacaq. Darvaza eyvanı yolundan girib, o yoldan da çıxacaq». </verse>
        <verse osisID='Ezek.44.4'>O adam məni şimal darvazası yolundan məbədin önünə gətirdi. Mən baxıb gördüm ki, Rəbbin izzəti Öz məbədini doldurub. Bu zaman üzüstə düşdüm.</verse>
        <verse osisID='Ezek.44.5'>Rəbb mənə dedi: «Ey bəşər oğlu, Rəbbin məbədinin bütün qayda-qanunları ilə bağlı deyəcəyim sözləri yaxşı-yaxşı dinlə, onlara qulaq as, hər şeyə diqqətlə bax. Müqəddəs məkana kimin girib-çıxacağına diqqət et.</verse>
        <verse osisID='Ezek.44.6'>Üsyankar olan İsrail nəslinə söylə ki, Xudavənd Rəbb belə deyir: “Ey İsrail nəsli, artıq bəsdir! Etdiyiniz iyrənc işlərə daha son qoyun.</verse>
        <verse osisID='Ezek.44.7'>Ürəyi və bədəni sünnət edilməmiş yadelliləri Müqəddəs məkanıma gətirdiniz, Mənə qida olmaq üçün piy və qan təqdim etməklə məbədimi murdarladınız. Beləcə iyrənc işlərinizlə əhdimi pozdunuz.</verse>
        <verse osisID='Ezek.44.8'>Müqəddəs şeylərim üzərində vəzifənizi yerinə yetirmədiniz. Müqəddəs məkanımda bu şeylərə nəzarət etməyi başqalarına tapşırdınız”.</verse>
        <verse osisID='Ezek.44.9'>Xudavənd Rəbb belə deyir: “İsrail xalqı arasında yaşayan ürəyi və bədəni sünnət edilməmiş heç bir yadelli Müqəddəs məkanıma girməsin. </verse>
        <verse osisID='Ezek.44.10'>İsrail yoldan azdığı zaman Məndən uzaqlaşan və yoldan azıb bütlərinə sitayiş edən Levililər öz günahlarının cəzasını çəkəcək,</verse>
        <verse osisID='Ezek.44.11'>lakin Müqəddəs məkanımda bu işləri görəcək: məbədin darvazalarına nəzarət edəcək, məbədin xidmət işlərini görəcək, xalq üçün yandırma qurbanları və başqa qurbanlıq heyvanları kəsəcək, xalqın önündə durub onlara xidmət edəcək.</verse>
        <verse osisID='Ezek.44.12'>İndi ki onlar bütlərinin önündə İsrail nəslinə xidmət edərək xalqı günaha batırdı, Mən Rəbb də onları günahlarına görə cəzalandıracağıma and içdim” Xudavənd Rəbb belə bəyan edir.</verse>
        <verse osisID='Ezek.44.13'>“Onlar kahin kimi xidmət etmək üçün Mənə yaxınlaşmayacaq, bütün müqəddəs şeylərimə, ən müqəddəs qurbanlarıma toxunmayacaq. Etdikləri iyrənc əməllərinin rüsvayçılığını çəkəcəklər.</verse>
        <verse osisID='Ezek.44.14'>Bundan sonra məbədin xidmət vəzifəsini və orada görülən bütün işləri onlara tapşıracağam. </verse>
        <verse osisID='Ezek.44.15'>Ancaq İsrail Məni qoyub yoldan azdığı zaman Müqəddəs məkanımın xidmət vəzifəsini yerinə yetirən Sadoq nəslindən Levili kahinlər önümdə xidmət etmək üçün Mənə yaxınlaşacaq. Onlar piy və qan təqdim etmək üçün hüzuruma çıxacaq” Xudavənd Rəbb belə bəyan edir.</verse>
        <verse osisID='Ezek.44.16'>“Yalnız onlar Müqəddəs məkanıma girəcək, yalnız onlar önümdə xidmət etmək üçün süfrəmə yaxınlaşıb buyruğumu yerinə yetirəcək. </verse>
        <verse osisID='Ezek.44.17'>Kahinlər içəri həyətin darvazalarından girəcəkləri zaman kətan geyim əyinlərində olsun, içəri həyətin darvazalarında yaxud məbəddə xidmət edərkən yun paltar geyməsinlər.</verse>
        <verse osisID='Ezek.44.18'>Başlarına kətan çalma sarısınlar, bellərinə kətan alt paltarı geysinlər. Bədənlərini tərlədən bir şey geyinməsinlər.</verse>
        <verse osisID='Ezek.44.19'>Bayır həyətə, bayır həyətdə olan xalqın yanına çıxmazdan qabaq xidmət edərkən əyinlərindəki geyimləri çıxarıb müqəddəs otaqlara qoysunlar və başqa paltarlar geysinlər ki, geyimləri ilə xalqı təqdis etməsinlər.</verse>
        <verse osisID='Ezek.44.20'>Kahinlər başlarını qırxmasın, saçlarını uzatmasın, yalnız saçlarını kəsib düzəltsin.</verse>
        <verse osisID='Ezek.44.21'>İçəri həyətə girəcəyi vaxt heç bir kahin şərab içməsin. </verse>
        <verse osisID='Ezek.44.22'>Kahinlər dul yaxud boşanmış arvad almasın, ancaq İsrail nəslindən olan bir bakirə qız yaxud da başqa kahindən dul qalmış arvadı ala bilərlər.</verse>
        <verse osisID='Ezek.44.23'>Onlar Mənim xalqıma müqəddəs olan şeyi adi şeydən, murdar şeyi pak şeydən ayırmağı öyrədəcək.</verse>
        <verse osisID='Ezek.44.24'>Mübahisəli işlərdə onlar hakimlik edəcək, hökmlərimə görə qərar verməlidirlər. Bayramlarımla bağlı qayda-qanunlarıma əməl etməli, Şənbə günlərimi müqəddəs saymalıdırlar. </verse>
        <verse osisID='Ezek.44.25'>Kahin adam meyitinə yaxınlaşıb özünü murdarlamasın, amma bu, anasının, atasının, oğlunun, qızının, qardaşının yaxud ərə getməmiş bacısının meyiti olsa, özünü murdarlaya bilər.</verse>
        <verse osisID='Ezek.44.26'>Pak olduqdan sonra hələ yeddi gün gözləsin.</verse>
        <verse osisID='Ezek.44.27'>Məbəddə xidmət etmək üçün içəri həyətə girəcəyi gün özü üçün bir günah qurbanı təqdim etsin” Xudavənd Rəbb belə bəyan edir. </verse>
        <verse osisID='Ezek.44.28'>“Kahinlərin irsi var: onların irsi Mənəm. İsraildə onlara mülk verməyin. Onların mülkü Mənəm.</verse>
        <verse osisID='Ezek.44.29'>Kahinlər taxıl təqdimlərini, günah və təqsir qurbanlarını yesin. İsraildə Rəbbə həsr olunan hər şey onlarınkı olsun.</verse>
        <verse osisID='Ezek.44.30'>Bütün nübarların ilk hissəsi və bütün xüsusi hədiyyələriniz kahinlərinki olsun. Evinizə bərəkət yağsın deyə taxılınızın ilkini onlara verin.</verse>
        <verse osisID='Ezek.44.31'>Kahinlər ölü halda tapılmış yaxud vəhşi heyvanlar tərəfindən parçalanmış heç bir quş və heyvan yeməsin.  </verse>
      </chapter>
      <chapter osisID='Ezek.45'>
        <verse osisID='Ezek.45.1'>
          Ölkəni irs olaraq payladığınız zaman Rəbb üçün torpaqdan pay kimi iyirmi beş min qulac uzunluğunda, on min qulac enində müqəddəs bir bölgə ayırın. Bütün bu bölgə müqəddəs olacaq.</verse>
        <verse osisID='Ezek.45.2'>Bu bölgədən dördbucaqlı şəklində uzunluğu və eni beş yüz qulaclıq bir hissə müqəddəs məskən üçün, əlli qulaclıq bir yer isə ətrafındakı açıq sahə üçün ayrılsın.</verse>
        <verse osisID='Ezek.45.3'>Bu ölçü ilə bir hissə ölç: uzunluğu iyirmi beş min qulac və eni on min qulac olsun. Müqəddəs məkan – Ən Müqəddəs yer orada olacaq.</verse>
        <verse osisID='Ezek.45.4'>Bu, ölkənin müqəddəs payı olacaq. Bu yer məbəddə xidmət etmək üçün Rəbbə yaxınlaşan kahinlərə ayrılacaq. Burada kahinlərin evləri, Müqəddəs məkan üçün müqəddəs yer olacaq.</verse>
        <verse osisID='Ezek.45.5'>Məbəddə xidmət edən Levililərə mülk olaraq iyirmi beş min qulac uzunluğunda, on min qulac enində bir bölgə verilsin. Orada yaşamaları üçün onlara məxsus şəhərlər olacaq.  </verse>
        <verse osisID='Ezek.45.6'>Müqəddəs bölgəyə düşən hissə ilə birlikdə şəhər üçün eni beş min, uzunluğu iyirmi beş min qulac olan bir hissə ayırın. Bu bütün İsrail xalqı üçündür. </verse>
        <verse osisID='Ezek.45.7'>Müqəddəs bölgəyə düşən hissə ilə şəhərə düşən hissənin hər iki tərəfindəki torpaqlar rəhbərə veriləcək. Bu torpaqlar qərbdən-qərbə, şərqdən-şərqə doğru uzanacaq və qərb sərhədindən şərq sərhədinə qədər uzunluğu bir İsrail qəbiləsinə düşən hissə qədərdir.</verse>
        <verse osisID='Ezek.45.8'>Bu torpaq İsrail rəhbərinin payı olacaq. Bundan sonra rəhbərlərim xalqıma bir daha zülm etməyəcək, ancaq ölkəni qəbilələrinə görə İsrail nəslinə verəcək”. </verse>
        <verse osisID='Ezek.45.9'>Xudavənd Rəbb belə deyir: “Ey İsrail rəhbərləri, artıq bəsdir! Zorakılıqdan və ziyankarlıqdan əl çəkin, ədalətli və saleh əməllər edin. Xalqımı öz torpaqlarından qovmayın” Xudavənd Rəbb belə bəyan edir.</verse>
        <verse osisID='Ezek.45.10'>“Düzgün tərəzi ilə çəkin. Çəkdiyiniz efa da, bat da düzgün olsun.</verse>
        <verse osisID='Ezek.45.11'>Efa ilə bat eyni çəkidə olsun. Bat xomerin onda birinə, efa da xomerin onda birinə bərabər olmalıdır. İkisinin çəkisi də xomerə görə olsun.</verse>
        <verse osisID='Ezek.45.12'>Bir şekel iyirmi geraya bərabər olmalıdır. İyirmi, iyirmi beş, on beş şekel birlikdə bir minaya bərabər olmalıdır. </verse>
        <verse osisID='Ezek.45.13'>Gətirəcəyiniz təqdimlər bunlardır: hər xomer buğdadan efanın altıda biri qədər buğda, hər xomer arpadan efanın altıda biri qədər arpa verin.</verse>
        <verse osisID='Ezek.45.14'>Zeytun yağını isə bat çəkisinə görə ölçün və hər kor zeytun yağından batın onda biri qədər təqdim edin. Bir kor on bat yaxud bir xomerə bərabərdir.</verse>
        <verse osisID='Ezek.45.15'>İsrailin sulu otlaqlarındakı sürüdən iki yüz qoyundan bir qoyun götürülsün. Bu qoyunlardan taxıl təqdimləri, yandırma qurbanları və ünsiyyət qurbanları üçün istifadə edilsin ki, xalq kəffarə olunsun” Xudavənd Rəbb belə bəyan edir.</verse>
        <verse osisID='Ezek.45.16'>“Bütün ölkə xalqı bu təqdimi İsrail rəhbərinə verəcək.</verse>
        <verse osisID='Ezek.45.17'>İsraildə keçirilən bütün bayramlarda – şənliklərdə, Təzə Ay mərasimlərində və Şənbə günlərində yandırma qurbanları, taxıl və içmə təqdimlərini təmin etmək rəhbərin işi olacaq. Günah qurbanını, taxıl təqdimini, yandırma qurbanını və ünsiyyət qurbanlarını rəhbər təmin edəcək ki, İsrail nəsli üçün kəffarə versin”. </verse>
        <verse osisID='Ezek.45.18'>Xudavənd Rəbb belə deyir: “Birinci ayın birinci günü qüsursuz bir buğa götürüb Müqəddəs məkanı pak et.</verse>
        <verse osisID='Ezek.45.19'>Kahin günah qurbanının qanından götürüb məbədin darvazasının yan taxtalarına, qurbangahın üst çıxıntısının dörd küncünə, içəri həyətin darvazasının yan taxtalarına sürtsün.</verse>
        <verse osisID='Ezek.45.20'>Səhvən yaxud bilmədən günah etmiş adam üçün də həmin ayın yeddinci günü eyni şeyi et. Beləcə məbədi pak edəcəksən. </verse>
        <verse osisID='Ezek.45.21'>Birinci ayın on dördüncü günü Pasxa bayramını yeddi gün keçirin və mayasız çörək yeyin.</verse>
        <verse osisID='Ezek.45.22'>O gün rəhbər özü və bütün ölkə xalqı üçün günah qurbanı olaraq bir buğa hazırlasın.</verse>
        <verse osisID='Ezek.45.23'>Yeddi gün bayram ərzində hər gün Rəbbə yandırma qurbanı olaraq qüsursuz yeddi buğa ilə yeddi qoç, günah qurbanı olaraq bir təkə təmin etsin.</verse>
        <verse osisID='Ezek.45.24'>Taxıl təqdimi olaraq hər buğa və qoç üçün bir efa taxıl, hər efa üçün bir hin zeytun yağı təmin etsin. </verse>
        <verse osisID='Ezek.45.25'>Yeddinci ayın on beşinci günü başlayan və yeddi gün davam edən bayramda rəhbər günah qurbanlarını, yandırma qurbanlarını, taxıl təqdimlərini və zeytun yağını hər gün eyni miqdarda təmin etsin”.  </verse>
      </chapter>
      <chapter osisID='Ezek.46'>
        <verse osisID='Ezek.46.1'>Xudavənd Rəbb belə deyir: “İçəri həyətin şərqə baxan darvazası altı iş günü bağlı qalmalı, Şənbə günləri və Təzə Ay mərasimi günləri isə açıq olmalıdır.</verse>
        <verse osisID='Ezek.46.2'>Rəhbər bayırdan, darvaza eyvanı yolundan içəri girib darvazanın yan taxtalarının yanında dursun. Kahinlər onun yandırma qurbanını və ünsiyyət qurbanlarını təqdim etsin. Rəhbər darvaza kandarında ibadət etsin, sonra bayıra çıxsın, ancaq darvaza axşama qədər açıq qalsın.</verse>
        <verse osisID='Ezek.46.3'>Şənbə günləri və Təzə Ay mərasimi günləri ölkə xalqı bu darvazanın girişində Rəbbin önündə ibadət etsin. </verse>
        <verse osisID='Ezek.46.4'>Rəhbər Şənbə günü Rəbbə yandırma qurbanı olaraq verdiyi qüsursuz altı quzu, bir qoç təqdim etsin.</verse>
        <verse osisID='Ezek.46.5'>Qoç üçün veriləcək taxıl təqdimi bir efa olsun, quzular üçün isə istədiyi qədər taxıl təqdimi verə bilər. Hər efa taxıl üçün bir hin zeytun yağı versin.</verse>
        <verse osisID='Ezek.46.6'>Təzə Ay mərasimi günü qüsursuz bir buğa, altı quzu və bir qoç qurban gətirsin.</verse>
        <verse osisID='Ezek.46.7'>Buğa və qoç üçün taxıl təqdimi olaraq hərəsinə bir efa taxıl təmin etsin. Quzular üçün istədiyi qədər taxıl təmin edə bilər. Hər efa taxıl üçün bir hin zeytun yağı təmin etsin.</verse>
        <verse osisID='Ezek.46.8'>Rəhbər içəri girəcəyi zaman darvaza eyvanından girsin, həmin yolla da bayıra çıxsın. </verse>
        <verse osisID='Ezek.46.9'>Ölkə xalqı bayramlarda Rəbbin önünə gəldiyi zaman ibadət etmək üçün şimal darvazasından girən adam cənub darvazasından çıxsın, cənub darvazasından girən adam şimal darvazasından çıxsın. Heç kəs girdiyi darvazadan çıxmasın, hər kəs girdiyi darvazanın qarşısındakı darvazadan çıxsın.</verse>
        <verse osisID='Ezek.46.10'>Rəhbər xalqın arasında olsun, xalqla birgə girsin, xalqla birgə çıxsın.</verse>
        <verse osisID='Ezek.46.11'>Bayramlarda və müqəddəs günlərdə buğa və qoç üçün taxıl təqdimi olaraq hərəsinə bir efa taxıl versin. Quzular üçün isə istədiyi qədər taxıl təmin edə bilər. Hər efa taxıl üçün bir hin zeytun yağı versin. </verse>
        <verse osisID='Ezek.46.12'>Rəhbər Rəbbə könüllü olaraq verdiyi yandırma qurbanı yaxud ünsiyyət qurbanları təqdim edəcəyi zaman şərqə baxan darvaza onun üzünə açılsın. Yandırma qurbanı yaxud ünsiyyət qurbanlarını Şənbə günü qurban gətirdiyi kimi təmin etsin, sonra bayıra çıxsın. O çıxdıqdan sonra darvaza bağlansın. </verse>
        <verse osisID='Ezek.46.13'>Hər gün səhərlər yandırma qurbanı olaraq Rəbbə bir yaşında qüsursuz bir quzu təmin et.</verse>
        <verse osisID='Ezek.46.14'>Bununla yanaşı, hər səhər taxıl təqdimi olaraq efanın altıda biri qədər taxıl və narın unu islatmaq üçün bir hinin üçdə biri qədər zeytun yağı təmin et. Bu taxıl təqdiminin Rəbbə verilməsi daimi bir qayda olsun.</verse>
        <verse osisID='Ezek.46.15'>Beləcə hər səhər daimi yandırma qurbanı olaraq quzu, taxıl təqdimi və zeytun yağı təmin edilsin”. </verse>
        <verse osisID='Ezek.46.16'>Xudavənd Rəbb belə deyir: “Əgər rəhbər oğullarından birinə öz mülkündən pay verərsə, öz irsi kimi nəslinə də keçsin, irs olaraq bu pay onların mülkü olsun.</verse>
        <verse osisID='Ezek.46.17'>Lakin rəhbər öz mülkündən qulluqçularından birinə pay verərsə, bu pay azadlıq ilinə qədər qulluqçununku olsun, sonra isə rəhbərə qaytarılsın. Rəhbərin irsi ancaq oğullarına keçə bilər və onların olsun.</verse>
        <verse osisID='Ezek.46.18'>Lakin rəhbər xalqı mülkündən qovaraq irsindən məhrum etməməlidir. O, oğullarına yalnız öz mülkündən irs verə bilər, ona görə ki xalqımdan olan heç kəs mülkünü tərk edib kənara getməsin”». </verse>
        <verse osisID='Ezek.46.19'>Sonra o adam məni darvazanın yanındakı girişdən şimala baxan, kahinlərə məxsus müqəddəs otaqlara gətirdi və mənə qərb tərəfdə bir yer göstərdi.</verse>
        <verse osisID='Ezek.46.20'>O mənə dedi: «Kahinlərin təqsir qurbanı ilə günah qurbanının ətini qaynadacaqları və taxıl təqdimini bişirəcəkləri yer buradır. Ona görə ki bunları bayır həyətə çıxarıb xalqı təqdis etməsinlər». </verse>
        <verse osisID='Ezek.46.21'>Sonra o adam məni bayır həyətə çıxarıb həyətin dörd küncündən keçirdi. Gördüm ki, həyətin hər küncündə kiçik bir həyət var.</verse>
        <verse osisID='Ezek.46.22'>Həyətin dörd küncündə olan bu qapalı həyətlərin hər birinin uzunluğu qırx, eni isə otuz qulac idi. Künclərdəki həyətlər eyni boyda idi.</verse>
        <verse osisID='Ezek.46.23'>Dörd həyətin hər birinin ətrafında daş divar var idi. Divarın dibində yemək bişirmək üçün yerlər düzəldilmişdi.</verse>
        <verse osisID='Ezek.46.24'>O adam mənə dedi: «Bunlar mətbəxdir. Məbəd xidmətçiləri xalqın qurbanlıq ətlərini burada qaynadacaq».  </verse>
      </chapter>
      <chapter osisID='Ezek.47'>
        <verse osisID='Ezek.47.1'>
            O adam yenə məni məbədin girişinə gətirdi. Məbədin kandarının altından şərqə tərəf sular axdığını gördüm. Məbəd şərqə baxırdı. Sular məbədin cənub tərəfinin altından, qurbangahın cənubundan aşağıya axırdı.</verse>
        <verse osisID='Ezek.47.2'>O məni oradan – şimal darvazasından çıxarıb bayır yoldan şərqə baxan bayır darvazasına apardı. Sular cənub tərəfdən axırdı. </verse>
        <verse osisID='Ezek.47.3'>O adam əlində ölçmək üçün bir iplə şərqə tərəf getdi. O, min qulac ölçdü və məni topuğa qədər çıxan suların içinə gətirdi.</verse>
        <verse osisID='Ezek.47.4'>Daha min qulac ölçdü və məni dizə qədər çıxan suların içinə gətirdi. Yenə min qulac ölçdü və məni belə qədər çıxan suların içinə gətirdi.</verse>
        <verse osisID='Ezek.47.5'>Daha min qulac ölçdü və sular keçilməz bir çaya döndü. Sular artmışdı, içindən piyada keçmək mümkün deyildi, adam üzən qədər dərin bir çaya çevrilmişdi. </verse>
        <verse osisID='Ezek.47.6'>O adam mənə dedi: «Ey bəşər oğlu, bunu görürsənmi?» Sonra məni götürüb yenə çayın sahilinə gətirdi.</verse>
        <verse osisID='Ezek.47.7'>Oraya çatanda çayın hər iki sahilində çoxlu ağac gördüm.</verse>
        <verse osisID='Ezek.47.8'>O adam mənə dedi: «Bu sular şərq bölgəsinə tərəf axır, oradan Arava vadisinə, sonra isə Duz dənizinə tökülür. Dənizə tökülən kimi oradakı su şirin suya çevriləcək.</verse>
        <verse osisID='Ezek.47.9'>O zaman çayın axdığı yerlərdə hər cür qaynaşan canlı məxluq yaşayacaq, çoxlu balıq olacaq, çünki bu sular oraya axır, oradakı şor suyu şirin suya çevirir. Çay axdığı hər yerə həyat gətirəcək.</verse>
        <verse osisID='Ezek.47.10'>Çayın sahili boyu balıqçılar dayanacaq. En-Gedidən En-Eqlayimə qədər tor sərilən yerlər olacaq. Orada da Böyük dənizdəki kimi çoxlu balıq növləri olacaq.</verse>
        <verse osisID='Ezek.47.11'>Ancaq Duz dənizinin palçıqlı və bataqlıq yerləri şirin suya çevrilməyəcək, şoranlıq olaraq qalacaq.</verse>
        <verse osisID='Ezek.47.12'>Çayın hər iki sahilində hər cür meyvə ağacı yetişəcək. Onların yarpaqları solmayacaq, meyvələri tükənməyəcək. Hər ay meyvə verəcəklər, çünki Müqəddəs məkandan çıxan sular oraya axır. Meyvələrindən yemək, yarpaqlarından şəfa vermək üçün istifadə olunacaq». </verse>
        <verse osisID='Ezek.47.13'>Xudavənd Rəbb belə deyir: «Ölkəni irs olaraq İsrailin on iki qəbiləsi arasında bu sərhədlərlə bölün: Yusifə iki pay düşsün.</verse>
        <verse osisID='Ezek.47.14'>Ölkəni on iki qəbilə arasında hər birinə bərabər olaraq paylayın. Mən ölkəni sizin atalarınıza verəcəyimə and içdim. Bu ölkə sizə irs olaraq veriləcək. </verse>
        <verse osisID='Ezek.47.15'>Ölkənin sərhədi belə olacaq: şimalda Böyük dənizdən Xetlon yolu ilə Xamat keçidinə, Sedada,</verse>
        <verse osisID='Ezek.47.16'>Berotaya və Dəməşq ilə Xamatın torpaqları arasında yerləşən Sivrayimə, Xavran sərhədində olan Xaser-Hattikona qədər uzanacaq.</verse>
        <verse osisID='Ezek.47.17'>Sərhəd dənizdən Xasar-Enona, Dəməşqin şimal sərhədi boyunca uzanacaq, Xamat sərhədi şimalda olacaq. Şimal sərhədi belədir. </verse>
        <verse osisID='Ezek.47.18'>Şərqdə sərhədi Xavranla Dəməşq arasından başlayıb Gileadı İsraildən ayıran İordan çayı boyunca Şərq dənizinə qədər ölçün. Şərq sərhədi belədir. </verse>
        <verse osisID='Ezek.47.19'>Cənubda sərhəd Tamardan Meriva-Qadeş sularına, Misir vadisi boyunca Böyük dənizə qədər uzanacaq. Cənub sərhədi belədir. </verse>
        <verse osisID='Ezek.47.20'>Qərbdə Xamat keçidinin qarşısındakı yerə qədər Böyük dəniz sərhəd olacaq. Qərb sərhədi belədir. </verse>
        <verse osisID='Ezek.47.21'>Bu ölkəni İsrail qəbilələrinə görə öz aranızda bölüşdürün.</verse>
        <verse osisID='Ezek.47.22'>Ölkəni öz aranızda və aranızda yaşayarkən övladları doğulan yadellilərlə irs olaraq bölüşdürün. Onları da İsrail övladları arasında yerlilər kimi hesab edin. Onların da İsrail qəbilələri arasında sizin kimi irsləri olacaq.</verse>
        <verse osisID='Ezek.47.23'>Yadelli hansı qəbilədə yaşayırsa, orada ona düşən payı irs olaraq verin» Xudavənd Rəbb belə bəyan edir.  </verse>
      </chapter>
      <chapter osisID='Ezek.48'>
        <verse osisID='Ezek.48.1'>
          «Qəbilələrin adları belədir: şimal sərhədində olan Dana bir pay veriləcək. Danın sərhədi Xetlon yolundan Xamat keçidinə qədər uzanacaq. Xasar-Enon və Xamata yaxın Dəməşqin şimal sərhədi şərqdən qərbə qədər uzanan sərhədin bir hissəsini tutacaq.</verse>
        <verse osisID='Ezek.48.2'>Aşerə bir pay veriləcək. Sərhədi Danın şərqdən qərbə qədər uzanan sərhədinə bitişik olacaq.</verse>
        <verse osisID='Ezek.48.3'>Naftaliyə bir pay veriləcək. Sərhədi Aşerin şərqdən qərbə qədər uzanan sərhədinə bitişik olacaq.</verse>
        <verse osisID='Ezek.48.4'>Menaşşeyə bir pay veriləcək. Sərhədi Naftalinin şərqdən qərbə qədər uzanan sərhədinə bitişik olacaq.</verse>
        <verse osisID='Ezek.48.5'>Efrayimə bir pay veriləcək. Sərhədi Menaşşenin şərqdən qərbə qədər uzanan sərhədinə bitişik olacaq.</verse>
        <verse osisID='Ezek.48.6'>Ruvenə bir pay veriləcək. Sərhədi Efrayimin şərqdən qərbə qədər uzanan sərhədinə bitişik olacaq.</verse>
        <verse osisID='Ezek.48.7'>Yəhudaya bir pay veriləcək. Sərhədi Ruvenin şərqdən qərbə qədər uzanan sərhədinə bitişik olacaq. </verse>
        <verse osisID='Ezek.48.8'>Yəhudanın şərqdən qərbə qədər uzanan sərhədinə bitişik torpaqlar ayıracağınız xüsusi pay olacaq. Eni iyirmi beş min qulac, şərqdən qərbə uzunluğu isə bir qəbiləyə düşən pay qədər olacaq. Müqəddəs məkan oranın ortasında olacaq.</verse>
        <verse osisID='Ezek.48.9'>Rəbbə xüsusi olaraq verəcəyiniz payın uzunluğu iyirmi beş min qulac, eni on min qulac olacaq.</verse>
        <verse osisID='Ezek.48.10'>Bu, kahinlər üçün müqəddəs pay olacaq. Şimalda uzunluğu iyirmi beş min qulac, qərbdə eni on min qulac, şərqdə eni on min qulac, cənubda uzunluğu iyirmi beş min qulac olacaq. Rəbbin Müqəddəs məkanı oranın ortasında olacaq.</verse>
        <verse osisID='Ezek.48.11'>Bu bölgə Sadoq nəslindən təqdis olunmuş kahinlər üçün olacaq. Onlar buyruğumu yerinə yetirdi, İsrail xalqı yoldan azan zaman Levililər də yoldan azdı, ancaq onlar yoldan azmadı.</verse>
        <verse osisID='Ezek.48.12'>O yer ölkənin müqəddəs payından xüsusi bir pay olaraq onlara veriləcək. Ora Levililərin torpaqlarına bitişik çox müqəddəs bir bölgə olacaq. </verse>
        <verse osisID='Ezek.48.13'>Kahinlərin sərhədi yaxınlığında Levililərin iyirmi beş min qulac uzunluğunda, on min qulac enində bir payları olacaq. Bu bölgənin uzunluğu iyirmi beş min qulac, eni on min qulac olacaq.</verse>
        <verse osisID='Ezek.48.14'>Levililər oranı satmasın və başqa yerə dəyişməsin. Bu, ölkənin ən yaxşı hissəsidir və başqa adamın əlinə keçməməlidir, çünki ora Rəbbə həsr edilmişdir. </verse>
        <verse osisID='Ezek.48.15'>Rəbbə verdiyiniz bu xüsusi payın qalan iyirmi beş min qulac uzunluqda və beş min qulac enindəki hissəsi müqəddəs deyil və şəhər üçündür. Bu yer evlərə, otlaqlara ayrılacaq. Şəhər onun ortasında olacaq.</verse>
        <verse osisID='Ezek.48.16'>Şəhərin ölçüləri belə olacaq: şimal tərəfi dörd min beş yüz qulac, cənub tərəfi dörd min beş yüz qulac, şərq tərəfi dörd min beş yüz qulac, qərb tərəfi dörd min beş yüz qulac.</verse>
        <verse osisID='Ezek.48.17'>Şəhər üçün ayrılan otlağın ölçüləri belə olacaq: şimalda iki yüz əlli qulac, cənubda iki yüz əlli qulac, şərqdə iki yüz əlli qulac, qərbdə iki yüz əlli qulac.</verse>
        <verse osisID='Ezek.48.18'>Müqəddəs bölgənin sərhədində qalan yerin həm şərq tərəfi, həm də qərb tərəfi on min qulac olacaq. Müqəddəs bölgəyə bitişik torpaqlarda yetişən məhsul şəhərdə işləyənlərə məxsus olacaq.</verse>
        <verse osisID='Ezek.48.19'>İsrailin hər qəbiləsindən şəhərdə işləyənlər torpağı şumlayacaq.</verse>
        <verse osisID='Ezek.48.20'>Bu bölgənin ərazisi dördbucaqlı şəklindədir, hər yanı iyirmi beş min qulacdır. Siz xüsusi bir pay olaraq şəhərin mülkü ilə birlikdə müqəddəs bölgəyə düşən payı ayırın. </verse>
        <verse osisID='Ezek.48.21'>Müqəddəs bölgəyə aid olan hissə ilə şəhərə aid olan hissədən başqa, ayırdığınız xüsusi paydan hər iki tərəfdə qalan torpaqlar rəhbərə veriləcək. Bu torpaqlar müqəddəs bölgəyə aid olan iyirmi beş min qulaclıq hissənin şərqindən və qərbindən ölkənin şərq və qərb sərhədlərinə qədər uzanacaq. Qəbilələrə düşən paylar boyunca uzanan bu iki bölgə rəhbərə məxsus olacaq. Müqəddəs yerə aid olan hissə ilə məbədin Müqəddəs məkanı oranın ortasında olacaq.</verse>
        <verse osisID='Ezek.48.22'>Beləcə Levililərə düşən mülklə şəhərə aid olan mülk rəhbərə verilən torpaqların arasında qalacaq. Rəhbərə veriləcək torpaqlar Yəhuda ilə Binyaminin sərhədi arasında olacaq. </verse>
        <verse osisID='Ezek.48.23'>Qalan qəbilələrə düşən pay belədir: Binyaminə bir pay veriləcək. Sərhədi şərqdən qərbə qədər uzanacaq.</verse>
        <verse osisID='Ezek.48.24'>Şimeona bir pay veriləcək. Sərhədi Binyaminin şərqdən qərbə qədər uzanan sərhədinə bitişik olacaq.</verse>
        <verse osisID='Ezek.48.25'>İssakara bir pay veriləcək. Sərhədi Şimeonun şərqdən qərbə qədər uzanan sərhədinə bitişik olacaq.</verse>
        <verse osisID='Ezek.48.26'>Zevuluna bir pay veriləcək. Sərhədi İssakarın şərqdən qərbə qədər uzanan sərhədinə bitişik olacaq.</verse>
        <verse osisID='Ezek.48.27'>Qada bir pay veriləcək. Sərhədi Zevulunun şərqdən qərbə qədər uzanan sərhədinə bitişik olacaq.</verse>
        <verse osisID='Ezek.48.28'>Qadın sərhədi ölkənin cənub sərhədi olub Tamardan Meriva-Qadeş sularına, oradan da Misir vadisi boyunca Böyük dənizə qədər uzanacaq.</verse>
        <verse osisID='Ezek.48.29'>İrs olaraq İsrail qəbilələri arasında bölüşdürəcəyiniz torpaq budur. Onlara düşəcək paylar bunlardır» Xudavənd Rəbb belə bəyan edir. </verse>
        <verse osisID='Ezek.48.30'>«Şəhərin çıxış yerləri bunlardır: dörd min beş yüz qulac uzunluğunda olan şimal tərəfdə darvazalar olacaq.</verse>
        <verse osisID='Ezek.48.31'>Şəhərin darvazalarına İsrail qəbilələrinin adları veriləcək. Şimal tərəfdə üç darvaza olacaq: bir Ruven darvazası, bir Yəhuda darvazası, bir Levi darvazası.</verse>
        <verse osisID='Ezek.48.32'>Dörd min beş yüz qulac uzunluğunda olan şərq tərəfdə üç darvaza olacaq: bir Yusif darvazası, bir Binyamin darvazası, bir Dan darvazası.</verse>
        <verse osisID='Ezek.48.33'>Dörd min beş yüz qulac uzunluğunda olan cənub tərəfdə üç darvaza olacaq: bir Şimeon darvazası, bir İssakar darvazası, bir Zevulun darvazası.</verse>
        <verse osisID='Ezek.48.34'>Dörd min beş yüz qulac uzunluğunda olan qərb tərəfdə üç darvaza olacaq: bir Qad darvazası, bir Aşer darvazası, bir Naftali darvazası.</verse>
        <verse osisID='Ezek.48.35'>Şəhərin dairəsi on səkkiz min qulac olacaq və o gündən sonra şəhər Yahve-Şamma  adlanacaq».  </verse>
      </chapter>
    </div></osisText>
</osis>
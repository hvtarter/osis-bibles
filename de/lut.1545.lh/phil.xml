<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='lut.1545.LH' xml:lang='de'>
    <header>
      <revisionDesc>
        <date>2012-08-26</date>
        <p>initial OSIS 2.1.1 version</p>
      </revisionDesc>
      <work osisWork='lut.1545.LH'>
        <title>Luther 1545 (Letzte Hand)</title>
        <contributor/>
        <creator>H.J.H. (joiner194@hotmail.com)</creator>
        <creator role='encoder'>ZefToOsis 1.0.0</creator>
        <subject>Die gantze Heilige Schrifft mit den Anmerkungen des Reformators</subject>
        <date>2012-08-14</date>
        <description>"Denn man mus nicht die buchstaben inn der lateinischen sprachen fragen / wie man sol Deutsch reden / wie diese esel thun / sondern / man mus die mutter im hause / die kinder auff der gassen / den gemeinen man auff dem marckt drumb fragen / vnd den selbigen auff das maul sehen / wie sie reden / vnd darnach dolmetzschen / so verstehen sie es denn / vnd mercken / das man Deutsch mit jn(nen) redet." </description>
        <publisher>lutherbibel.net</publisher>
        <type type='OSIS'>Bible</type>
        <identifier type='OSIS'>lut.1545.LH</identifier>
        <source>http://www.lutherbibel.net</source>
        <language type='IETF'>de</language>
        <relation/>
        <coverage/>
        <rights>Umsonst habt ihrs empfangen, umsonst gebet es auch. (Matthäus 10:8) </rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Phil'>
      <chapter osisID='Phil.1'>
        <verse osisID='Phil.1.1'>PAulus vnd Timotheus: Knechte Jhesu Christi. Allen Heiligen in Christo Jhesu zu Philippen / sampt den Bischouen vnd Dienern.</verse>
        <verse osisID='Phil.1.2'>GNade sey mit euch vnd Friede / von Gott vnserm Vater / vnd dem HErrn Jhesu Christo.</verse>
        <verse osisID='Phil.1.3'>JCH dancke meinem Gott / so offt ich ewer gedencke</verse>
        <verse osisID='Phil.1.4'>(welchs ich alle zeit thue / in alle meinem Gebet fur euch alle / vnd thu das gebet mit freuden)</verse>
        <verse osisID='Phil.1.5'>vber ewer gemeinschafft am Euangelio / vom ersten tage an bisher /</verse>
        <verse osisID='Phil.1.6'>Vnd bin desselbigen in guter zuuersicht / das / der in euch angefangen hat das gute werck / der wirds auch volfüren bis an den tag Jhesu Christi /</verse>
        <verse osisID='Phil.1.7'>Wie es denn mir billich ist / das ich der massen von euch allen halte / darumb das ich euch in meinem hertzen habe / in diesem meinem Gefengnis / darin ich das Euangelium verantworte vnd bekrefftige / als die jr alle mit mir der gnade teilhafftig seid.</verse>
        <verse osisID='Phil.1.8'>DEnn Gott ist mein Zeuge / wie mich nach euch allen verlangt von hertzen grund in Jhesu Christo /</verse>
        <verse osisID='Phil.1.9'>Vnd daselbs vmb bete ich / das ewre Liebe je mehr vnd mehr reich werde / in allerley Erkenntnis vnd Erfarung /</verse>
        <verse osisID='Phil.1.10'>das jr prüfen müget / was das Beste sey / Auff das jr seid lauter vnd vnanstössig bis auff den tag Christi /</verse>
        <verse osisID='Phil.1.11'>erfüllet mit Früchten der gerechtigkeit / die durch Jhesum Christum geschehen (in euch) zu ehre vnd lobe Gottes.</verse>
        <verse osisID='Phil.1.12'>JCH lasse euch aber wissen / lieben Brüder / das wie es vmb mich stehet / das ist nur mehr zur forderung des Euangelij geraten /</verse>
        <verse osisID='Phil.1.13'>Also / das meine Band offenbar worden sind in Christo / in dem gantzen Richthause / vnd bey den andern allen /</verse>
        <verse osisID='Phil.1.14'>Vnd viel Brüder in dem HErrn / aus meinen Banden zuuersicht gewonnen / deste dürstiger worden sind / das wort zu reden on schew.</verse>
        <verse osisID='Phil.1.15'>Etliche zwar predigen Christum / auch vmb hass vnd hadders willen / Etliche aber aus guter meinung.</verse>
        <verse osisID='Phil.1.16'>Jene verkündigen Christum aus zanck vnd nicht lauter / Denn sie meinen / sie wollen ein trübsal zuwenden meinen banden /</verse>
        <verse osisID='Phil.1.17'>Diese aber aus liebe / Denn sie wissen / das ich zur verantwortung des Euangelij hie liege.</verse>
        <verse osisID='Phil.1.18'>WAs ist jm aber denn? das nur Christus verkündiget werde allerley weise / es geschehe zufalles / oder rechter weise / So frewe ich mich doch darinne / vnd wil mich auch frewen.</verse>
        <verse osisID='Phil.1.19'>Denn ich weis / das mir dasselbige gelinget zur seligkeit / durch ewer gebet / vnd durch handreichung des geistes Jhesu Christi /</verse>
        <verse osisID='Phil.1.20'>Wie ich endlich warte vnd hoffe / das ich in keinerley stück zu schanden werde / sondern das mit aller freidigkeit / gleich wie sonst alle zeit / also auch jtzt / Christus hoch gepreiset werde an meinem Leibe / es sey durch leben oder durch tod /</verse>
        <verse osisID='Phil.1.21'>Denn Christus ist mein Leben / vnd sterben ist mein Gewin.</verse>
        <verse osisID='Phil.1.22'>SJntemal aber im Fleisch leben / dienet mehr Frucht zuschaffen / So weis ich nicht / welchs ich erwelen sol.</verse>
        <verse osisID='Phil.1.23'>Denn es ligt mir beides hart an / Jch habe lust abzuscheiden / vnd bey Christo zu sein / welchs auch viel besser were /</verse>
        <verse osisID='Phil.1.24'>Aber es ist nötlicher im Fleisch bleiben / vmb ewren willen.</verse>
        <verse osisID='Phil.1.25'>Vnd in guter zuuersicht weis ich / das ich bleiben vnd bey euch allen sein werde / euch zur forderung vnd zur freude des glaubens /</verse>
        <verse osisID='Phil.1.26'>Auff das jr euch seer rhümen müget / in Christo Jhesu / an mir / durch meine zukunfft wider zu euch.</verse>
        <verse osisID='Phil.1.27'>WAndelt nur wirdiglich dem Euangelio Christi / auff das / ob ich kome vnd sehe euch / oder abwesend von euch höre / das jr stehet in einem Geist vnd einer Seele / vnd sampt vns kempffet fur den glauben des Euangelij.</verse>
        <verse osisID='Phil.1.28'>Vnd euch in keinem weg erschrecken lasset von den Widersachern / welchs ist ein anzeigen jnen der Verdamnis / Euch aber der seligkeit / vnd dasselbige von Gott.</verse>
        <verse osisID='Phil.1.29'>Denn euch ist gegeben / vmb Christus willen / zu thun / das jr nicht allein an jn gleubet / sondern auch vmb seinen willen leidet /</verse>
        <verse osisID='Phil.1.30'>Vnd habet den selbigen Kampff / welchen jr an mir gesehen habt / vnd nu von mir höret.</verse>
      </chapter>
      <chapter osisID='Phil.2'>
        <verse osisID='Phil.2.1'>JST nu bey euch ermanung in Christo / Jst trost der liebe / Jst gemeinschafft des geistes / Jst hertzliche liebe vnd barmhertzigkeit /</verse>
        <verse osisID='Phil.2.2'>So erfüllet meine freude / Das jr eines sinnes seid / gleiche Liebe habt / einmütig vnd einhellig seid /</verse>
        <verse osisID='Phil.2.3'>Nichts thut durch zanck oder eitel ehre / Sondern durch demut achtet euch vnternander einer den andern höher / denn sich selbs /</verse>
        <verse osisID='Phil.2.4'>Vnd ein jglicher sehe nicht auff das seine / sondern auff das des andern ist.</verse>
        <verse osisID='Phil.2.5'>ejn jglicher sey gesinnet / wir jhesus christus auch war /</verse>
        <verse osisID='Phil.2.6'>Welcher / ob er wol in göttlicher gestalt war / hielt ers nicht für einen Raub / Gotte gleich sein /</verse>
        <verse osisID='Phil.2.7'>Sondern eussert sich selbs / vnd nam Knechts gestalt an / ward gleich wie ein ander Mensch / vnd an geberden als ein Mensch erfunden /</verse>
        <verse osisID='Phil.2.8'>Ernidriget sich selbs / vnd ward gehorsam bis zum Tode / ja zum tode am Creutz.</verse>
        <verse osisID='Phil.2.9'>Darumb hat jn auch Gott erhöhet / vnd hat jm einen Namen gegeben / der vber alle namen ist /</verse>
        <verse osisID='Phil.2.10'>Das in dem namen Jhesu sich beugen sollen / alle der Knie / die im Himel vnd auff Erden vnd vnter der Erden sind /</verse>
        <verse osisID='Phil.2.11'>vnd alle Zungen bekennen sollen / Das Jhesus Christus der HErr sey / zur ehre Gottes des Vaters.</verse>
        <verse osisID='Phil.2.12'>ALso meine Liebesten / wie jr alle zeit seid gehorsam gewesen / Nicht allein in meiner gegenwertigkeit / sondern auch nu viel mehr in meinem abwesen / schaffet / das jr selig werdet mit furcht vnd zittern.</verse>
        <verse osisID='Phil.2.13'>Denn Gott ists / der in euch wircket / beide das wollen vnd das thun / nach seinem wol gefallen.</verse>
        <verse osisID='Phil.2.14'>THut alles on murmelung vnd on zweiuelDas sie nicht murren wider Gott / in vngedult / auch nicht wancken im glauben. /</verse>
        <verse osisID='Phil.2.15'>Auff das jr seid on taddel / vnd lauter / vnd Gottes kinder / vnstrefflich / mitten vnter dem vnschlachtigem vnd verkereten Geschlecht / Vnter welchem jr scheinet als Liechter in der Welt /</verse>
        <verse osisID='Phil.2.16'>da mit / das jr haltet ob dem wort des Lebens / Mir zu einem rhum an dem tage Christi / als der ich nicht vergeblich gelauffen noch vergeblich geerbeitet habe.</verse>
        <verse osisID='Phil.2.17'>Vnd ob ich geopffert werdeDas ist / Ob ich sterben müsse vber dem / das ich euch zu Gottes diener vnd Ob ich sterben müsse vber dem / das ich euch zu Gottes diener vnd Oppffer gemacht hab durchs Euangelium vnd glau ben / So sol michs nicht dauern / sondern wils mit freuden thun / Vnd jr solt mir das selb auch mit freuden gönnen.  / vber dem Opffer vnd Gottesdienst ewers glaubens / so frewe ich mich / vnd frewe mich mit euch allen.</verse>
        <verse osisID='Phil.2.18'>Desselbigen solt jr euch auch frewen / vnd solt euch mit mir frewen.</verse>
        <verse osisID='Phil.2.19'>JCH hoffe aber in dem HErrn Jhesu / das ich Timotheum balde werde zu euch senden / Das ich auch erquicket werde / wenn ich erfare / wie es vmb euch stehet.</verse>
        <verse osisID='Phil.2.20'>Denn ich habe keinen / der so gar meines sinnes sey / der so hertzlich fur euch sorget.</verse>
        <verse osisID='Phil.2.21'>Denn sie suchen alle das jre / nicht das Christi Jhesu ist.</verse>
        <verse osisID='Phil.2.22'>Jr aber wisset / das er rechtschaffen ist / Denn wie ein Kind dem Vater / hat er mit mir gedienet am Euangelio /</verse>
        <verse osisID='Phil.2.23'>Denselbigen hoffe ich / werde ich senden von stund an / wenn ich erfaren habe / wie es vmb mich stehet /</verse>
        <verse osisID='Phil.2.24'>Jch vertrawe aber in dem HErrn / das auch ich selbs schier komen werde.</verse>
        <verse osisID='Phil.2.25'>JCH habs aber fur nötig angesehen / den bruder Epaphroditum zu euch zu senden / der mein Gehülffe vnd Mitstreiter / vnd ewer Apostel / vnd meiner notdurfft Diener ist.</verse>
        <verse osisID='Phil.2.26'>Sintemal er nach euch allen verlangen hatte / vnd war hoch bekümert / darumb das jr gehöret hattet / das er kranck war gewesen.</verse>
        <verse osisID='Phil.2.27'>Vnd er war zwar tod kranck / Aber Gott hat sich vber jn crbarmet / Nicht allein aber vber jn / sondern auch vber mich / Auff das ich nicht eine trawrigkeit vber die ander hette.</verse>
        <verse osisID='Phil.2.28'>Jch habe jn aber deste eilender gesand / Auff das jr jn sehet / vnd wider frölich werdet / vnd ich auch der trawrigkeit weniger habe.</verse>
        <verse osisID='Phil.2.29'>So nemet jn nu auff in dem HErrn / mit allen freuden / Vnd habt solche in ehren /</verse>
        <verse osisID='Phil.2.30'>Denn vmb des wercks Christi willen / ist er dem Tode so nahe komen / da er sein Leben geringe bedachte / auff das er mir dienete an ewer stat.</verse>
      </chapter>
      <chapter osisID='Phil.3'>
        <verse osisID='Phil.3.1'>WEiter / lieben Brüder / Frewet euch in dem HErrn. Das ich euch jmer einerley schreibe / verdreusst mich nicht / vnd machet euch deste gewisser.</verse>
        <verse osisID='Phil.3.2'>Sehet auff die Hunde / sehet auff die bösen Erbeiter / sehet auff die ZurschneitungEr nennet die falschen Prediger die zurschneitung darumb / das sie die Beschneitung als nötig zur seligkeit lereten / damit die hertzen von dem glauben abgeschnitten weden. .</verse>
        <verse osisID='Phil.3.3'>Denn wir sind die Beschneitung / die wir Gotte im geist dienen / vnd rhümen vns von Christo Jhesu / vnd verlassen vns nicht auff Fleisch /</verse>
        <verse osisID='Phil.3.4'>wiewol ich auch habe / das ich mich Fleisches rhümen möchte. So ein ander sich düncken lesset / er müge sich Fleisches rhümen / Jch viel mehr /</verse>
        <verse osisID='Phil.3.5'>Der ich am achten tag beschnitten bin / einer aus dem volck von Jsrael / des geschlechts BenJamin / ein Ebreer aus den Ebreern / vnd nach dem Gesetz ein Phariseer /</verse>
        <verse osisID='Phil.3.6'>nach dem eiuer ein Verfolger der Gemeine / nach der gerechtigkeit im Gesetz gewesen vnstrefflich.</verse>
        <verse osisID='Phil.3.7'>ABer was mir gewin war / Das hab ich / vmb Christus willen fur Schaden geachtet.</verse>
        <verse osisID='Phil.3.8'>Denn ich achte alles fur Schaden / gegen der vberschwenglichen erkenntnis Christi Jhesu meines HErrn / vmb welches willen ich alles habe fur Schaden gerechnet / vnd acht es fur Dreck / auff das ich Christum gewinne /</verse>
        <verse osisID='Phil.3.9'>vnd in jm erfunden werde / das ich nicht habe meine Gerechtigkeit / die aus dem Gesetz / sondern die durch den glauben an Christo kompt / nemlich / die Gerechtigkeit / die von Gott dem glauben zugerechnet wird /</verse>
        <verse osisID='Phil.3.10'>zu erkennen Jn vnd die krafft seiner Aufferstehung / vnd die gemeinschafft seiner Leiden / das ich seinem Tode ehnlich werde /</verse>
        <verse osisID='Phil.3.11'>da mit ich entgegen kome / zur aufferstehung der Todten.</verse>
        <verse osisID='Phil.3.12'>NJcht das ichs schon ergriffen habe / oder schon volkomen sey / Jch jage jm aber nach / ob ichs auch ergreiffen möchte / nach dem ich von Christo Jhesu ergriffen binDas ist / Christus hat mich beruffen vnd also zu seiner Gnade bracht / Demselben wolt ich gern gnugthun vnd auch ergreiffen. .</verse>
        <verse osisID='Phil.3.13'>Meine Brüder / Jch schetze mich selbs noch nicht / das ichs ergriffen habe. Eines aber sage ich / Jch vergesse was da hinden ist / vnd strecke mich zu dem / das da fornen ist /</verse>
        <verse osisID='Phil.3.14'>vnd jage nach dem furgesteckten Ziel / nach dem Kleinod / welches furhelt die himlische beruffunge Gottes in Christo Jhesu.</verse>
        <verse osisID='Phil.3.15'>Wie viel nu vnser volkomen sind / die lasset vns also gesinnet sein / Vnd solt jr sonst etwas halten / das lasset euch Gott offenbaren.</verse>
        <verse osisID='Phil.3.16'>Doch so ferne / das wir nach einer RegelDas solch offenbarung nicht wider den glauben / vnd geistliche einigkeit sey.  / dar ein wir komen sind / wandeln / vnd gleich gesinnet seien.</verse>
        <verse osisID='Phil.3.17'>FOlget mir / lieben Brüder / vnd sehet auff die / die also wandeln / wie jr vns habt zum Furbilde.</verse>
        <verse osisID='Phil.3.18'>Denn viel wandeln / von welchen ich euch offt gesagt habe / Nu aber sage ich auch mit weinen / Die Feinde des creutzes Christi /</verse>
        <verse osisID='Phil.3.19'>welcher Ende ist das verdamnis / welchen der Bauch jr Gott ist / vnd jre Ehre zu schanden wird / Dere / die jrdisch gesinnet sind.</verse>
        <verse osisID='Phil.3.20'>Vnser wandel aber ist im Himel / von dannen wir auch warten des Heilands Jhesu Christi des HErrn /</verse>
        <verse osisID='Phil.3.21'>Welcher vnsern nichtigen Leib verkleren wird / das er ehnlich werde seinem verklerten Leibe / Nach der wirckunge / da er mit kan auch alle ding jm vnterthenig machen.</verse>
      </chapter>
      <chapter osisID='Phil.4'>
        <verse osisID='Phil.4.1'>ALso / meine lieben vnd gewündschte Brüder / meine Freude vnd meine Krone / bestehet also in dem HErrn / jr lieben.</verse>
        <verse osisID='Phil.4.2'>Die Euodian ermane ich / vnd die Syntichen ermane ich / Das sie eines sinnes seien in dem HErrn.</verse>
        <verse osisID='Phil.4.3'>Ja ich bitte auch dich / mein trewer GeselleDas ist / mein sonderlicher trewer Geselle fur andern der es von hertzen meinet / wie ich im Euangelio zu predigen. Jch acht aber / er meinet den furnemesten Bischoff zu Philippen.  / stehe jnen bey / die sampt mir vber dem Euangelio gekempffet haben / mit Clemen vnd den andern meinen Gehülffen / welcher namen sind in dem Buch des lebens.</verse>
        <verse osisID='Phil.4.4'>Frewet euch in dem HErrn allwege / vnd abermal / sage ich / frewet euch.</verse>
        <verse osisID='Phil.4.5'>Ewer Lindigkeit lasset kund sein allen Menschen. Der HErr ist nahe.</verse>
        <verse osisID='Phil.4.6'>Sorget nichts / Sondern in allen dingen lasset ewre Bitte im Gebet vnd Flehen / mit Dancksagung fur Gott kund werden.</verse>
        <verse osisID='Phil.4.7'>Vnd der friede Gottes / welcher höher ist / denn alle vernunfft / beware ewre hertzen vnd sinne in Christo Jhesu.</verse>
        <verse osisID='Phil.4.8'>WEiter / lieben Brüder / was warhafftig ist / was erbar / was gerecht / was keusch / was lieblich / was wol lautet / Jst etwa eine tugent / ist etwa ein lob / dem dencket nach /</verse>
        <verse osisID='Phil.4.9'>Welchs jr auch gelernet vnd empfangen vnd gehöret vnd gesehen habt an mir / das thut / So wird der HErr des Friedes mit euch sein.</verse>
        <verse osisID='Phil.4.10'>JCH bin aber höchlich erfrewet / in dem HErrn / das jr wider wacker worden seid / fur mich zu sorgen / wiewol jr allweg gesorget habt / Aber die zeit hats nicht wollen leiden.</verse>
        <verse osisID='Phil.4.11'>Nicht sage ich das des mangels halben / Denn ich habe gelernet / bey welchen ich bin / mir genügen lassen.</verse>
        <verse osisID='Phil.4.12'>Jch kan nidrig sein / vnd kan hoch sein / Jch bin in allen dingen vnd bey allen geschickt / beide sat sein vnd hungern / beide vberig haben vnd mangel leiden.</verse>
        <verse osisID='Phil.4.13'>Jch vermag alles / durch den / der mich mechtig macht / Christus.</verse>
        <verse osisID='Phil.4.14'>Doch jr habt wolgethan / das jr euch meines trübsals angenomen habt.</verse>
        <verse osisID='Phil.4.15'>JR aber von Philippen wisset / Das von anfang des Euangelij / da ich auszoch aus Macedonia / keine Gemeine mit mir geteilet hat / nach der Rechnung der ausgab vnd einam / denn jr alleine /</verse>
        <verse osisID='Phil.4.16'>Denn gen Thessalonich sandtet jr zu meiner Notdurfft / ein mal / vnd darnach aber ein mal.</verse>
        <verse osisID='Phil.4.17'>Nicht das ich das Geschencke suche / Sondern ich suche die Frucht / das sie vberflüssig in ewr rechnung sey /</verse>
        <verse osisID='Phil.4.18'>Denn ich habe alles vnd habe vberflüssig. Jch bin erfüllet / da ich empfieng durch Epaphroditum / das von euch kam ein süsser geruch / ein angenem Opffer / Gotte gefellig.</verse>
        <verse osisID='Phil.4.19'>Mein Gott aber erfülle alle ewre Notdurfft / nach seinem Reichthum / in der herrligkeit in Christo Jhesu.</verse>
        <verse osisID='Phil.4.20'>DEm Gott aber vnd vnserm Vater / sey Ehre von ewigkeit zu ewigkeit / Amen.</verse>
        <verse osisID='Phil.4.21'>Grüsset alle Heiligen in Christo Jhesu. Es grüssen euch die Brüder / die bey mir sind.</verse>
        <verse osisID='Phil.4.22'>Es grüssen euch alle Heiligen / sonderlich aber die von des Keisers hause.</verse>
        <verse osisID='Phil.4.23'>Die gnade vnsers HErrn Jhesu Christi sey mit euch allen / AMEN. - Geschrieben von Rom / Durch Epaphroditum.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='lut.1545.LH' xml:lang='de'>
    <header>
      <revisionDesc>
        <date>2012-08-26</date>
        <p>initial OSIS 2.1.1 version</p>
      </revisionDesc>
      <work osisWork='lut.1545.LH'>
        <title>Luther 1545 (Letzte Hand)</title>
        <contributor/>
        <creator>H.J.H. (joiner194@hotmail.com)</creator>
        <creator role='encoder'>ZefToOsis 1.0.0</creator>
        <subject>Die gantze Heilige Schrifft mit den Anmerkungen des Reformators</subject>
        <date>2012-08-14</date>
        <description>"Denn man mus nicht die buchstaben inn der lateinischen sprachen fragen / wie man sol Deutsch reden / wie diese esel thun / sondern / man mus die mutter im hause / die kinder auff der gassen / den gemeinen man auff dem marckt drumb fragen / vnd den selbigen auff das maul sehen / wie sie reden / vnd darnach dolmetzschen / so verstehen sie es denn / vnd mercken / das man Deutsch mit jn(nen) redet." </description>
        <publisher>lutherbibel.net</publisher>
        <type type='OSIS'>Bible</type>
        <identifier type='OSIS'>lut.1545.LH</identifier>
        <source>http://www.lutherbibel.net</source>
        <language type='IETF'>de</language>
        <relation/>
        <coverage/>
        <rights>Umsonst habt ihrs empfangen, umsonst gebet es auch. (Matthäus 10:8) </rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Thess'>
      <chapter osisID='2Thess.1'>
        <verse osisID='2Thess.1.1'>PAulus vnd Siluanus vnd Timotheus. Der Gemeinen zu Thessalonich / in Gott vnserm Vater / vnd dem HErrn Jhesu Christo.</verse>
        <verse osisID='2Thess.1.2'>GNade sey mit euch vnd Friede von Gott vnserm Vater / vnd dem HErrn Jhesu Christo.</verse>
        <verse osisID='2Thess.1.3'>WJr sollen Gott dancken allezeit vmb euch / lieben Brüder / wie es billich ist / Denn ewer Glaube wechset seer / vnd die Liebe eines jglichen vnter euch allen nimpt zu gegen ander /</verse>
        <verse osisID='2Thess.1.4'>Also / das wir vns ewer rhümen vnter den gemeinen Gottes / von ewer gedult vnd glauben / in allen ewren verfolgungen vnd trübsaln / die jr duldet.</verse>
        <verse osisID='2Thess.1.5'>WElchs anzeiget / das Gott recht richten wird / vnd jr wirdig werdet zum reich Gottes / vber welchem jr auch leidet.</verse>
        <verse osisID='2Thess.1.6'>Nach dem es recht ist bey Gott zuuergelten trübsal / denen / die euch trübsal anlegen /</verse>
        <verse osisID='2Thess.1.7'>Euch aber die jr trübsal leidet / ruge mit vns / Wenn nu der HErr Jhesus wird offenbart werden vom Himel / sampt den Engeln seiner krafft /</verse>
        <verse osisID='2Thess.1.8'>vnd mit Fewerflammen / rach zugeben vber die / so Gott nicht erkennen / vnd vber die / so nicht gehorsam sind dem Euangelio vnsers HErrn Jhesu Christi.</verse>
        <verse osisID='2Thess.1.9'>Welche werden Pein leiden / das ewige verderben von dem angesichte des HErrn / vnd von seiner herrlichen Macht /</verse>
        <verse osisID='2Thess.1.10'>wenn er komen wird / das er herrlich erscheine mit seinen Heiligen / vnd wunderbar mit allen Gleubigen / Denn vnser zeugnis an euch von demselbigen Tage habt jr gegleubet.</verse>
        <verse osisID='2Thess.1.11'>VND derhalben beten wir auch allezeit fur euch / Das vnser Gott euch wirdig mache des Beruffs / vnd erfülle alles wolgefallen der güte / vnd das werck des Glaubens in der krafft /</verse>
        <verse osisID='2Thess.1.12'>Auff das an euch gepreiset werde der Name vnsers HErrn Jhesu Christi / vnd jr an jm / nach der gnade Gottes / vnd des HErrn Jhesu Christi.</verse>
      </chapter>
      <chapter osisID='2Thess.2'>
        <verse osisID='2Thess.2.1'>ABer der Zukunfft halben vnsers HErrn Jhesu Christi / vnd vnser Versamlung zu jm / bitten wir euch / lieben Brüder /</verse>
        <verse osisID='2Thess.2.2'>Das jr euch nicht balde bewegen lasset von ewrem sinn / noch erschrecken / weder durch Geist / noch durch Wort / noch durch Brieue / als von vns gesand / Das der tag Christi furhanden sey.</verse>
        <verse osisID='2Thess.2.3'>Lasset euch niemand verfüren in keinerley weise / Denn er kompt nicht / Es sey denn / das zuuor der Abfalle kome / vnd offenbaret werde der Mensch der sunden / vnd das Kind des verderbens /</verse>
        <verse osisID='2Thess.2.4'>Der da ist ein Widerwertiger / vnd sich vberhebet vber alles das Gott oder Gottesdienst heisset / Also / das er sich setzt in den tempel GottesDas sitzen / ist das Regiment in der Christenheit des Widerchrists / damit er macht / das sein gebot vber Gottes gebot vnd dienst gehalten wird. Vnd der abfal ist / das man vom glauben auff Menschenlere trit Wie auch j. Tim. iij. stehet.  / als ein Gott / vnd gibt sich fur / er sey Gott.</verse>
        <verse osisID='2Thess.2.5'>GEdencket jr nicht dran / das ich euch solches sagte / da ich noch bey euch war?</verse>
        <verse osisID='2Thess.2.6'>Vnd was es noch auffhelt / wisset jr / das er offenbaret werde zu seiner zeit.</verse>
        <verse osisID='2Thess.2.7'>Denn es reget sich schon bereit die bosheit heimlich / On das der es jtzt auff helt / mus hinweg gethan werden /</verse>
        <verse osisID='2Thess.2.8'>vnd als denn wird der Boshafftige offenbaret werden / Welchen der HErr vmbbringen wird mit dem Geist seines mundes / vnd wird sein ein Ende machen / durch die erscheinung seiner Zukunfft /</verse>
        <verse osisID='2Thess.2.9'>des / welches zukunfft geschicht nach der wirckung des Satans / mit allerley lügenhafftigen Krefften vnd Zeichen vnd Wundern /</verse>
        <verse osisID='2Thess.2.10'>vnd mit allerley verfürung zur vngerechtigkeit / vnter denen die verloren werden. Dafur / das sie die liebe zur warheit nicht haben angenomen / das sie selig würden /</verse>
        <verse osisID='2Thess.2.11'>Darumb wird jnen Gott krefftige jrthum senden / das sie gleuben der Lügen /</verse>
        <verse osisID='2Thess.2.12'>Auff das gerichtet werden alle die der warheit nicht gleuben / sondern haben lust an der vngerechtigkeit. Jesa. 11.</verse>
        <verse osisID='2Thess.2.13'>WJr aber sollen Gott dancken alle zeit vmb euch / geliebte Brüder von dem HErrn / das euch Gott erwelet hat von anfang zur seligkeit / in der heiligung des geistes / vnd im glauben der warheit /</verse>
        <verse osisID='2Thess.2.14'>Darein er euch beruffen hat / durch vnser Euangelium / zum herrlichen eigenthum vnsers HErrn Jhesu Christi.</verse>
        <verse osisID='2Thess.2.15'>SO stehet nu / lieben Brüder / vnd haltet an den Satzungen / die jr geleret seid / es sey durch vnser wort oder Epistel.</verse>
        <verse osisID='2Thess.2.16'>Er aber vnser HErr Jhesus Christus / vnd Gott / vnd vnser Vater / Der vns hat geliebet / vnd gegeben einen ewigen Trost vnd eine gute Hoffnung / durch gnade /</verse>
        <verse osisID='2Thess.2.17'>der ermane ewre hertzen / vnd stercke euch in allerley lere vnd gutem werck.</verse>
      </chapter>
      <chapter osisID='2Thess.3'>
        <verse osisID='2Thess.3.1'>WEJter / lieben Brüder / betet fur vns / das das wort des HErrn lauffe / vnd gepreiset werde / wie bey euch /</verse>
        <verse osisID='2Thess.3.2'>Vnd das wir erlöset werden von den vnartigenDas sind die wilden / störrigen / wünderlichen / Ketzerischen köpffe.vnd argen Menschen. Denn der glaube ist nicht jedermans ding /</verse>
        <verse osisID='2Thess.3.3'>Aber der HErr ist trew / der wird euch stercken vnd bewaren fur dem argen.</verse>
        <verse osisID='2Thess.3.4'>Wir versehen vns aber zu euch in dem HErrn / das jr thut vnd thun werdet / was wir euch gebieten.</verse>
        <verse osisID='2Thess.3.5'>Der HErr aber richte ewre hertzen zu der liebe Gottes / vnd zu der gedult Christi.</verse>
        <verse osisID='2Thess.3.6'>WJr gebieten euch aber / lieben brüder / in dem Namen vnsers HErrn Jhesu Christi / das jr euch entziehet von allem Bruder / der da vnördig wandelt / vnd nicht nach der satzung / die er von vns empfangen hat.</verse>
        <verse osisID='2Thess.3.7'>Denn jr wisset / wie jr vns solt nachfolgen / Denn wir sind nicht vnordig vnter euch gewesen /</verse>
        <verse osisID='2Thess.3.8'>haben auch nicht vmb sonst das Brot genomen von jemand / Sondern mit erbeit vnd mühe tag vnd nacht haben wir gewircket / das wir nicht jemand vnter euch beschwerlich weren.</verse>
        <verse osisID='2Thess.3.9'>Nicht darumb / das wir des nicht macht haben / Sondern das wir vns selbs zum Furbilde euch geben / vns nachzufolgen.</verse>
        <verse osisID='2Thess.3.10'>Vnd da wir bey euch waren / geboten wir euch solchs / Das / so jemand nicht wil erbeiten / der sol auch nicht essen. 1. Thes. 3 Act. 20.</verse>
        <verse osisID='2Thess.3.11'>DEnn wir hören / das etliche vnter euch wandeln vnördig / vnd erbeiten nichts / sondern treiben Furwitz.</verse>
        <verse osisID='2Thess.3.12'>Solchen aber gebieten wir vnd ermanen sie / durch vnsern HErrn Jhesum Christ / das sie mit stillem wesen erbeiten / vnd jr eigen Brot essen.</verse>
        <verse osisID='2Thess.3.13'>Jr aber / lieben Brüder / werdet nicht verdrossen guts zu thun.</verse>
        <verse osisID='2Thess.3.14'>SO aber jemand nicht gehorsam ist vnserm wort / den zeichent an durch einen Brieff / vnd habt nichts mit jm zuschaffen / Auff das er schamrot werde /</verse>
        <verse osisID='2Thess.3.15'>Doch haltet jn nicht als einen Feind / sondern vermanet jn als einen Bruder.</verse>
        <verse osisID='2Thess.3.16'>ER aber / der HErr des Friedes / gebe euch friede allenthalben vnd auff allerley weise. Der HErr sey mit euch allen.</verse>
        <verse osisID='2Thess.3.17'>Der grus mit meiner hand Pauli / Das ist das zeichen in allen Brieuen / Also schreibe ich.</verse>
        <verse osisID='2Thess.3.18'>Die Gnade vnsers HErrn Jhesu Christi sey mit euch allen / Amen. - Geschrieben von Athene.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='lut.1545.LH' xml:lang='de'>
    <header>
      <revisionDesc>
        <date>2012-08-26</date>
        <p>initial OSIS 2.1.1 version</p>
      </revisionDesc>
      <work osisWork='lut.1545.LH'>
        <title>Luther 1545 (Letzte Hand)</title>
        <contributor/>
        <creator>H.J.H. (joiner194@hotmail.com)</creator>
        <creator role='encoder'>ZefToOsis 1.0.0</creator>
        <subject>Die gantze Heilige Schrifft mit den Anmerkungen des Reformators</subject>
        <date>2012-08-14</date>
        <description>"Denn man mus nicht die buchstaben inn der lateinischen sprachen fragen / wie man sol Deutsch reden / wie diese esel thun / sondern / man mus die mutter im hause / die kinder auff der gassen / den gemeinen man auff dem marckt drumb fragen / vnd den selbigen auff das maul sehen / wie sie reden / vnd darnach dolmetzschen / so verstehen sie es denn / vnd mercken / das man Deutsch mit jn(nen) redet." </description>
        <publisher>lutherbibel.net</publisher>
        <type type='OSIS'>Bible</type>
        <identifier type='OSIS'>lut.1545.LH</identifier>
        <source>http://www.lutherbibel.net</source>
        <language type='IETF'>de</language>
        <relation/>
        <coverage/>
        <rights>Umsonst habt ihrs empfangen, umsonst gebet es auch. (Matthäus 10:8) </rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Gal'>
      <chapter osisID='Gal.1'>
        <verse osisID='Gal.1.1'>PAulus ein Apostel: Nicht von Menschen / auch nicht durch Menschen / Sondern durch Jhesum Christ / vnd Gott den Vater / Der jn aufferwecket hat von den Todten /</verse>
        <verse osisID='Gal.1.2'>Vnd alle Brüder / die bey mir sind. Den Gemeinen in Galatia.</verse>
        <verse osisID='Gal.1.3'>GNade sey mit euch / vnd Friede von Gott dem Vater / vnd vnserm HErrn Jhesu Christ /</verse>
        <verse osisID='Gal.1.4'>Der sich selbs fur Vnser sünde gegeben hat / Das er Vns errettet von dieser gegenwertigen argen Welt / Nach dem willen GottesSihe / wie er alle wort richtet wider die eigen Gerechtigkeit.  / vnd vnsers Vaters /</verse>
        <verse osisID='Gal.1.5'>Welchem sey Ehre von ewigkeit zu ewigkeit / Amen.</verse>
        <verse osisID='Gal.1.6'>MJch wundert / Das jr euch so bald abwenden lasset / von dem der euch beruffen hat in die gnade Christi / auff ein ander Euangelium.</verse>
        <verse osisID='Gal.1.7'>So doch kein anders ist / On das etliche sind / die euch verwirren / vnd wollen das Euangelium Christi verkeren.</verse>
        <verse osisID='Gal.1.8'>Aber so auch wir / oder ein Engel vom Himel euch würde Euangelium predigen / anders denn das wir euch geprediget haben / Der sey verflucht.</verse>
        <verse osisID='Gal.1.9'>Wie wir jtzt gesagt haben / so sagen wir auch aber mal / So jemand euch Euangelium prediget / anders denn das jr empfangen habt / Der sey verfluchet.</verse>
        <verse osisID='Gal.1.10'>Predige ich denn jtzt Menschen oder Gott zu dienst? Oder gedenck ich Menschen gefellig zu sein? Wenn ich den Menschen noch gefellig were / So were ich Christus Knecht nicht.</verse>
        <verse osisID='Gal.1.11'>JCH thu euch aber kund / lieben Brüder / das das Euangelium / das von mir geprediget ist / nicht menschlich ist /</verse>
        <verse osisID='Gal.1.12'>Denn ich hab es von keinem Menschen empfangen / noch gelernet / Sondern durch die offenbarung Jhesu Christi.</verse>
        <verse osisID='Gal.1.13'>Denn jr habt je wol gehöret meinen wandel weiland im Jüdenthum / Wie ich vber die masse die gemeine Gottes verfolgete vnd verstörete sie /</verse>
        <verse osisID='Gal.1.14'>vnd nam zu im Jüdenthum / vber viel meines Gleichen / in meinem Geschlecht / vnd eiuert vber die masse vmb das veterliche Gesetz.</verse>
        <verse osisID='Gal.1.15'>DA es aber Gotte wolgefiel / der mich von meiner Mutterleibe hat ausgesondert / vnd beruffen durch seine gnade /</verse>
        <verse osisID='Gal.1.16'>Das er seinen Son offenbaret in mir / das ich jn durchs Euangelium verkündigen solte vnter den Heiden. Also bald fur ich zu / vnd besprach mich nicht darüber mit Fleisch vnd Blut /</verse>
        <verse osisID='Gal.1.17'>Kam auch nicht gen Jerusalem / zu denen / die vor mir Apostel waren / Sondern zoch hin in Arabiam / vnd kam widerumb gen Damascon.</verse>
        <verse osisID='Gal.1.18'>Darnach vber drey jar / kam ich gen Jerusalem / Petrum zu schawen / vnd bleib funffzehen tage bey jm.</verse>
        <verse osisID='Gal.1.19'>Der andern Apostel aber sahe ich keinen / on Jacobum des HErrn bruder.</verse>
        <verse osisID='Gal.1.20'>Was ich euch aber schreibe / Sihe / Gott weis / ich liege nicht.</verse>
        <verse osisID='Gal.1.21'>DArnach kam ich in die lender Syria vnd Cilicia.</verse>
        <verse osisID='Gal.1.22'>Jch war aber vnbekand von angesichte / den Christlichen gemeinen in Judea.</verse>
        <verse osisID='Gal.1.23'>Sie hatten aber alleine gehöret / Das / der vns weiland verfolgete / der prediget jtzt den glauben / welchen er weiland verstörete /</verse>
        <verse osisID='Gal.1.24'>Vnd preiseten Gott vber mir.</verse>
      </chapter>
      <chapter osisID='Gal.2'>
        <verse osisID='Gal.2.1'>DArnach vber vierzehen jar / zoch ich abermal hin auff gen Jerusalem mit Barnaba / vnd nam Titum auch mit mir.</verse>
        <verse osisID='Gal.2.2'>Jch zoch aber hinauff / aus einer Offenbarung / vnd besprach mich mit jnen vber dem Euangelio / das ich predige vnter den Heiden / Besonders aber mit denen / die das ansehen hatten / Auff das ich nicht vergeblich lieffe oder gelauffen hette.</verse>
        <verse osisID='Gal.2.3'>Aber es ward auch Titus nicht gezwungen / sich zu beschneiten / der mit mir war / ob er wol ein Grieche war.</verse>
        <verse osisID='Gal.2.4'>Denn da etliche falsche Brüder / sich mit eingedrungen / vnd neben eingeschlichen waren / zu verkundschafften vnser Freiheit / die wir haben in Christo Jhesu / das sie vns gefangen nemen /</verse>
        <verse osisID='Gal.2.5'>Wichen wir denselbigen nicht eine stundeDenn es dazumal sie dauchte vrsach sein / den Halsstarrigen zu weichen / das sie sich nicht ergerten.  / vnterthan zu sein / Auff das die warheit des Euangelij bey euch bestünde.</verse>
        <verse osisID='Gal.2.6'>VON denen aber / die das Ansehen hatten / welcherleyDie falschen Apostel zogen an / das die zwelff Apostel mit Christo selbst gewandelt hatten darumb sie mehr denn Paulus gülten. Das widerleget S. Paul. vnd spricht / Es liege daran nicht / wie gros oder herrlich sie seien / Es ist im Euangelio ein Prediger wie der ander. j. Cor. 3 sie weiland gewesen sind / da ligt mir nichts an. Denn Gott achtet das ansehen der Menschen nicht. Mich aber haben die / so das ansehen hatten / nichts anders geleret.</verse>
        <verse osisID='Gal.2.7'>Sondern widerumb / da sie sahen / das mir vertrawet war das Euangelium an die VorhautDie Heiden heisset er Vorhaut / darumb das sie nicht beschnitten sind.  / Gleich wie Petro das Euangelium an die Beschneitung /</verse>
        <verse osisID='Gal.2.8'>(Denn der mit Petro krefftig ist gewesen zum Apostelampt vnter die Beschneitung / Der ist mit mir auch krefftig gewesen vnter die Heiden)</verse>
        <verse osisID='Gal.2.9'>vnd erkandten die gnade / die mir gegeben war / Jacobus vnd Kephas vnd Johannes / die fur Seulen angesehen waren / Gaben sie mir vnd Barnaba die rechte Hand / vnd wurden mit vns eins / Das wir vnter die Heiden / sie aber vnter die Beschneitung predigeten /</verse>
        <verse osisID='Gal.2.10'>Allein das wir der Armen gedechten / welches ich auch vleissig bin gewesen zu thun.</verse>
        <verse osisID='Gal.2.11'>DA aber Petrus gen Antiochan kam / widerstund ich jm vnter augen / Denn es war Klage vber jn komen.</verse>
        <verse osisID='Gal.2.12'>Denn zuuor ehe etliche von Jacobo kamen / ass er mit den Heiden. Da sie aber kamen / entzoch er sich / vnd sondert sich / Darumb das er die von der Beschneitung furchte.</verse>
        <verse osisID='Gal.2.13'>Vnd heuchelten mit jm die andern Jüden / also / das auch Barnabas verfüret ward / mit jnen zu heucheln.</verse>
        <verse osisID='Gal.2.14'>ABer da ich sahe / das sie nicht richtig wandelten / nach der warheit des Euangelij / sprach ich zu Petro fur allen öffentlich / So du / der du ein Jüde bist / Heidnisch lebest / vnd nicht Jüdisch / Warumb zwingestu denn die Heiden Jüdisch zu leben?</verse>
        <verse osisID='Gal.2.15'>Wiewol wir von Natur Jüden / vnd nicht Sünder aus den Heiden sind /</verse>
        <verse osisID='Gal.2.16'>Doch weil wir wissen / das der Mensch durch des Gesetzes werck nicht gerecht wird / Sondern durch den Glauben an Jhesum Christ / So gleuben wir auch an Christum Jhesum / Auff das wir gerecht werden durch den glauben an Christum / Vnd nicht durch des Gesetzes werck / Denn durch des Gesetzes werck wird kein Fleisch gerecht. Rom. 3.</verse>
        <verse osisID='Gal.2.17'>SOlten wir aber / die da suchen durch Christum gerecht zu werden / auch noch selbs Sünder erfunden werden / So were Christus ein SündendienerWer durch werck wil from werden / der thut eben als macht vns Christus durch seinen dienst ampt / predigen / vnd leiden aller erst zu Sünder / die durchs gesetze müsten frum werden / Das ist Christum verleugnet / gecreutziget / verlestert / vnd die sünde widerbawet / die zuuor durchs glaubens predigt abgethan war. . Das sey ferne.</verse>
        <verse osisID='Gal.2.18'>Wenn ich aber das / so ich zubrochen habe / widerumb bawe / So mache ich mich selbs zu einem Vbertretter.</verse>
        <verse osisID='Gal.2.19'>Jch bin aber durchs GesetzDurch den glauben / der ein geistlich / lebendig Gesetz ist / sind wir dem Gesetze des buchstabens gestorben / das wir jm nicht mehr schüldig sind / Rom. 7 dem gesetz gestorben / auff das ich Gotte lebe / Jch bin mit Christo gecreutziget.</verse>
        <verse osisID='Gal.2.20'>Jch lebe aber / doch nu nicht ich / sondern Christus lebet in mir. Denn was ich jtzt lebe im Fleisch / das lebe ich in dem glauben des Sons Gottes / Der mich geliebet hat / Vnd sich Selbs fur mich dargegeben.</verse>
        <verse osisID='Gal.2.21'>Jch werffe nicht weg die gnade Gottes. Denn so durch das Gesetz die gerechtigkeit kompt / So ist Christus vergeblich gestorben.</verse>
      </chapter>
      <chapter osisID='Gal.3'>
        <verse osisID='Gal.3.1'>O Jr vnuerstendigen Galater / Wer hat euch bezaubert / das jr der warheit nicht gehorchet? Welchen Christus Jhesus fur die augen gemalet war / vnd jtzt vnter euch gecreutziget ist.</verse>
        <verse osisID='Gal.3.2'>Das wil ich alleine von euch lernen / Habt jr den Geist empfangen / durch des Gesetzs werck / Oder durch die predigt vom glauben?</verse>
        <verse osisID='Gal.3.3'>Seid jr so vnuerstendig? Jm Geist habt jr angefangen / Wolt jrs denn nu im Fleisch volenden?</verse>
        <verse osisID='Gal.3.4'>Habt jr denn so viel vmb sonst erlitten? Jsts anders vmb sonst.</verse>
        <verse osisID='Gal.3.5'>Der euch nu den Geist reichet / vnd thut solche Thatten vnter euch / Thut ers durch des Gesetzes werck? Oder durch die predigt vom glauben?</verse>
        <verse osisID='Gal.3.6'>gleich wie abraham hat gott gegleubet / vnd es ist jm gerechnet zur gerechtigkeit.</verse>
        <verse osisID='Gal.3.7'>So erkennet jr ja nu / Das die des Glaubens sind / das sind Abrahams kinder. Gen. 15.</verse>
        <verse osisID='Gal.3.8'>DJe Schrifft aber hat es zuuor ersehen / Das Gott die Heiden durch den glauben gerecht macht. Darumb verkündiget sie dem Abraham / Jn dir sollen alle Heiden gesegenet werden.</verse>
        <verse osisID='Gal.3.9'>Also werden nu / die des glaubens sind / gesegenet mit dem gleubigen Abraham.</verse>
        <verse osisID='Gal.3.10'>Denn die mit des Gesetzes wercken vmbgehen / die sind vnter dem Fluch. Denn es stehet geschrieben / Verflucht sey jederman / der nicht bleibt in alle dem / das geschrieben stehet in dem buch des Gesetzes / das ers thue. Gen. 12; Deut. 27.</verse>
        <verse osisID='Gal.3.11'>DAs aber durchs Gesetz niemand gerecht wird fur Gott / ist offenbar / Denn der Gerechte wird seines Glaubens leben.</verse>
        <verse osisID='Gal.3.12'>Das Gesetz aber ist nicht des glaubens / Sondern der Mensch der es thut / wird dadurch leben /</verse>
        <verse osisID='Gal.3.13'>Christus aber hat vns erlöset von dem Fluch des Gesetzes / da Er ward ein Fluch fur Vns (Denn es stehet geschrieben / Verflucht ist jederman der am Holtz hanget)</verse>
        <verse osisID='Gal.3.14'>Auff das der segen Abrahe vnter die Heiden keme / in Christo Jhesu / vnd wir also den verheissen Geist empfiengen / durch den Glauben. Aba. 2; Rom. 1; Leu. 18; Deut. 21.</verse>
        <verse osisID='Gal.3.15'>LJeben Brüder / Jch wil nach menschlicher weise reden. Verachtet man doch eines Menschen testament nicht (wenn es bestetiget ist) vnd thut auch nichts dazu.</verse>
        <verse osisID='Gal.3.16'>Nu ist je die Verheissung Abrahe vnd seinem Samen zugesagt. Er spricht nicht / durch die Samen / als durch viele / sondern als durch einen / Durch deinen Samen / welcher ist Christus.</verse>
        <verse osisID='Gal.3.17'>Jch sage aber dauon / Das Testament / das von Gott zuuor bestetiget ist auff Christum / wird nicht auffgehaben / das die Verheissung solte durchs Gesetz auffhören / welches gegeben ist vber vierhundert vnd dreissig jar hernach.</verse>
        <verse osisID='Gal.3.18'>Denn so das Erbe durch das Gesetz erworben würde / So würde es nicht durch Verheissunge gegeben / Gott aber hats Abraham durch Verheissung frey geschenckt. Ebre. 9; Gen. 22; Rom. 4</verse>
        <verse osisID='Gal.3.19'>WAs sol denn das GesetzGott hat Abraham das Erbe / das ist / Gerechtigkeit vnd ewiges Leben aus gnade zugesagt / was hülfft denn das Gesetz? Antwort. Das Gesetz offenbaret vnd mehret die sunde / so es viel foddert / das wir nicht vermögen. Vnd offenbaret sie darumb / das wir erkennen / das Gott aus gnaden gerecht mache / wenn das Gesetz allein gnug were / frum zu machen / was dürfften wir der verheissen gnade? ? Es ist dazu komen vmb der Sünde willen / Bis der Samen keme / dem die Verheissunge geschehen ist / Vnd ist gestellet von den Engeln / durch die hand des MitlersMosi / welcher Mitler zwischen Gott vnd dem Volck war. Es hette aber keines Mitlers bedurfft / so das volck hette das gesetz hören mögen / Exo. 20 vnd Deu. 5 So sie es nu nicht hören mögen / Wie mag sie das Gesetz frum machen? Gott aber ist einig / das ist / Er ist alleine / vnd hat seines gleichen nicht / Darumb on Mitler nicht mit jm zu handeln ist / als auch Hiob sagt. .</verse>
        <verse osisID='Gal.3.20'>Ein mitler aber ist nicht eines einigen mitler / Gott aber ist einig.</verse>
        <verse osisID='Gal.3.21'>Wie? Jst denn das Gesetz wider Gottes verheissen? Das sey ferne. Wenn aber ein Gesetz gegeben were das da kündte lebendig machen / So keme die Gerechtigkeit warhafftig aus dem Gesetze.</verse>
        <verse osisID='Gal.3.22'>Aber die Schrifft hat es alles beschlossen vnter die Sünde / Auff das die verheissung keme / durch den glauben an Jhesum Christum / gegeben denen / die da gleuben. Rom. 11.</verse>
        <verse osisID='Gal.3.23'>EHe denn aber der glaube kam / wurden wir vnter dem Gesetz verwaret vnd verschlossen / auff den glauben / der da solte offenbart werden.</verse>
        <verse osisID='Gal.3.24'>Also ist das Gesetz vnser Zuchtmeister gewesen auff Christum / das wir durch den glauben gerecht würden.</verse>
        <verse osisID='Gal.3.25'>Nu aber der glaube komen ist / sind wir nicht mehr vnter dem Zuchtmeister.</verse>
        <verse osisID='Gal.3.26'>Denn jr seid alle Gottes Kinder / durch den glauben an Christo Jhesu.</verse>
        <verse osisID='Gal.3.27'>Denn wie viel ewer getaufft sind / die haben Christum angezogen.</verse>
        <verse osisID='Gal.3.28'>Hie ist kein Jüde noch Grieche / hie ist kein Knecht noch Freier / hie ist kein Man noch Weib / Denn jr seid allzumal einer in Christo Jhesu.</verse>
        <verse osisID='Gal.3.29'>Seid jr aber Christi / so seid jr ja Abrahams samen / vnd nach der verheissunge Erben.</verse>
      </chapter>
      <chapter osisID='Gal.4'>
        <verse osisID='Gal.4.1'>JCH sage aber / So lange der Erbe ein Kind ist / so ist vnter jm vnd einem Knechte kein vnterscheid / ob er wol ein Herr ist aller güter /</verse>
        <verse osisID='Gal.4.2'>Sondern er ist vnter den Furmünden vnd Pflegern / bis auff die bestimpte zeit vom Vater.</verse>
        <verse osisID='Gal.4.3'>Also auch wir / da wir Kinder waren / waren wir gefangen vnter den eusserlichen Satzungen.</verse>
        <verse osisID='Gal.4.4'>Da aber die zeit erfüllet ward / sandte Gott seinen Son / geborn von einem Weibe / vnd vnter das Gesetz gethan /</verse>
        <verse osisID='Gal.4.5'>Auff das er die / so vnter dem Gesetz waren / erlöset / Das wir die Kindschafft empfiengen.</verse>
        <verse osisID='Gal.4.6'>Weil jr denn Kinder seid / hat Gott gesand den geist seines Sons in ewre hertzen / der schreiet / Abba / lieber Vater.</verse>
        <verse osisID='Gal.4.7'>Also ist nu hie kein Knecht mehr / sondern eitel Kinder / Sinds aber Kinder / so sinds auch Erben Gottes / durch Christum. Rom. 8.</verse>
        <verse osisID='Gal.4.8'>ABer zu der zeit / da jr Gott nicht erkandtet / dienet jr denen / die von natur nicht Götter sind.</verse>
        <verse osisID='Gal.4.9'>Nu jr aber Gott erkand habt (Ja viel mehr von Gott erkand seid) Wie wendet jr euch denn vmb / wider zu den schwachen vnd dürfftigen Satzungen / welchen jr von newes an dienen wolt?</verse>
        <verse osisID='Gal.4.10'>Jr haltet Tage vnd Monden / vnd Feste vnd Jarzeit /</verse>
        <verse osisID='Gal.4.11'>Jch fürchte ewer / das ich nicht vieleicht vmb sonst habe an euch geerbeitet.</verse>
        <verse osisID='Gal.4.12'>Seid doch wie ich / denn ich bin wie jr. Lieben Brüder (Jch bitte euch) Jr habt mir kein Leid gethan.</verse>
        <verse osisID='Gal.4.13'>Denn jr wisset / das ich euch in schwacheit nach dem fleisch / das Euangelium geprediget habe / zum ersten mal /</verse>
        <verse osisID='Gal.4.14'>vnd meine anfechtungen / die ich leide nach dem fleisch / habt jr nicht verachtet noch verschmecht / Sondern als einen Engel Gottes namet jr mich auff / ja als Christum Jhesum.</verse>
        <verse osisID='Gal.4.15'>Wie waret jr dazu mal so selig? Jch bin ewer Zeuge / das / wenn es müglich gewesen were / jr hettet ewer Augen ausgerissen / vnd mir gegeben.</verse>
        <verse osisID='Gal.4.16'>Bin ich denn also ewer Feind worden / das ich euch die warheit furhalte?</verse>
        <verse osisID='Gal.4.17'>SJe eiuern vmb euch nicht fein / Sondern sie wollen euch von mir abfellig machen / das jr vmb sie solt eiuern.</verse>
        <verse osisID='Gal.4.18'>Eiuern ist gut / wens jmerdar geschicht vmb das Gute / vnd nicht allein wenn ich gegenwertig bey euch bin.</verse>
        <verse osisID='Gal.4.19'>Meine lieben Kinder / welche ich abermal mit engsten gebere / bis das Christus in euch eine gestalt gewinne.</verse>
        <verse osisID='Gal.4.20'>Jch wolt aber / das ich jtzt bey euch were / vnd meine stimme wandeln kündte / Denn ich bin jrre an euch.</verse>
        <verse osisID='Gal.4.21'>SAget mir / die jr vnter dem Gesetz sein wolt / Habt jr das Gesetz nicht gehöret?</verse>
        <verse osisID='Gal.4.22'>Denn es stehet geschrieben / Das Abraham zwene Söne hatte / Einen von der Magd / Den andern von der Freien.</verse>
        <verse osisID='Gal.4.23'>Aber der von der Magd war / ist nach dem Fleisch geboren / Der aber von der Freien / ist durch die Verheissung geboren /</verse>
        <verse osisID='Gal.4.24'>Die wort bedeuten etwas. Denn das sind die zwey Testament / Eins von dem berge Sina / das zur Knechtschafft gebirt / welches ist die Agar /</verse>
        <verse osisID='Gal.4.25'>Denn Agar heisset in Arabia der berg Sina / vnd langet bis gen Jerusalem / das zu dieser zeit ist / vnd ist dienstbar mit seinen Kindern. Gen. 16; Gen. 21.</verse>
        <verse osisID='Gal.4.26'>ABer das Jerusalem / das droben ist / das ist die Freie / die ist vnser aller Mutter.</verse>
        <verse osisID='Gal.4.27'>Denn es stehet geschrieben / Sey frölich du Vnfruchtbare / die du nicht gebierest / vnd brich er für vnd ruffe / die du nicht schwanger bist / Denn die Einsame hat viel mehr Kinder / Denn die den Man hat.</verse>
        <verse osisID='Gal.4.28'>Wir aber / lieben Brüder / sind Jsaac nach / der verheissunge Kinder.</verse>
        <verse osisID='Gal.4.29'>Aber gleich wie zu der zeit / der nach dem Fleisch geboren war / verfolgete denen / der nach dem Geist geborn war / Also gehet es jtzt auch.</verse>
        <verse osisID='Gal.4.30'>Aber was spricht die Schrifft. Stos die Magd hin aus mit jrem Son / Denn der magd Son sol nicht erben mit dem Son der Freien.</verse>
        <verse osisID='Gal.4.31'>So sind wir nu / lieben Brüder / nicht der magd Kinder / Sondern der Freien. Jesa. 54; Rom. 9; Gen. 21.</verse>
      </chapter>
      <chapter osisID='Gal.5'>
        <verse osisID='Gal.5.1'>SO bestehet nu in der Freiheit / da mit Vns Christus befreiet hat / Vnd lasset euch nicht widerumb in das knechtische Joch fangen.</verse>
        <verse osisID='Gal.5.2'>Sihe ich Paulus sage euch / Wo jr euch beschneiten lasset / So ist euch Christus kein nütz.</verse>
        <verse osisID='Gal.5.3'>Jch zeuge abermal einem jederman / der sich beschneiten lesset / Das er noch das gantze Gesetze schüldigDenn on glauben ist kein hertz rein / On hertzen reinigkeit ist kein werck recht vnd rein.ist zu thun.</verse>
        <verse osisID='Gal.5.4'>Jr habt Christum verloren / die jr durch das Gesetz gerecht werden wolt / vnd seid von der Gnade gefallen.</verse>
        <verse osisID='Gal.5.5'>Wir aber warten im Geist / durch den glauben / der Gerechtigkeit der man hoffen mus.</verse>
        <verse osisID='Gal.5.6'>Denn in Christo Jhesu gilt weder Beschneitung noch Vorhaut etwas / Sondern der Glaube der durch die Liebe thetig ist.</verse>
        <verse osisID='Gal.5.7'>JR lieffet fein / Wer hat euch auffgehalten / der Warheit nicht zu gehorchen?</verse>
        <verse osisID='Gal.5.8'>Solch vberreden / ist nicht von dem / der euch beruffen hat.</verse>
        <verse osisID='Gal.5.9'>Ein wenig Sawrteig versawret den gantzen Teig.</verse>
        <verse osisID='Gal.5.10'>Jch versehe mich zu euch in dem HErrn / jr werdet nichts anders gesinnet sein. Wer euch aber jrre machet / Der wird sein Vrteil tragen / er sey wer er wolle.</verse>
        <verse osisID='Gal.5.11'>Jch aber / lieben Brüder / so ich die beschneitung noch predige / Warumb leide ich denn verfolgung? So hette das ergernis des Creutzes auffgehöret.</verse>
        <verse osisID='Gal.5.12'>Wolte Gott / das sie auch ausgerottet würden / die euch verstören.</verse>
        <verse osisID='Gal.5.13'>JR aber / lieben Brüder / seid zur Freiheit beruffen / Allein sehet zu / das jr durch die Freiheit dem Fleisch nicht raum gebetDas thun die jenen / die da sagen / dieweil der glaube alles thut / so wollen wir nichts gutes thun / vnd auff den glauben vns verlassen.  / Sondern durch die Liebe diene einer dem andern.</verse>
        <verse osisID='Gal.5.14'>Denn alle Gesetz werden in einem wort erfüllet / in dem / Liebe deinen Nehesten als dich selbs.</verse>
        <verse osisID='Gal.5.15'>So jr euch aber vnternander beisset vnd fresset / So sehet zu / das jr nicht vnternander verzeret werdet.</verse>
        <verse osisID='Gal.5.16'>JCH sage aber / Wandelt im Geist / so werdet jr die lüste des Fleisches nicht volnbringen.</verse>
        <verse osisID='Gal.5.17'>Denn das Fleisch gelüstet wider den Geist / Vnd den Geist wider das Fleisch / Dieselbige sind widernander / das jr nicht thut was jr wollet.</verse>
        <verse osisID='Gal.5.18'>Regieret euch aber der Geist / So seid jr nicht vnter dem Gesetze.</verse>
        <verse osisID='Gal.5.19'>Offenbar sind aber die werck des Fleisches / als da sind Ehebruch / Hurerey / Vnreinigkeit / Vnzucht /</verse>
        <verse osisID='Gal.5.20'>Abgötterey / Zeuberey / Feindschafft / Hadder / Neid / Zorn / Zanck / Zwitracht / Rotten / Hass / Mord /</verse>
        <verse osisID='Gal.5.21'>Sauffen / Fressen / vnd der gleichen. Von welchen ich euch hab zuuor gesagt / vnd sage noch zuuor / Das die solches thun / werden das reich Gottes nicht erben.</verse>
        <verse osisID='Gal.5.22'>Die Frucht aber des Geistes ist / Liebe / Freude / Friede / Gedult / Freundligkeit / Gütigkeit / Glaube / Sanfftmut / Keuscheit /</verse>
        <verse osisID='Gal.5.23'>Wider solche ist das Gesetz nicht.</verse>
        <verse osisID='Gal.5.24'>Welche aber Christum angehören / die creutzigen jr Fleisch sampt den lüsten vnd begirden.</verse>
        <verse osisID='Gal.5.25'>SO wir im Geist leben / so lasset vns auch im Geist wandeln.</verse>
        <verse osisID='Gal.5.26'>Lasset vns nicht eiteler Ehre geitzig sein / vnternander zu entrüsten vnd zu hassen.</verse>
      </chapter>
      <chapter osisID='Gal.6'>
        <verse osisID='Gal.6.1'>Lieben Brüder / So ein Mensch etwa von einem Feil vbereilet würde / So helfft jm wider zu recht / mit sanfftmütigem Geist / die jr geistlich seid / Vnd sihe auff dich selbs / Das du nicht auch versuchet werdest.</verse>
        <verse osisID='Gal.6.2'>Einer trage des andern Last / so werdet jr das gesetz Christi erfüllen.</verse>
        <verse osisID='Gal.6.3'>So aber sich jemand lesst düncken / er sey etwas / so er doch nichts ist / der betreuget sich selbs.</verse>
        <verse osisID='Gal.6.4'>Ein jglicher aber prüfe sein selbs werck / vnd als denn wird er an jm selber Rhum haben / vnd nicht an einem andernFalsche Lerer suchen nicht wie sie frum werden / sondern das sie nur viel rhum bey andern haben vnd stehet jr ding allein auff frembdem zufal vnd anhang / denn sie sind ehrgirig vnd nicht rechtschaffen. .</verse>
        <verse osisID='Gal.6.5'>Denn ein jglicher wird seine Last tragen.</verse>
        <verse osisID='Gal.6.6'>DER aber vnterrichtet wird mit dem Wort / der teile mit allerley Gutes / dem / der jn vnterrichtet.</verse>
        <verse osisID='Gal.6.7'>Jrret euch nicht / Gott lesst sich nicht spotten. Denn was der Mensch seet / das wird er erndten. Wer auff sein Fleisch seet / der wird von dem fleisch das Verderben erndten.</verse>
        <verse osisID='Gal.6.8'>Wer aber auff den Geist seet / der wird von dem Geist das ewige Leben erndten.</verse>
        <verse osisID='Gal.6.9'>Lasset vns aber gutes thun / vnd nicht müde werden / Denn zu seiner zeit werden wir auch erndten / on auffhören.</verse>
        <verse osisID='Gal.6.10'>Als wir nu zeit haben / so lasset vns gutes thun / an jederman / Allermeist aber an des glaubens Genossen.</verse>
        <verse osisID='Gal.6.11'>SEhet / mit wie vielen worten hab ich euch geschrieben mit eigner hand.</verse>
        <verse osisID='Gal.6.12'>Die sich wöllen angeneme machen nach dem Fleisch / die zwingen euch zu beschneiten / allein das sie nicht mit dem Creutz Christi verfolget werden.</verse>
        <verse osisID='Gal.6.13'>Denn auch sie selbs / die sich beschneiten lassen / halten Gesetz nicht / Sondern sie wöllen / das jr euch beschneiten lasset / Auff das sie sich von ewrem Fleisch rhümen mügen.</verse>
        <verse osisID='Gal.6.14'>Es sey aber ferne von mir / rhümen / denn allein von dem Creutz vnsers HErrn Jhesu Christi / Durch welchen mir die Welt gecreutziget ist / vnd ich der welt.</verse>
        <verse osisID='Gal.6.15'>Denn in Christo Jhesu gilt weder Beschneitung noch Vorhaut etwas / sondern eine newe Creatur.</verse>
        <verse osisID='Gal.6.16'>Vnd wie viel nach dieser RegelDiese Regel ist nicht der Menschenlere / sondern das Euangelium vnd der Glaube in Christo. Vnd die Malzeichen sind nicht die Narben an Christus leib / sondern allerley leiden das wir am Leibe vmb Christus willen tragen. einher gehen / vber die sey Friede vnd Barmhertzigkeit / vnd vber den Jsrael Gottes.</verse>
        <verse osisID='Gal.6.17'>Hinfurt mache mir niemand weiter mühe / Denn ich trage die Malzeichen des HErrn Jhesu an meinem Leibe.</verse>
        <verse osisID='Gal.6.18'>Die Gnade vnsers HErrn Jhesu Christi sey mit ewerm Geist / lieben Brüder / AMEN. - An die Galater / Gesand von Rom.</verse>
      </chapter>
    </div></osisText>
</osis>
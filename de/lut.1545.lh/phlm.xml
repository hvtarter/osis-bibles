<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='lut.1545.LH' xml:lang='de'>
    <header>
      <revisionDesc>
        <date>2012-08-26</date>
        <p>initial OSIS 2.1.1 version</p>
      </revisionDesc>
      <work osisWork='lut.1545.LH'>
        <title>Luther 1545 (Letzte Hand)</title>
        <contributor/>
        <creator>H.J.H. (joiner194@hotmail.com)</creator>
        <creator role='encoder'>ZefToOsis 1.0.0</creator>
        <subject>Die gantze Heilige Schrifft mit den Anmerkungen des Reformators</subject>
        <date>2012-08-14</date>
        <description>"Denn man mus nicht die buchstaben inn der lateinischen sprachen fragen / wie man sol Deutsch reden / wie diese esel thun / sondern / man mus die mutter im hause / die kinder auff der gassen / den gemeinen man auff dem marckt drumb fragen / vnd den selbigen auff das maul sehen / wie sie reden / vnd darnach dolmetzschen / so verstehen sie es denn / vnd mercken / das man Deutsch mit jn(nen) redet." </description>
        <publisher>lutherbibel.net</publisher>
        <type type='OSIS'>Bible</type>
        <identifier type='OSIS'>lut.1545.LH</identifier>
        <source>http://www.lutherbibel.net</source>
        <language type='IETF'>de</language>
        <relation/>
        <coverage/>
        <rights>Umsonst habt ihrs empfangen, umsonst gebet es auch. (Matthäus 10:8) </rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Phlm'>
      <chapter osisID='Phlm.1'>
        <verse osisID='Phlm.1.1'>PAulus der gebundenen Christi Jhesus / vnd Timotheus der Bruder. Philemoni dem Lieben vnd vnserm Gehülffen /</verse>
        <verse osisID='Phlm.1.2'>vnd Appia der lieben / vnd Archippo vnserm streitgenossen / vnd der gemeine in deinem Hause.</verse>
        <verse osisID='Phlm.1.3'>GNade sey mit euch vnd Friede / von Gott vnserm Vater / vnd dem HErrn Jhesu Christo.</verse>
        <verse osisID='Phlm.1.4'>JCH dancke meinem Gott / vnd gedencke dein allezeit in meinem Gebet /</verse>
        <verse osisID='Phlm.1.5'>Nach dem ich höre von der Liebe vnd dem Glauben / welche du hast an den HErrn Jhesum / vnd gegen alle Heiligen /</verse>
        <verse osisID='Phlm.1.6'>Das dein glaube den wir mit einander haben / in dir krefftig werde / Durch erkentnis alle des Guten / das jr habt / in Christo Jhesu.</verse>
        <verse osisID='Phlm.1.7'>WJr haben aber grosse freude vnd trost an deiner liebe / Denn die hertzen der Heiligen sind erquicket durch dich / lieber Bruder.</verse>
        <verse osisID='Phlm.1.8'>Darumb / wiewol ich habe grosse freidigkeit / in Christo / dir zu gebieten / was dir zimet /</verse>
        <verse osisID='Phlm.1.9'>So wil ich doch vmb der Liebe willen nur vermanen / der ich ein solcher bin / nemlich / ein alter Paulus / Nu aber auch ein Gebundener Jhesu Christi.</verse>
        <verse osisID='Phlm.1.10'>SO ermane ich dich vmb meines Sons willen Onesimi Onesimos Griechisch / heisset nütze auff Deudsch. Dahin laut S. Pauli / da er spricht / Er ist mir vnd dir nütz / das ist / ein Onesimus.  / den ich gezeuget habe in meinen Banden /</verse>
        <verse osisID='Phlm.1.11'>welcher weiland dir vnnütze / Nu aber mir vnd dir wol nütze ist / den habe ich widergesand.</verse>
        <verse osisID='Phlm.1.12'>Du aber wollest jn / das ist / mein eigen Hertz annemen /</verse>
        <verse osisID='Phlm.1.13'>Denn ich wolte jn bey mir behalten / das er mir an deiner stat dienet / in den Banden des Euangelij /</verse>
        <verse osisID='Phlm.1.14'>Aber on deinen willen wolte ich nichts thun / Auff das dein guts nicht were genötiget / sondern freiwillig.</verse>
        <verse osisID='Phlm.1.15'>VJeleicht aber ist er darumb eine zeitlang von dir komen / das du jn ewig wider hettest /</verse>
        <verse osisID='Phlm.1.16'>Nu nicht mehr als einen Knecht / sondern mehr denn einen Knecht / einen lieben Bruder / sonderlich mir / wie viel mehr aber dir / beide nach dem Fleisch vnd in dem HErrn?</verse>
        <verse osisID='Phlm.1.17'>So du nu mich heltest fur deinen Gesellen / so woltestu jn / als mich selbs / annemen.</verse>
        <verse osisID='Phlm.1.18'>So er aber dir etwas schaden gethan hat / oder schuldig ist / das rechne mir zu.</verse>
        <verse osisID='Phlm.1.19'>Jch Paulus hab es geschrieben mit meiner Hand / ich wils bezalen / Jch schweig / das du dich selbs mir schüldig bist.</verse>
        <verse osisID='Phlm.1.20'>Ja lieber Bruder / gönne mir / das ich mich an dir ergetze / in dem HErrn / Erquicke mein hertz in dem HErrn.</verse>
        <verse osisID='Phlm.1.21'>JCh hab aus zuuersicht deines gehorsams dir geschrieben / Denn ich weis du wirst mehr thun / denn ich sage.</verse>
        <verse osisID='Phlm.1.22'>Daneben / bereite mir die Herberge / Denn ich hoffe / das ich durch ewer Gebet euch geschencket werde.</verse>
        <verse osisID='Phlm.1.23'>Es grüsset dich Epaphras mein Mitgefangener in Christo Jhesu /</verse>
        <verse osisID='Phlm.1.24'>Marcus / Aristarchus / Demas / Lucas / meine gehülffen.</verse>
        <verse osisID='Phlm.1.25'>Die Gnade vnsers HErrn Jhesu Christi sey mit ewerem Geist / Amen. - Geschrieben von Rom / Durch Onesimum.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='lut.1545.LH' xml:lang='de'>
    <header>
      <revisionDesc>
        <date>2012-08-26</date>
        <p>initial OSIS 2.1.1 version</p>
      </revisionDesc>
      <work osisWork='lut.1545.LH'>
        <title>Luther 1545 (Letzte Hand)</title>
        <contributor/>
        <creator>H.J.H. (joiner194@hotmail.com)</creator>
        <creator role='encoder'>ZefToOsis 1.0.0</creator>
        <subject>Die gantze Heilige Schrifft mit den Anmerkungen des Reformators</subject>
        <date>2012-08-14</date>
        <description>"Denn man mus nicht die buchstaben inn der lateinischen sprachen fragen / wie man sol Deutsch reden / wie diese esel thun / sondern / man mus die mutter im hause / die kinder auff der gassen / den gemeinen man auff dem marckt drumb fragen / vnd den selbigen auff das maul sehen / wie sie reden / vnd darnach dolmetzschen / so verstehen sie es denn / vnd mercken / das man Deutsch mit jn(nen) redet." </description>
        <publisher>lutherbibel.net</publisher>
        <type type='OSIS'>Bible</type>
        <identifier type='OSIS'>lut.1545.LH</identifier>
        <source>http://www.lutherbibel.net</source>
        <language type='IETF'>de</language>
        <relation/>
        <coverage/>
        <rights>Umsonst habt ihrs empfangen, umsonst gebet es auch. (Matthäus 10:8) </rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Thess'>
      <chapter osisID='1Thess.1'>
        <verse osisID='1Thess.1.1'>PAulus vnd Siluanus vnd Timotheus. Der Gemeinen zu Thessalonich / in Gott dem Vater / vnd dem HErrn Jhesu Christo. Gnade sey mit euch vnd Friede von Gott vnserm Vater / vnd dem HErrn Jhesu Christo.</verse>
        <verse osisID='1Thess.1.2'>WJR dancken Gott allezeit fur euch alle / vnd gedencken ewer in vnserm Gebet / on vnterlas /</verse>
        <verse osisID='1Thess.1.3'>Vnd dencken an ewer werck im glauben / vnd an ewer erbeit in der Liebe / vnd an ewr gedult in der Hoffnung / welche ist vnser HErr Jhesus Christus fur Gott vnd vnserm Vater.</verse>
        <verse osisID='1Thess.1.4'>Denn lieben Brüder / von Gott geliebet / wir wissen / wie jr ausserwelet seid /</verse>
        <verse osisID='1Thess.1.5'>das vnser Euangelium ist bey euch gewesen / nicht allein im wort / sondern beide in der Krafft vnd in dem heiligen Geist / vnd in grosser gewisheit / Wie jr wisset / welcherley wir gewesen sind vnter euch / vmb ewren willen.</verse>
        <verse osisID='1Thess.1.6'>VND jr seid vnser Nachfolger worden vnd des HErrn / vnd habt das Wort auffgenomen vnter vielen trübsaln mit freuden im heiligen Geist /</verse>
        <verse osisID='1Thess.1.7'>Also / das jr worden seid ein Furbilde allen gleubigen in Macedonia vnd Achaia.</verse>
        <verse osisID='1Thess.1.8'>Denn von euch ist auserschollen das wort des HErrn / nicht allein in Macedonia vnd Achaia / sondern an allen Orten ist auch ewer glaube an Gott ausgebrochen / also / das nicht not ist / euch etwas zusagen.</verse>
        <verse osisID='1Thess.1.9'>Denn sie selbs verkündigen von euch / was fur einen Eingang wir zu euch gehabt haben / vnd wie jr bekeret seid zu Gott / von den Abgöttern / Zu dienen dem lebendigen vnd waren Gott /</verse>
        <verse osisID='1Thess.1.10'>vnd zu warten seines Sons vom Himel / welchen er aufferwecket hat von den Todten / Jhesum / Der vns von dem zukünfftigen Zorn erlöset hat.</verse>
      </chapter>
      <chapter osisID='1Thess.2'>
        <verse osisID='1Thess.2.1'>DEnn auch jr wisset / lieben Brüder / von vnserm Eingange zu euch / das er nicht vergeblich gewesen ist /</verse>
        <verse osisID='1Thess.2.2'>Sondern als wir zuuor gelidden hatten / vnd geschmecht gewesen waren zu Philippen / (wie jr wisset) waren wir dennoch freidig in vnserm Gott / bey euch zusagen das Euangelium Gottes / mit grossen kempffen.</verse>
        <verse osisID='1Thess.2.3'>Denn vnser Ermanung ist nicht gewesen zu jrthum / noch zu vnreinigkeit / noch mit list /</verse>
        <verse osisID='1Thess.2.4'>Sondern wie wir von Gott bewerd sind / das vns das Euangelium vertrawet ist zu predigen / Also reden wir / Nicht als wolten wir den Menschen gefallen / sondern Gotte / der vnser hertz prüfet. Act. 16.</verse>
        <verse osisID='1Thess.2.5'>DEnn wir nie mit Schmeichelworten sind vmbgangen (wie jr wisset) noch dem Geitz gestellet / Gott ist des zeuge /</verse>
        <verse osisID='1Thess.2.6'>Haben auch nicht Ehre gesucht von den Leuten / weder von euch / noch von andern /</verse>
        <verse osisID='1Thess.2.7'>Hetten euch auch mögen schweer sein / als Christi Apostel. Sondern wir sind mütterlich gewesen / bey euch / Gleich wie eine amme jrer Kinder pfleget /</verse>
        <verse osisID='1Thess.2.8'>Also hatten wir Hertzenlust an euch / vnd waren willig euch mit zuteilen / nicht allein das Euangelium Gottes / sondern auch vnser Leben / darumb / das wir euch lieb haben gewonnen.</verse>
        <verse osisID='1Thess.2.9'>JR seid wol eindechtig / lieben Brüder / vnser erbeit vnd vnser mühe / Denn tag vnd nacht erbeiten wir / das wir niemand vnter euch beschwerlich weren / vnd predigeten vnter euch das Euangelium Gottes.</verse>
        <verse osisID='1Thess.2.10'>Des seid jr Zeuge vnd Gott / wie heilig vnd gerecht vnd vnstrefflich wir bey euch (die jr gleubig waret) gewesen sind.</verse>
        <verse osisID='1Thess.2.11'>Wie jr denn wisset / das wir / als ein Vater seine Kinder / einen jglichen vnter euch ermanet vnd getröstet /</verse>
        <verse osisID='1Thess.2.12'>vnd bezeuget haben / Das jr wandeln soltet wirdiglich fur Gott / der euch beruffen hat zu seinem Reich vnd zu seiner Herrligkeit. 2. Thes. 3 Act. 20.</verse>
        <verse osisID='1Thess.2.13'>DArumb auch wir on vnterlas Gotte dancken / das jr / da jr empfienget von vns das Wort göttlicher predigt / namet jrs auff / nicht als Menschenwort / sondern (wie es denn warhafftig ist) als Gottes wort / welcher auch wircket in euch / die jr gleubet.</verse>
        <verse osisID='1Thess.2.14'>Denn jr seid Nachfolger worden / lieben Brüder / der gemeine Gottes in Judea / in Christo Jhesu / Das jr eben das selbige erlidden habt von ewern Blutfreunden / das jene von den Jüden /</verse>
        <verse osisID='1Thess.2.15'>Welche auch den HErrn Jhesum getödtet haben / vnd jre eigen Propheten / vnd haben vns verfolget / vnd gefallen Gotte nicht / vnd sind allen Menschen wider /</verse>
        <verse osisID='1Thess.2.16'>wehren vns zu sagen den Heiden / damit sie selig würden / Auff das sie jre sünde erfüllen allwege / Denn der Zorn ist schon endlich vber sie komen.</verse>
        <verse osisID='1Thess.2.17'>WJR aber / lieben Brüder / nach dem wir ewer eine weil beraubet gewesen sind / nach dem angesichte / nicht nach dem hertzen / haben wir deste mehr geeilet / ewer angesicht zu sehen / mit grossem verlangen.</verse>
        <verse osisID='1Thess.2.18'>Darumb haben wir wollen zu euch komen (Jch Paulus) zwey mal / vnd Satanas hat vns verhindert.</verse>
        <verse osisID='1Thess.2.19'>Denn wer ist vnser Hoffnung oder Freude / oder Kron des rhums? Seid nicht auch jrs fur vnserm HErrn Jhesu Christo / zu seiner zukunfft?</verse>
        <verse osisID='1Thess.2.20'>Jr seid ja vnser ehre vnd freude.</verse>
      </chapter>
      <chapter osisID='1Thess.3'>
        <verse osisID='1Thess.3.1'>DArumb haben wirs nicht weiter wollen / vertragen / vnd haben vns lassen wolgefallen / das wir zu Athene alleine gelassen würden /</verse>
        <verse osisID='1Thess.3.2'>Vnd haben Timotheum gesand / vnsern bruder vnd diener Gottes / vnd vnsern gehülffen im Euangelio Christi / euch zu stercken vnd zu ermanen in ewrem glauben /</verse>
        <verse osisID='1Thess.3.3'>Das nicht jemand weich würde in diesen trübsaln. Denn jr wisset / das wir da zu gesetztDas ist / Es wil nicht anders sein.sind /</verse>
        <verse osisID='1Thess.3.4'>Vnd da wir bey euch waren / sagten wirs euch zuuor / Wir würden trübsaln haben müssen / wie denn auch geschehen ist / vnd jr wisset.</verse>
        <verse osisID='1Thess.3.5'>Darumb ichs auch nicht lenger vertragen / hab ich ausgesand / das ich erfüre ewren glauben / Auff das nicht euch vieleicht versucht hette der Versucher / vnd vnser erbeit vergeblich würde. Act. 17.</verse>
        <verse osisID='1Thess.3.6'>NV aber / so Timotheus zu vns von euch komen ist / vnd vns verkündiget hat ewren glauben vnd liebe / vnd das jr vnser gedencket allezeit zum besten / vnd verlanget nach vns zu sehen / wie denn auch vns nach euch.</verse>
        <verse osisID='1Thess.3.7'>Da sind wir / lieben Brüder / getröstet worden an euch / in allem vnsern trübsal vnd not / durch ewren glauben.</verse>
        <verse osisID='1Thess.3.8'>Denn nu sind wir lebendig / dieweil jr stehet in dem HErrn.</verse>
        <verse osisID='1Thess.3.9'>Denn was fur einen Danck können wir Gott vergelten vmb euch / fur alle diese freude / die wir haben von euch fur vnserm Gott?</verse>
        <verse osisID='1Thess.3.10'>Wir bitten tag vnd nacht fast seer / das wir sehen mügen ewer angesichte / vnd erstatten / so etwas mangelt an ewrem glauben.</verse>
        <verse osisID='1Thess.3.11'>ER aber / Gott vnser Vater / vnd vnser HErr Jhesus Christus / schicke vnsern weg zu euch.</verse>
        <verse osisID='1Thess.3.12'>Euch aber vermehre der HErr vnd lasse die liebe völlig werden vnternander / vnd gegen jederman (wie denn auch wir sind gegen euch)</verse>
        <verse osisID='1Thess.3.13'>das ewre hertzen gesterckt vnd vnstrefflich seien / in der heiligkeit fur Gott vnd vnsern Vater / auff die zukunfft vnsers HErrn Jhesu Christi sampt allen seinen Heiligen.</verse>
      </chapter>
      <chapter osisID='1Thess.4'>
        <verse osisID='1Thess.4.1'>WEiter / lieben Brüder / bitten wir euch / vnd ermanen in dem HErrn Jhesu / Nach dem jr von vns empfangen habt / wie jr sollet wandeln vnd Gotte gefallen / das jr jmer völliger werdet.</verse>
        <verse osisID='1Thess.4.2'>Denn jr wisset / welche Gebot wir euch gegeben haben / durch den HErrn Jhesum.</verse>
        <verse osisID='1Thess.4.3'>Denn das ist der wille Gottes / ewer Heiligung / das jr meidet die Hurerey /</verse>
        <verse osisID='1Thess.4.4'>vnd ein jglicher vnter euch wisse sein Fas zubehalten / in heiligung vnd ehren /</verse>
        <verse osisID='1Thess.4.5'>nicht in der lust seuche / wie die Heiden / die von Gott nichts wissen.</verse>
        <verse osisID='1Thess.4.6'>Vnd das niemand zu weit greiffe noch verforteile seinen Bruder im Handel / Denn der HErr ist der Recher vber das alles / wie wir euch zu vor gesagt vnd bezeuget haben.</verse>
        <verse osisID='1Thess.4.7'>Denn Gott hat vns nicht beruffen zur vnreinigkeit / sondern zur heiligung.</verse>
        <verse osisID='1Thess.4.8'>Wer nu verachtet / Der verachtet nicht Menschen / sondern Gott / der seinen heiligen Geist gegeben hat in euch.</verse>
        <verse osisID='1Thess.4.9'>VON der brüderlichen Liebe aber / ist nicht not euch zu schreiben. Denn jr seid selbs von Gott geleret / euch vnternander zu lieben /</verse>
        <verse osisID='1Thess.4.10'>vnd das thut jr auch an allen Brüdern / die in gantz Macedonia sind. Wir ermanen euch aber / lieben Brüder / das jr noch völliger werdet /</verse>
        <verse osisID='1Thess.4.11'>Vnd ringet darnach / das jr stille seid / vnd das ewre schaffet / Vnd erbeitet mit ewren eigen henden / wie wir euch geboten haben /</verse>
        <verse osisID='1Thess.4.12'>Auff das jr erbarlich wandelt gegen die / die draussen sind / vnd jrer keinesdas ist / Neeret euch selber vnd ligt nicht den Leuten auff dem Halse / wie die faulen Bettelmünche / widerteuffer Landleuffer / Denn solche sind vnnütze Leute / vnd ergern die vngleubigen. bedürffet.</verse>
        <verse osisID='1Thess.4.13'>WJr wollen euch aber / lieben Brüder / nicht verhalten von denen die da Schlaffen / Auff das jr nicht trawrig seid / wie die andern / die keine hoffnung haben.</verse>
        <verse osisID='1Thess.4.14'>Denn so wir gleuben / das Jhesus gestorben vnd aufferstanden ist / Also wird Gott auch / die da entschlaffen sind durch Jhesum / mit jm füren.</verse>
        <verse osisID='1Thess.4.15'>DEnn das sagen wir euch / als ein wort des HErrn / Das wir / die wir leben vnd vberbleiben in der zukunfft des HErrn / werden denen nicht vorkomen die da schlaffen.</verse>
        <verse osisID='1Thess.4.16'>Denn er selbs der HErr wird mit einem Feldgeschrey vnd stimme des Ertzengels / vnd mit der posaunen Gottes ernidder komen vom Himel / Vnd die Todten in Christo werden aufferstehen zu erst.</verse>
        <verse osisID='1Thess.4.17'>Darnach wir / die wir leben vnd vberbleiben / werden zu gleich mit denselbigen hin gerückt werden in den wolcken / dem HErrn entgegen in der lufft / vnd werden also bey dem HErrn sein alle zeit.</verse>
        <verse osisID='1Thess.4.18'>So tröstet euch mit diesen worten vnternander.</verse>
      </chapter>
      <chapter osisID='1Thess.5'>
        <verse osisID='1Thess.5.1'>VON den zeiten aber vnd stunden / lieben Brüder / ist nicht not euch zu schreiben /</verse>
        <verse osisID='1Thess.5.2'>Denn jr selbs wisset gewis / das der tag des HErrn wird komen / wie ein Dieb in der nacht.</verse>
        <verse osisID='1Thess.5.3'>Denn wenn sie werden sagen / Es ist friede / Es hat keine fahr / So wird sie das verderben schnel vberfallen / Gleich wie der schmertz ein schwanger Weib / vnd werden nicht entpfliehen.</verse>
        <verse osisID='1Thess.5.4'>JR aber / lieben Brüder / seid nicht in der finsternis / das euch der tag wie ein Dieb ergreiffe /</verse>
        <verse osisID='1Thess.5.5'>Jr seid allzumal Kinder des liechtes vnd Kinder des tages / Wir sind nicht von der nacht noch von der finsternis.</verse>
        <verse osisID='1Thess.5.6'>So lasset vns nu nicht schlaffen / wie die andern / sondern lasset vns wachen vnd nüchtern sein.</verse>
        <verse osisID='1Thess.5.7'>Denn die da schlaffen / die schlaffen des nachtes / vnd die da truncken sind / die sind des nachts truncken.</verse>
        <verse osisID='1Thess.5.8'>Wir aber die wir des tages sind / sollen nüchtern sein / Angethan mit dem Krebs des glaubens vnd der Liebe / vnd mit dem Helm der Hoffnung zur seligkeit.</verse>
        <verse osisID='1Thess.5.9'>Denn Gott hat vns nicht gesetzt zum zorn / sondern die seligkeit zu besitzen / Durch vnsern HErrn Jhesum Christ /</verse>
        <verse osisID='1Thess.5.10'>der fur vns gestorben ist / Auff das / wir wachen oder schlaffen / zu gleich mit jm leben sollen.</verse>
        <verse osisID='1Thess.5.11'>Darumb ermanet euch vnternander / vnd bawet einer den andern / wie jr denn thut.</verse>
        <verse osisID='1Thess.5.12'>WJr bitten aber euch / lieben Brüder / das jr erkennet die an euch erbeiten vnd euch furstehen in dem HErrn / vnd euch vermanen /</verse>
        <verse osisID='1Thess.5.13'>Habt sie deste lieber / vmb jres wercks willen / vnd seid friedsamBeleidiget sie nicht / vrteilet vnd murrt nicht wider sie / Meistert noch vberklügelt sie nicht. mit jnen.</verse>
        <verse osisID='1Thess.5.14'>Wir ermanen aber euch / lieben Brüder / vermanet die Vngezogen / Tröstet die Kleinmütigen / Traget die Schwachen / Seid gedültig gegen jederman.</verse>
        <verse osisID='1Thess.5.15'>Sehet zu / das niemand böses mit bösem jemand vergelte / Sondern allezeit jaget dem guten nach / beide vnternander vnd gegen jederman.</verse>
        <verse osisID='1Thess.5.16'>Seid allezeit frölich /</verse>
        <verse osisID='1Thess.5.17'>Betet on vnterlas /</verse>
        <verse osisID='1Thess.5.18'>Seid danckbar in allen dingen / Denn das ist der wille Gottes / in Christo Jhesu / an euch.</verse>
        <verse osisID='1Thess.5.19'>DEn Geist dempffetWiewol die Geister sich sollen richten lassen von der Gemeine j. Cor. 4 So sol man sie doch auch widerumb nicht vnerkand dempffen oder verstossen / sondern verhören vnd prüfen. Also die Weissagung auch / vnd alle lere. nicht.</verse>
        <verse osisID='1Thess.5.20'>Die Weissagung verachtet nicht.</verse>
        <verse osisID='1Thess.5.21'>Prüfet aber alles / vnd das Gute behaltet.</verse>
        <verse osisID='1Thess.5.22'>Meidet allen bösen schein.</verse>
        <verse osisID='1Thess.5.23'>Er aber der Gott des Friedes / heilige euch durch vnd durch / vnd ewer Geist gantzDas ist / in allen stücken / als im glauben / liebe hoffnung / wort / wercken etc. sampt der Seele vnd Leib / müsse behalten werden vnstrefflich auff die zukunfft vnsers HErrn Jhesu Christi.</verse>
        <verse osisID='1Thess.5.24'>Getrew ist Er / der euch rüffet / welcher wirds auch thun.</verse>
        <verse osisID='1Thess.5.25'>Lieben Brüder / betet fur vns.</verse>
        <verse osisID='1Thess.5.26'>Grüsset alle Brüder mit dem heiligen Kus.</verse>
        <verse osisID='1Thess.5.27'>Jch beschwere euch bey dem HErrn / das jr diese Epistel lesen lasset allen heiligen Brüdern.</verse>
        <verse osisID='1Thess.5.28'>Die gnade vnsers HErrn Jhesu Christi sey mit euch / AMEN. - An die Thessalonicher die Erste / geschrieben von Athene.</verse>
      </chapter>
    </div></osisText>
</osis>
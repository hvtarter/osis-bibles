<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='lut.1545.LH' xml:lang='de'>
    <header>
      <revisionDesc>
        <date>2012-08-26</date>
        <p>initial OSIS 2.1.1 version</p>
      </revisionDesc>
      <work osisWork='lut.1545.LH'>
        <title>Luther 1545 (Letzte Hand)</title>
        <contributor/>
        <creator>H.J.H. (joiner194@hotmail.com)</creator>
        <creator role='encoder'>ZefToOsis 1.0.0</creator>
        <subject>Die gantze Heilige Schrifft mit den Anmerkungen des Reformators</subject>
        <date>2012-08-14</date>
        <description>"Denn man mus nicht die buchstaben inn der lateinischen sprachen fragen / wie man sol Deutsch reden / wie diese esel thun / sondern / man mus die mutter im hause / die kinder auff der gassen / den gemeinen man auff dem marckt drumb fragen / vnd den selbigen auff das maul sehen / wie sie reden / vnd darnach dolmetzschen / so verstehen sie es denn / vnd mercken / das man Deutsch mit jn(nen) redet." </description>
        <publisher>lutherbibel.net</publisher>
        <type type='OSIS'>Bible</type>
        <identifier type='OSIS'>lut.1545.LH</identifier>
        <source>http://www.lutherbibel.net</source>
        <language type='IETF'>de</language>
        <relation/>
        <coverage/>
        <rights>Umsonst habt ihrs empfangen, umsonst gebet es auch. (Matthäus 10:8) </rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Col'>
      <chapter osisID='Col.1'>
        <verse osisID='Col.1.1'>PAulus ein Apostel Jhesu Christi / durch den willen Gottes / vnd bruder Timotheus.</verse>
        <verse osisID='Col.1.2'>DEn Heiligen zu Colossen / vnd den gleubigen brüdern in Christo. Gnade sey mit euch vnd Friede von Gott vnserm Vater / vnd dem HErrn Jhesu Christo.</verse>
        <verse osisID='Col.1.3'>WJr dancken Gott vnd dem Vater vnsers HErrn Jhesu Christi / vnd beten alle zeit fur euch /</verse>
        <verse osisID='Col.1.4'>nach dem wir gehöret haben / von ewrem Glauben an Christum Jhesum / vnd von der Liebe zu allen Heiligen /</verse>
        <verse osisID='Col.1.5'>vmb der Hoffnung willen / die euch beygelegt ist im Himel / Von welcher jr zuuor gehöret habt durch das Wort der warheit / im Euangelio /</verse>
        <verse osisID='Col.1.6'>Das zu euch komen ist / wie auch in alle Welt / vnd ist fruchtbar / wie auch in euch / von dem tage an / da jrs gehöret habt / vnd erkand die gnade Gottes in der warheit.</verse>
        <verse osisID='Col.1.7'>Wie jr denn gelernet habt von Epaphra vnserm lieben Mitdiener / welcher ist ein trewer diener Christi / fur euch /</verse>
        <verse osisID='Col.1.8'>der vns auch eröffnet hat ewre Liebe im geist.</verse>
        <verse osisID='Col.1.9'>DErhalben auch wir / von dem tage an / da wirs gehöret haben / hören wir nicht auff / fur euch zu beten / vnd bitten / Das jr erfüllet werdet mit erkentnis seines willens / in allerley geistlicher weisheit vnd verstand /</verse>
        <verse osisID='Col.1.10'>Das jr wandelt wirdiglich dem HErrn / zu allem gefallen / Vnd fruchtbar seid in allen guten wercken /</verse>
        <verse osisID='Col.1.11'>Vnd wachset in der erkentnis Gottes / vnd gestercket werdet mit aller Krafft nach seiner herrlicher macht / in aller gedult vnd langmütigkeit / mit freuden /</verse>
        <verse osisID='Col.1.12'>Vnd dancksaget dem Vater / der vns tüchtig gemacht hat zu dem erbteil der Heiligen im Liecht /</verse>
        <verse osisID='Col.1.13'>Welcher vns errettet hat von der Oberkeit der finsternis / vnd hat vns versetzt in das Reich seines lieben Sones /</verse>
        <verse osisID='Col.1.14'>An welchem wir haben die Erlösung / durch sein Blut / nemlich / die vergebung der sunde.</verse>
        <verse osisID='Col.1.15'>welcher ist das ebenbilde des vnsichtbaren Gottes / der Erstgeborner vor allen Creaturen /</verse>
        <verse osisID='Col.1.16'>Denn durch Jn ist alles geschaffen / das im Himel vnd auff Erden ist / das sichtbare vnd vnsichtbare / beide die Thronen vnd Herrschafften / vnd Fürstenthümen / vnd Oberkeiten / Es ist alles durch jn vnd zu jm geschaffen /</verse>
        <verse osisID='Col.1.17'>vnd Er ist vor allen / vnd es bestehet alles in jm.</verse>
        <verse osisID='Col.1.18'>Vnd er ist das heubt des Leibes / nemlich / der Gemeine / welcher ist der Anfang vnd der Erstgeborner von den Todten / Auff das er in allen dingen den Furgang habe /</verse>
        <verse osisID='Col.1.19'>Denn es ist das wolgefallen gewesen / das in Jm alle Fülle wonen solte /</verse>
        <verse osisID='Col.1.20'>Vnd alles durch jn versönet würde zu jm selbs / es sey auff Erden oder im Himel / Damit das er Friede machet durch das Blut an seinem Creutz / durch sich selbs.</verse>
        <verse osisID='Col.1.21'>VND euch die jr weiland Frembde vnd Feinde waret / durch die vernunfft in bösen wercken /</verse>
        <verse osisID='Col.1.22'>Nu aber hat er euch versönet mit dem Leibe seines Fleisches / durch den Tod / Auff das er euch darstellet heilig vnd vnstrefflich vnd on taddel fur jm selbs /</verse>
        <verse osisID='Col.1.23'>So jr anders bleibet im glauben / gegründet vnd feste vnd vnbeweglich von der hoffnung des Euangelij / welches jr gehöret habt / Welchs gepredigt ist vnter alle Creatur / die vnter dem Himel ist / welches ich Paulus diener worden bin.</verse>
        <verse osisID='Col.1.24'>NV frewe ich mich in meinem Leiden / das ich fur euch leide / vnd erstatte an meinem Fleisch / was noch mangelt an trübsaln in Christo / fur seinen Leib / welcher ist die Gemeine /</verse>
        <verse osisID='Col.1.25'>welcher ich ein Diener worden bin / nach dem göttlichen Predigampt / das mir gegeben ist vnter euch / Das ich das wort Gottes reichlich predigen sol /</verse>
        <verse osisID='Col.1.26'>nemlich / das Geheimnis / das verborgen gewesen ist von der Welt her / vnd von den zeiten her / Nu aber offenbart ist seinen Heiligen /</verse>
        <verse osisID='Col.1.27'>welchen Gott gewolt hat kund thun / welcher da sey der herrliche Reichthum dieses Geheimnis vnter den Heiden (welches ist Christus in euch) der da ist die Hoffnung der herrligkeit /</verse>
        <verse osisID='Col.1.28'>den wir verkündigen / Vnd vermanen alle Menschen / vnd leren alle menschen mit aller weisheit / Auff das wir darstellen einen jglichen Menschen volkomen in Christo Jhesu /</verse>
        <verse osisID='Col.1.29'>Daran ich auch erbeite vnd ringe / nach der wirckung des / der in mir krefftiglich wircket.</verse>
      </chapter>
      <chapter osisID='Col.2'>
        <verse osisID='Col.2.1'>JCH lasse euch aber wissen / welch einen Kampff ich habe vmb euch vnd vmb die zu Laodicea / vnd alle die meine Person im fleisch nicht gesehen haben /</verse>
        <verse osisID='Col.2.2'>Auff das jre Hertzen ermanet vnd zusamen gefasset werden / in der liebe / zu allem reichthum des gewissen verstandes / zu erkennen das geheimnis Gottes vnd des Vaters vnd Christi /</verse>
        <verse osisID='Col.2.3'>Jn welchem verborgen ligen alle Schetze der weisheit vnd des erkentnis.</verse>
        <verse osisID='Col.2.4'>JCH sage aber dauon / Das euch niemand betriege mit vernünfftigen RedenDie der vernunfft gemes vnd sind / als die lere von wecken etc. .</verse>
        <verse osisID='Col.2.5'>Denn ob ich wol nach dem Fleisch nicht da bin / so bin ich aber im Geist bey euch / frewe mich vnd sehe ewre ordnung / vnd ewren festen glauben an Christum.</verse>
        <verse osisID='Col.2.6'>Wie jr nu angenomen habt den HErrn Christum Jhesum / so wandelt in jm /</verse>
        <verse osisID='Col.2.7'>vnd seid gewurtzelt vnd erbawet in jm / vnd seid feste im glauben / wie jr geleret seid / vnd seid in dem selbigen reichlich danckbar.</verse>
        <verse osisID='Col.2.8'>SEhet zu / das euch niemand beraube durch die Philosophia vnd lose verfürung / nach der Menschenlere / vnd nach der welt Satzungen / vnd nicht nach Christo /</verse>
        <verse osisID='Col.2.9'>Denn in Jm wonet die gantze fülle der Gottheit leibhafftig /</verse>
        <verse osisID='Col.2.10'>vnd jr seid volkomenDas ist / jr habts gantz vnd gar / wenn jr Christum habt / dürfft nichts weiter suchen. in jm / welcher ist das Heubt aller Fürstenthum vnd Oberkeit /</verse>
        <verse osisID='Col.2.11'>Jn welchem jr auch beschnitten seid / mit der Beschneitung on hende / durch ablegung des sündlichen Leibes im fleisch / nemlich / mit der beschneitung Christi /</verse>
        <verse osisID='Col.2.12'>in dem / das jr mit jm begraben seid durch die Tauffe. Jn welchem jr auch seid aufferstanden / durch den glauben / den Gott wircket / welcher jn aufferweckt hat von den Todten.</verse>
        <verse osisID='Col.2.13'>Vnd hat euch auch mit jm lebendig gemacht / Da jr tod waret in den sunden / vnd in der Vorhaut ewers fleisches / Vnd hat vns geschenckt alle sunde /</verse>
        <verse osisID='Col.2.14'>vnd ausgetilget die HandschrifftNichts ist so hart wider vns / als vnser eigen Gewissen damit wir als mit eigener Handschrifft vberzeugt werden / wenn das Gesetz vns die sunde offenbaret / damit wir solche Handschrifft geschrieben haben. Aber Christus erlöset vns von solchem allen / durch sein Creutze / vnd vertreibet auch den Teufel mit der sunde. so wider vns war / welche durch Satzung entstund vnd vns entgegen war / vnd hat sie aus dem mittel gethan / vnd an das Creutz gehefftet /</verse>
        <verse osisID='Col.2.15'>Vnd hat ausgezogen die Fürstenthum vnd die Gewaltigen / vnd sie schaw getragen öffentlich / vnd einen Triumph aus jnen gemacht / durch Sich selbs.</verse>
        <verse osisID='Col.2.16'>SO lasset nu niemand euch gewissen machen vber Speise oder vber Tranck oder vber bestimpten Feiertagen / oder Newmonden / oder Sabbather /</verse>
        <verse osisID='Col.2.17'>Welches ist der Schatten von dem das zukünfftig war / Aber der cörper selbs ist in Christo.</verse>
        <verse osisID='Col.2.18'>Lasset euch niemand das Ziel verrücken der nach eigener walh einher gehet / in demut vnd geistligkeit der Engel / Des er nie keins gesehen hat / vnd ist on sache auffgeblasen in seinem fleischlichen sinn /</verse>
        <verse osisID='Col.2.19'>Vnd helt sich nicht an dem Heubt / aus welchem der gantze Leib / durch gelenck vnd fugen handreichung empfehet / vnd an einander sich enthelt / vnd also wechst zur Göttlichen grösse.</verse>
        <verse osisID='Col.2.20'>SO jr denn nu abgestorben seid mit Christo den Satzungen der welt / was lasset jr euch denn fangen mit satzungen / als lebetet jr noch in der welt? (die da sagen)</verse>
        <verse osisID='Col.2.21'>Du solt das nicht angreiffen / Du solt das nicht kosten / Du solt das nicht anrüren /</verse>
        <verse osisID='Col.2.22'>Welches sich doch alles vnter handen verzehret / vnd ist Menschen gebot vnd lere /</verse>
        <verse osisID='Col.2.23'>Welche haben einen schein der weisheit / durch selb erwelete Geistligkeit vnd Demut / vnd dadurch / das sie des Leibes nicht verschonen / vnd dem Fleisch nicht seine EhreGott wil den leib geehret haben. das ist / er sol sein futter / kleider etc. zur notdurfft haben / vnd nicht mit vntreglichem fasten / erbeit oder vmmüglicher keuscheit verderbt werden / wie der Menschen lere thun.thun / zu seiner notdurfft.</verse>
      </chapter>
      <chapter osisID='Col.3'>
        <verse osisID='Col.3.1'>SEid jr nu mit Christo aufferstanden / So suchet was droben ist / da Christus ist / sitzend zu der rechten Gottes /</verse>
        <verse osisID='Col.3.2'>Trachtet nach dem das droben ist / nicht nach dem das auff Erden ist.</verse>
        <verse osisID='Col.3.3'>Denn jr seid gestorben / vnd ewer Leben ist verborgen mit Christo / in Gott.</verse>
        <verse osisID='Col.3.4'>Wenn aber Christus ewer Leben sich offenbaren wird / denn werdet jr auch offenbar werden mit jm / in der Herrligkeit.</verse>
        <verse osisID='Col.3.5'>SO tödtet nu ewre Glieder / die auff Erden sind / Hurerey / Vnreinigkeit / schendliche Brunst / böse Lust / vnd den Geitz (welcher ist Abgötterey)</verse>
        <verse osisID='Col.3.6'>Vmb welcher willen kompt der zorn Gottes vber die Kinder des vnglaubens /</verse>
        <verse osisID='Col.3.7'>Jn welchen auch jr weiland gewandelt habt / da jr drinnen lebetet.</verse>
        <verse osisID='Col.3.8'>Nu aber leget alles ab von euch / Den Zorn / Grim / Bosheit / Lesterung / Schandbare wort aus ewrem munde /</verse>
        <verse osisID='Col.3.9'>Lieget nicht vnternander. Ziehet den alten Menschen mit seinen wercken aus /</verse>
        <verse osisID='Col.3.10'>Vnd ziehet den Newen an / der da vernewert wird zu der erkentnis / nach dem Ebenbilde des / der jn geschaffen hat /</verse>
        <verse osisID='Col.3.11'>Da nicht ist Grieche / Jüde / Beschneitung / Vorhaut / Vngrieche / Schyta / Knecht / Freier / Sondern alles vnd in allen Christus.</verse>
        <verse osisID='Col.3.12'>SO ziehet nu an / als die ausserweleten Gottes Heiligen vnd geliebeten / hertzliches Erbarmen / Freundligkeit / Demut / Sanfftmut / Gedult /</verse>
        <verse osisID='Col.3.13'>Vnd vertrage einer den andern / vnd vergebet euch vnternander / so jemand Klage hat wider den andern / Gleich wie Christus euch vergeben hat / also auch jr</verse>
        <verse osisID='Col.3.14'>Vber alles aber ziehet an die Liebe / die da ist das Band der volkomenheit /</verse>
        <verse osisID='Col.3.15'>Vnd der friede Gottes regiereDas ist Er sey Meister vnd erhalte euch in allen anfechtungen / Das jr nicht murret wider Gott / sondern auff Gott trotzen müget. Jn mundo pressuram in me pacem etc.in ewren hertzen / zu welchem jr auch beruffen seid / in einem Leibe / Vnd seid danckbar.</verse>
        <verse osisID='Col.3.16'>LAsset das wort Christi vnter euch reichlich wonen / in aller weisheit. Leret vnd vermanet euch selbs / mit Psalmen vnd Lobsengen / vnd geistlichen lieblichenDas ist Tröstlichen holdseligen gnadenreichen etc. Liedern / vnd singet dem HErrn in ewrem hertzen.</verse>
        <verse osisID='Col.3.17'>Vnd alles was jr thut / mit worten oder mit wercken / Das thut alles in dem namen des HErrn Jhesu / Vnd dancket Gott vnd dem Vater durch jn.</verse>
        <verse osisID='Col.3.18'>JR Weiber / seid vnterthan ewern Mennern in dem HErrn / wie sichs gebürt.</verse>
        <verse osisID='Col.3.19'>Jr Menner / liebet ewre Weiber / vnd seid nicht Bitter gegen sie.</verse>
        <verse osisID='Col.3.20'>Jr Kinder seid gehorsam den Eltern in allen dingen / Denn das ist dem HErrn gefellig.</verse>
        <verse osisID='Col.3.21'>Jr Veter / erbittert ewre Kinder nicht / Auff das sie nicht schew werden.</verse>
        <verse osisID='Col.3.22'>JR Knechte / seid gehorsam in allen dingen ewern leiblichen Herrn / Nicht mit dienst fur augen / als den Menschen zugefallen / sondern mit einfeltigkeit des hertzen / vnd mit Gottes furcht.</verse>
        <verse osisID='Col.3.23'>Alles was jr thut / das thut von hertzen / als dem HErrn / vnd nicht den Menschen /</verse>
        <verse osisID='Col.3.24'>Vnd wisset / das jr von dem HErrn empfahen werdet die vergeltung des Erbes / Denn jr dienet dem HErrn Christo.</verse>
        <verse osisID='Col.3.25'>Wer aber vnrecht thut / Der wird empfahen / was er vnrecht gethan that / Vnd gilt kein ansehen der Person.</verse>
      </chapter>
      <chapter osisID='Col.4'>
        <verse osisID='Col.4.1'>Jr Herrn / was recht vnd gleich ist / das beweiset den Knechten / Vnd wisset / das jr auch einen HErrn im Himel habt.</verse>
        <verse osisID='Col.4.2'>HAltet an am Gebet / vnd wachet in demselbigen mit Dancksagung /</verse>
        <verse osisID='Col.4.3'>Vnd betet zu gleich auch fur vns / Auff das Gott vns die thür des Worts auffthue / zu reden das geheimnis Christi / Darumb ich auch gebunden bin /</verse>
        <verse osisID='Col.4.4'>auff das ich das selbige offenbare / wie ich sol reden.</verse>
        <verse osisID='Col.4.5'>Wandelt weislich gegen die draussen sind / Vnd schicket euch in die zeit.</verse>
        <verse osisID='Col.4.6'>Ewer Rede sey allezeit lieblich Tröstlich / vt sup.  / vnd mit saltz gewürtzet / Das jr wisset / wie jr einem jglichen antworten sollet.</verse>
        <verse osisID='Col.4.7'>WJe es vmb mich stehet / wird euch alles kund thun / Tychicus / der liebe Bruder vnd getrewer Diener vnd Mitknecht in dem HErrn.</verse>
        <verse osisID='Col.4.8'>Welchen ich habe darumb zu euch gesand / Das er erfare / wie es sich mit euch helt / vnd das er ewre hertzen ermane /</verse>
        <verse osisID='Col.4.9'>sampt Onesimo dem getrewen vnd lieben Bruder / welcher von den ewren ist / Alles wie es hie zustehet / werden sie euch kund thun.</verse>
        <verse osisID='Col.4.10'>ES grüsset euch Aristarchus mein Mitgefangener / vnd Marcus der neff Barnabe / von welchem jr etlich Befelh empfangen habt. So er zu euch kompt / nemet jn auff /</verse>
        <verse osisID='Col.4.11'>vnd Jesus der da heisst Just / die aus der Beschneitung sind. Diese sind allein meine Gehülffen am reich Gottes / die mir ein trost worden sind.</verse>
        <verse osisID='Col.4.12'>Es grüsset euch Epaphras / der von den ewren ist / ein knecht Christi / vnd allezeit ringet fur euch mit gebeten / Auff das jr bestehet / volkomen vnd erfüllet mit allem willen Gottes /</verse>
        <verse osisID='Col.4.13'>Jch gebe jm zeugnis / das er grossen vleis hat vmb euch / vnd vmb die zu Laodicea vnd zu Hierapoli.</verse>
        <verse osisID='Col.4.14'>Es grüsset euch Lucas der artzt der geliebete / vnd Demas.</verse>
        <verse osisID='Col.4.15'>GRüsset die Brüder zu Laodicea / vnd den Nymphan / vnd die Gemeine in seinem hause.</verse>
        <verse osisID='Col.4.16'>Vnd wenn die Epistel bey euch gelesen ist / so schaffet / das sie auch in der Gemeine zu Laodicia gelesen werde / vnd das jr die an die von Laodicea leset.</verse>
        <verse osisID='Col.4.17'>Vnd saget dem Archippo / Sihe auff das Ampt / das du empfangen hast / in dem HErrn / das du dasselbige ausrichtest.</verse>
        <verse osisID='Col.4.18'>Mein grus mit meiner Paulus hand. Gedencket meiner Bande. Die gnade sey mit euch / AMEN. - Geschrieben von Rom / Durch Tychicum vnd Onesimum.</verse>
      </chapter>
    </div></osisText>
</osis>
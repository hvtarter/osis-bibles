<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='lut.1545.LH' xml:lang='de'>
    <header>
      <revisionDesc>
        <date>2012-08-26</date>
        <p>initial OSIS 2.1.1 version</p>
      </revisionDesc>
      <work osisWork='lut.1545.LH'>
        <title>Luther 1545 (Letzte Hand)</title>
        <contributor/>
        <creator>H.J.H. (joiner194@hotmail.com)</creator>
        <creator role='encoder'>ZefToOsis 1.0.0</creator>
        <subject>Die gantze Heilige Schrifft mit den Anmerkungen des Reformators</subject>
        <date>2012-08-14</date>
        <description>"Denn man mus nicht die buchstaben inn der lateinischen sprachen fragen / wie man sol Deutsch reden / wie diese esel thun / sondern / man mus die mutter im hause / die kinder auff der gassen / den gemeinen man auff dem marckt drumb fragen / vnd den selbigen auff das maul sehen / wie sie reden / vnd darnach dolmetzschen / so verstehen sie es denn / vnd mercken / das man Deutsch mit jn(nen) redet." </description>
        <publisher>lutherbibel.net</publisher>
        <type type='OSIS'>Bible</type>
        <identifier type='OSIS'>lut.1545.LH</identifier>
        <source>http://www.lutherbibel.net</source>
        <language type='IETF'>de</language>
        <relation/>
        <coverage/>
        <rights>Umsonst habt ihrs empfangen, umsonst gebet es auch. (Matthäus 10:8) </rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Hab'>
      <chapter osisID='Hab.1'>
        <verse osisID='Hab.1.1'>DJs ist die Last: welche der Prophet Habacuc gesehen hat.</verse>
        <verse osisID='Hab.1.2'>HERR / wie lang sol ich schreien / Vnd du wilt nicht hören? Wie lange sol ich zu dir ruffen vber freuel / Vnd du wilt nicht helffen?</verse>
        <verse osisID='Hab.1.3'>Warumb lessestu mich sehen Mühe vnd Erbeit? Warumb zeigestu mir raub vnd freuel vmb mich? Es gehet gewalt vber RechtVel sic. Hadder vnd zanck hat vberhand. .</verse>
        <verse osisID='Hab.1.4'>Darumb gehets gar anders denn recht / vnd kan kein rechte sach gewinnen / Denn der Gottlose vberforteilet den Gerechten / Darumb gehen verkerete Vrteil.</verse>
        <verse osisID='Hab.1.5'>SCHawet vnter den Heiden / sehet vnd verwundert euch / Denn ich wil etwas thun zu ewern zeiten / welchs jr nicht gleuben werdet / wenn man dauon sagen wirdDiesen Spruch füret S. Paulus Act. 13 auff ein andere weise / denn jn hie der Prophet / wie er sonst mehr zu thun pflegt. .</verse>
        <verse osisID='Hab.1.6'>Denn sihe / Jch wil die Chaldeer erwecken / ein bitter vnd schnel Volck / welchs ziehen wird / so weit das Land ist / Wonunge einzunemen / die nicht sein sind.</verse>
        <verse osisID='Hab.1.7'>Vnd wird grausam vnd schrecklich sein / das da gebeut vnd zwinget / wie es wil.</verse>
        <verse osisID='Hab.1.8'>Jre Rosse sind schneller denn die Parden / So sind sie auch beissiger / denn die Wolffe des abends. Jre Reuter ziehen mit grossem Hauffen von fernen da her / als flögen sie / wie die Adeler eilen zum ass.</verse>
        <verse osisID='Hab.1.9'>Sie komen alle sampt / das sie schaden thun / Wo sie hin wollen / reissen sie hin durch / wie ein Ostwind / vnd werden Gefangene zusamen raffen / wie sand.</verse>
        <verse osisID='Hab.1.10'>Sie werden der Könige spotten / vnd der Fürsten werden sie lachen / alle Festunge werden jnen ein schertz sein / Denn sie werden Schut machen / vnd sie doch gewinnen.</verse>
        <verse osisID='Hab.1.11'>Als denn werden sie einen newen mut nemen / werden fort faren vnd sich versündigen / Denn mus jr sieg jres Gottes sein.</verse>
        <verse osisID='Hab.1.12'>ABEr du HERR mein Gott / mein Heiliger / der du von ewigkeit her bist / Las vns nicht sterben / Sondern las sie vns / o HERR / nur eine straffe sein / vnd las sie / o vnser Hort / vns nur züchtigen.</verse>
        <verse osisID='Hab.1.13'>Deine augen sind rein / Das du vbels nicht sehen magst / vnd dem jamer kanstu nicht zusehen. Warumb sihestu denn zu den Verechtern / vnd schweigest / das der Gottlose verschlinget den / der frömer denn er ist?</verse>
        <verse osisID='Hab.1.14'>Vnd lessest die Menschen gehen / wie fische im Meer / wie Gewürm / das keinen Herrn hat.</verse>
        <verse osisID='Hab.1.15'>Sie ziehens alles mit dem Hamen / vnd fahens mit jrem Netze / vnd samlens mit jrem Garn. Des frewen sie sich vnd sind frölich /</verse>
        <verse osisID='Hab.1.16'>Darumb opffern sie jrem netze / vnd reuchern jrem garn / weil durch die selbigen jr Teil so fett / vnd jre Speise so völlig worden ist.</verse>
        <verse osisID='Hab.1.17'>Der halben werffen sie jr Netze noch jmer aus / vnd wollen nicht auffhören / Leute zuerwürgen.</verse>
      </chapter>
      <chapter osisID='Hab.2'>
        <verse osisID='Hab.2.1'>HJE stehe ich auff meiner Hut / vnd trete auff meine Feste / vnd schawe vnd sehe zu / was mir gesagt werde / vnd was ich antworten solle / dem / der mich schilt.</verse>
        <verse osisID='Hab.2.2'>Der HERR aber antwortet mir vnd spricht / Schreib das Gesicht vnd male es auff eine Tafel / das es lesen künde / wer fur vberleufft (nemlich also).</verse>
        <verse osisID='Hab.2.3'>Die Weissagung wird ja noch erfüllet werden / zu seiner zeit / vnd wird endlich frey an tag komen / vnd nicht aussen bleibenOder / Feilen.  / Ob sie aber verzeucht / So harre jr / Sie wird gewislich komen / vnd nicht verziehen.</verse>
        <verse osisID='Hab.2.4'>Sihe / wer halstarrig ist / der wird keine Ruge in seinem hertzen haben / Denn der Gerechte lebet seines Glaubens. Rom. 1; Gal. 3; Ebre. 10.</verse>
        <verse osisID='Hab.2.5'>ABer der Wein betreugt den stoltzen Man / das er nicht bleiben kan / Welcher seine Seele auffsperret / wie die Helle / vnd ist gerade / wie der Tod / der nicht zu settigen ist / Sondern rafft zu sich alle Heiden / vnd samlet zu sich alle völcker.</verse>
        <verse osisID='Hab.2.6'>Was gilts aber? Dieselbigen alle werden einen Spruch von jm machen / vnd eine sage vnd Sprichwort / vnd werden sagen.</verse>
        <verse osisID='Hab.2.7'>WEh dem / der sein Gut mehret mit frembdem gut / Wie lange wirds weren? vnd ladet nur viel schlams auff sich. O wie plötzlich werden auffwachen die dich beissen / vnd erwachen die dich wegstossen / vnd du must jnen zu teil werden.</verse>
        <verse osisID='Hab.2.8'>Denn du hast viel Heiden geraubt / So werden dich wider rauben / alle vbrigen von den Völckern / Vmb der Menschen blut willen / vnd vmb des freuels willen im Lande / vnd in der Stad / vnd an allen / die drinnen wonen / begangen.</verse>
        <verse osisID='Hab.2.9'>WEh dem / der da geitzet zum vnglück seines Hauses / Auff das er sein Nest in die höhe lege / das er dem Vnfal entrinne.</verse>
        <verse osisID='Hab.2.10'>Aber dein Ratschlag wird zur schande deines Hauses geraten / Denn du hast zu viel Völcker zuschlagen / vnd hast mit allem mutwillen gesündigt.</verse>
        <verse osisID='Hab.2.11'>Denn auch die steine in der Mauren werden schreien / vnd die balcken am Gesperr werden jnen antworten.</verse>
        <verse osisID='Hab.2.12'>WEh dem der die Stad mit blut bawet / vnd zuricht die Stad mit vnrecht.</verse>
        <verse osisID='Hab.2.13'>Jsts nicht also / das vom HERRN Zebaoth geschehen wird? Was dir die Völcker geerbeitet haben / mus mit Fewr verbrennen / vnd daran die Leute müde worden sind / mus verloren sein.</verse>
        <verse osisID='Hab.2.14'>Denn die Erde wird vol werden von Erkentnis der Ehre des HERRN / wie wasser das das Meer bedeckt. Jesa. 11.</verse>
        <verse osisID='Hab.2.15'>WEh dir / der du deinem Nehesten einschenckest / vnd misschest deinen grim drunter / vnd truncken machst / das du seine schame sehest.</verse>
        <verse osisID='Hab.2.16'>Man wird dich auch settigen mit schande fur ehre / So sauffe du nu auch / das du daumelst / Denn dich wird vmbgeben der Kelch in der rechten des HERRN / vnd must schendlich speien fur deine herrligkeit.</verse>
        <verse osisID='Hab.2.17'>Denn der freuel am Libanon begangen wird / dich vberfallen / vnd die verstöreten Thiere werden dich schrecken / Vmb der Menschenblut willen / vnd vmb des freuels willen im Lande / vnd in der Stad vnd an allen die drinnen wonen / begangen.</verse>
        <verse osisID='Hab.2.18'>WAs wird denn helffen das Bilde / das sein Meister gebildet hat / vnd das falsche gegossen Bilde / darauff sich verlesst sein Meister / das er stummen Götzen machte?</verse>
        <verse osisID='Hab.2.19'>Weh dem / der zum Holtz spricht / Wach auff / vnd zum stummen steine / Stehe auff. Wie solt es leren? Sihe / es ist mit gold vnd silber vberzogen / vnd ist kein odem in jm.</verse>
        <verse osisID='Hab.2.20'>Aber der HERR ist in seinem heiligen Tempel / Es sey fur jm stille alle Welt.</verse>
      </chapter>
      <chapter osisID='Hab.3'>
        <verse osisID='Hab.3.1'>DJS ist das Gebet des Propheten Habacuc / Fur die Vnschüldigen.</verse>
        <verse osisID='Hab.3.2'>HERR / Jch hab dein Gerücht gehöret / das ich mich entsetze / HERR du machst dein Werck lebendig mitten in den jarenDas ist / Zu rechter zeit / vnd mitten in der Not hilffestu / vnd machest die deinen selig vnd frey.  / vnd lessest es kund werden mitten in den jaren / Wenn Trübsal da ist / So denckestu der Barmhertzigkeit.</verse>
        <verse osisID='Hab.3.3'>GOtt kam vom Mittage / Vnd der Heilige vom gebirge Paran / Sela. Seines Lobs war der Himel vol / Vnd seiner Ehre war die Erde vol.</verse>
        <verse osisID='Hab.3.4'>SEin glantz war wie liecht / GlentzenEbre. Cornua ut de Mose. giengen von seinen Henden / Daselbst war heimlich seine Macht.</verse>
        <verse osisID='Hab.3.5'>FVr jm her gieng Pestilentz / Vnd Plage gieng aus / wo er hin trat.</verse>
        <verse osisID='Hab.3.6'>ER stund vnd mas das Land / Er schawet vnd zutrennet die Heiden / Das der Welt berge zuschmettert worden / vnd sich bücken musten die hügel in der Welt / da er gieng in der Welt.</verse>
        <verse osisID='Hab.3.7'>JCH sahe der Moren hütten in mühe / Vnd der Midianiter gezelt betrübt.</verse>
        <verse osisID='Hab.3.8'>WArestu nicht zornig HERR in der Flut? Vnd dein grim in den Wassern / vnd dein zorn im Meer? Da du auff deinen Rossen rittest / vnd deine Wagen den Sieg behielten.</verse>
        <verse osisID='Hab.3.9'>DV zogest den Bogen erfür / wie du geschworen hattest den Stemmen / Sela / Vnd teiletest die Ströme ins Land.</verse>
        <verse osisID='Hab.3.10'>DJe Berge sahen dich / vnd jnen ward bange / Der Wasserstrom fuhr da hin / Die Tieffe lies sich hören / Die Höhe hub die hende auff.</verse>
        <verse osisID='Hab.3.11'>SOnn vnd Mond stunden still / Deine Pfeile fuhren mit glentzen da hin vnd deine Sphere mit blicken des blitzes.</verse>
        <verse osisID='Hab.3.12'>DV zutrattest das Land im zorn / Vnd zudrosschest die Heiden im grim.</verse>
        <verse osisID='Hab.3.13'>DV zogest aus deinem Volck zu helffen / zu helffen deinem Gesalbeten / Du zuschmissest das Heubt im hause der Gottlosen / vnd entblössest die Grundfest bis an den Hals / Sela.</verse>
        <verse osisID='Hab.3.14'>DV woltest fluchen dem Scepter des Heubts / sampt seinen Flecken / Die wie ein Wetter komen / mich zurstrewen / vnd frewen sich / Als fressen sie den Elenden verborgen.</verse>
        <verse osisID='Hab.3.15'>DEine Pferde gehen im Meer / Jm schlam / grosser wasser.</verse>
        <verse osisID='Hab.3.16'>WEil ich solchs höre / ist mein Bauch betrübt / Meine Lippen zittern von dem geschrey / Eiter gehet in meine Gebeine / Jch bin bey mir betrübt / O das ich rugen möchte zur zeit des trübsals / da wir hin auff ziehen zum Volck / das vns bestreitet.</verse>
        <verse osisID='Hab.3.17'>DEnn der Feigenbaum wird nicht grünen / vnd wird kein gewechs sein an den Weinstöcken / Die erbeit am Olebawm feilet / vnd die Ecker bringen keine narung / Vnd Schafe werden aus den Hürten gerissen / vnd werden keine Rinder in den Stellen sein.</verse>
        <verse osisID='Hab.3.18'>ABer ich wil mich frewen des HERRN / Vnd frölich sein in Gotte meinem Heil.</verse>
        <verse osisID='Hab.3.19'>DEnn der HERR HErr ist meine Krafft / vnd wird meine füsse machen wie Hirsfüsse / vnd wird mich in der Höhe füren / Das ich singe auff meinem Seitenspiel. - Ende des Propheten Habacuc.</verse>
      </chapter>
    </div></osisText>
</osis>
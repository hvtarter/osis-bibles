<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='lut.1545.LH' xml:lang='de'>
    <header>
      <revisionDesc>
        <date>2012-08-26</date>
        <p>initial OSIS 2.1.1 version</p>
      </revisionDesc>
      <work osisWork='lut.1545.LH'>
        <title>Luther 1545 (Letzte Hand)</title>
        <contributor/>
        <creator>H.J.H. (joiner194@hotmail.com)</creator>
        <creator role='encoder'>ZefToOsis 1.0.0</creator>
        <subject>Die gantze Heilige Schrifft mit den Anmerkungen des Reformators</subject>
        <date>2012-08-14</date>
        <description>"Denn man mus nicht die buchstaben inn der lateinischen sprachen fragen / wie man sol Deutsch reden / wie diese esel thun / sondern / man mus die mutter im hause / die kinder auff der gassen / den gemeinen man auff dem marckt drumb fragen / vnd den selbigen auff das maul sehen / wie sie reden / vnd darnach dolmetzschen / so verstehen sie es denn / vnd mercken / das man Deutsch mit jn(nen) redet." </description>
        <publisher>lutherbibel.net</publisher>
        <type type='OSIS'>Bible</type>
        <identifier type='OSIS'>lut.1545.LH</identifier>
        <source>http://www.lutherbibel.net</source>
        <language type='IETF'>de</language>
        <relation/>
        <coverage/>
        <rights>Umsonst habt ihrs empfangen, umsonst gebet es auch. (Matthäus 10:8) </rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Wis'>
      <chapter osisID='Wis.1'>
        <title>An die Tyrannen.</title>
        <verse osisID='Wis.1.1'>HAbt Gerechtigkeit lieb: jr Regenten auff Erden. Dencket / das der HERR helffen kan / vnd fürchtet jn mit ernst /</verse>
        <verse osisID='Wis.1.2'>Denn er lesst sich finden von denen / so jn nicht versuchen / vnd erscheinet denen die jm nicht mistrawen.</verse>
        <verse osisID='Wis.1.3'>Aber ruchloser dünckel ist ferne von Gott / Vnd wenn die straffe kompt / beweiset sie / was jene fur Narren gewesen sind.</verse>
        <verse osisID='Wis.1.4'>Denn die Weisheit kompt nicht in eine boshafftig Seele / vnd wonet nicht in eim Leibe / der sünden vnterworffen.</verse>
        <verse osisID='Wis.1.5'>DEnn der heilige Geist / so recht leret / fleucht die Abgöttischen / vnd weichet von den Ruchlosen / welche gestrafft werden mit den sünden / die vber sie verhenget werden.</verse>
        <verse osisID='Wis.1.6'>Denn die Weisheit ist so from / das sie den Lesterer nicht vngestrafft lesst / Denn Gott ist Zeuge vber alle gedancken / vnd erkennet alle hertzen gewis / vnd höret alle wort.</verse>
        <verse osisID='Wis.1.7'>Denn der Weltkreis ist vol Geistes des HERRN / Vnd der die Rede kennet / ist allenthalben.</verse>
        <verse osisID='Wis.1.8'>Darumb kan der nicht verborgen bleiben / der das vnrecht redet / Vnd das Recht / so jn straffen sol / wird sein nicht feilen.</verse>
        <verse osisID='Wis.1.9'>Denn des Gottlosen anschlege müssen fur Gericht / vnd seine Rede müssen fur den HERRN komen / Das seine vntugend gestrafft werde.</verse>
        <verse osisID='Wis.1.10'>Denn des EiuerigenDas ist / Gottes ohr. ohr höret alles / vnd das spotten der Lesterer / wird nicht verborgen bleiben.</verse>
        <verse osisID='Wis.1.11'>SO hütet euch nu / fur dem schedlichen lestern / vnd enthaltet die Zungen fur dem fluchen. Denn das jr heimlich mit einander in die ohren redet / wird nicht so leer hingehen / Denn der mund / so da leuget / tödtet die Seele.</verse>
        <verse osisID='Wis.1.12'>Strebet nicht so nach dem Tod / mit ewrem jrthum / Vnd ringet nicht so nach dem verderben / durch ewr hende werck.</verse>
        <verse osisID='Wis.1.13'>Denn Gott hat den Tod nicht gemacht / vnd hat nicht lust am verderben der Lebendigen.</verse>
        <verse osisID='Wis.1.14'>Sondern er hat alles geschaffen / das es im wesen sein solte / Vnd was in der Welt geschaffen wird / das ist gut / vnd ist nichts schedlichs drinnen. Dazu ist der Hellen reich nicht auff Erden</verse>
        <verse osisID='Wis.1.15'>(Denn die gerechtigkeit ist vnsterblich)</verse>
        <verse osisID='Wis.1.16'>Sondern die Gottlosen ringen darnach / beide / mit worten vnd mit wercken / Denn sie halten jnDen Tod. fur Freund / vnd faren dahin / vnd verbinden sich mit jm / Denn sie sinds auch werd / das sie seins teils sind.</verse>
      </chapter>
      <chapter osisID='Wis.2'>
        <verse osisID='Wis.2.1'>DEnn es sind rohe Leute / vnd sagen / Es ist ein kurtz vnd müheselig ding vmb vnser Leben / Vnd wenn ein Mensch dahin ist / so ists gar aus mit jm / So weis man keinen nicht / der aus der Helle widerkomen sey.</verse>
        <verse osisID='Wis.2.2'>On gefehrDas ist / Wir werden geborn on Gottes Versehung oder Rat. sind wir geboren / vnd faren wider dahin / als weren wir nie gewest. Denn das schnauben in vnser Nasen ist ein rauch / Vnd vnser Rede ist ein füncklin / das sich aus vnserm hertzen regt.</verse>
        <verse osisID='Wis.2.3'>Wenn dasselbige verlosschen ist / so ist der Leib dahin / wie ein Loderassche / Vnd der Geist zufladdert / wie eine dünne lufft.</verse>
        <verse osisID='Wis.2.4'>Vnd vnsers namens wird mit der zeit vergessen / das freilich niemand vnsers Thuns gedencken wird. Vnser Leben feret dahin / als were ein Wolcke da gewest / vnd zergehet wie ein Nebel / von der Sonnen glantz zutrieben / vnd von jrer hitze verzeret.</verse>
        <verse osisID='Wis.2.5'>Vnser zeit ist / wie ein Schatte dahin feret / Vnd wenn wir weg sind / ist kein widerkeren / Denn es ist fest versiegelt / das niemand widerkompt.</verse>
        <verse osisID='Wis.2.6'>WOl her nu / vnd lasset vns wolleben / weils da ist / vnd vnsers Leibs brauchen / weil er jung ist.</verse>
        <verse osisID='Wis.2.7'>Wir wöllen vns mit dem besten Wein vnd Salben füllen / Lasst vns die MeyenblumenDas ist / Vnser schönen frischen Jugent / ehe wir alt vnd vntüchtig werden / Vtendum est etate etc. nicht verseumen.</verse>
        <verse osisID='Wis.2.8'>Lasst vns Krentze tragen von jungen Rosen / ehe sie welck werden.</verse>
        <verse osisID='Wis.2.9'>Vnser keiner las jm feilen mit brangenJm sause leben.  / Das man allenthalben spüren müge / wo wir frölich gewesen sind / Wir haben doch nicht mehr dauon / denn das.</verse>
        <verse osisID='Wis.2.10'>LAsst vns den armen Gerechten vberweldigen / vnd keiner Widwen noch alten Mans schonen. Lasst vns der alten Greisen straffe nicht achten.</verse>
        <verse osisID='Wis.2.11'>Was wir nur thun können / das sol recht sein / Denn wer nicht thun kan was jn gelüst / der gilt nichts.</verse>
        <verse osisID='Wis.2.12'>So lasst vns auff den Gerechten lauren / Denn er macht vns viel vnlust / vnd setzet sich wider vnser Thun / vnd schilt vns / Das wir wider das Gesetze sündigen / vnd ruffet aus vnser wesen fur sünde.</verse>
        <verse osisID='Wis.2.13'>Er gibt für / das er Gott kenne / vnd rhümet sich Gottes kind /</verse>
        <verse osisID='Wis.2.14'>strafft was wir im hertzen haben.</verse>
        <verse osisID='Wis.2.15'>Er ist vns nicht leidlich / auch anzusehen / Denn sein Leben reimet sich nichts mit dem andern / vnd sein wesen ist gar ein anders.</verse>
        <verse osisID='Wis.2.16'>Er helt vns fur vntüchtig / vnd meidet vnser Thun / als einen vnflat / Vnd gibt fur / wie es die Gerechten zu letzt gut haben werden / vnd rhümet / das Gott sein Vater sey.</verse>
        <verse osisID='Wis.2.17'>SO lasst doch sehen / Ob sein wort war sey / vnd versuchen / wie es mit jm ein ende werden wil.</verse>
        <verse osisID='Wis.2.18'>Jst der Gerecht / Gottes son / so wird er jm helffen / vnd erretten von der hand der Widersacher.</verse>
        <verse osisID='Wis.2.19'>Mit schmach vnd qual wöllen wir jn stöcken / das wir sehen / wie from er sey / vnd erkennen / wie gedültig er sey.</verse>
        <verse osisID='Wis.2.20'>Wir wöllen jn zum schendlichen Tod verdamnen / Da wird man jn kennen an seinen worten.</verse>
        <verse osisID='Wis.2.21'>SOlchs schlahen sie an / vnd feilen / Jr bosheit hat sie verblendet /</verse>
        <verse osisID='Wis.2.22'>das sie Gottes heimlich Gericht nicht erkennen. Denn sie haben der Hoffnung nicht / das ein heilig Leben belohnet werde / Vnd achten der ehren nichts / so vnstreffliche Seelen haben werden.</verse>
        <verse osisID='Wis.2.23'>Denn Gott hat den Menschen geschaffen / zum ewigen Leben / vnd hat jn gemacht zum Bilde / das er gleich sein sol / wie er ist.</verse>
        <verse osisID='Wis.2.24'>Aber durchs Teufels neid / ist der Tod in die Welt komen /</verse>
        <verse osisID='Wis.2.25'>Vnd die seins teils sind / helffen auch dazu.</verse>
      </chapter>
      <chapter osisID='Wis.3'>
        <verse osisID='Wis.3.1'>ABer der Gerechten seelen sind in Gottes hand / vnd kein qual rüret sie an.</verse>
        <verse osisID='Wis.3.2'>Fur den Vnuerstendigen werden sie angesehen / als stürben sie / Vnd jr Abschied wird fur ein pein gerechnet /</verse>
        <verse osisID='Wis.3.3'>vnd jr Hinfart fur ein verderben / Aber sie sind im Friede.</verse>
        <verse osisID='Wis.3.4'>Ob sie wol fur den Menschen viel leidens haben / So sind sie doch gewisser Hoffnung / das sie nimer mehr sterben.</verse>
        <verse osisID='Wis.3.5'>Sie werden ein wenig gesteupt / Aber viel guts wird jnen widerfaren / Denn Gott versucht sie / vnd findet sie / das sie sein werd sind.</verse>
        <verse osisID='Wis.3.6'>ER prüfet sie / wie Gold im ofen / vnd nimpt sie an / wie ein völliges Opffer.</verse>
        <verse osisID='Wis.3.7'>Vnd zur zeit / wenn Gott drein sehen wird / werden sie helle scheinen / vnd daher faren / wie Flammen vber den StoppelnSind die Heiden vnd Gottlosen. .</verse>
        <verse osisID='Wis.3.8'>Sie werden die Heiden richten / vnd herrschen vber alle Völcker / Vnd der HERR wird ewiglich vber sie herrschen.</verse>
        <verse osisID='Wis.3.9'>Denn die jm vertrawen / die erfaren / das er trewlich helt / Vnd die trew sind in der Liebe / lesst er jm nicht nemen. Denn seine Heiligen sind in gnaden vnd barmhertzigkeit / Vnd er hat ein auffsehen auff seine Ausserweleten.</verse>
        <verse osisID='Wis.3.10'>ABer die Gottlosen werden gestrafft werden / gleich wie sie fürchten / Denn sie achten des Gerechten nicht / vnd weichen vom HERRN.</verse>
        <verse osisID='Wis.3.11'>Denn wer die Weisheit vnd die Rute veracht / der ist vnselig / Vnd jr Hoffnung ist nichts / vnd jr Erbeit ist vmb sonst / vnd jr Thun ist kein nütze.</verse>
        <verse osisID='Wis.3.12'>Jre WeiberWas hie bis zum ende des Capitels von Weibern vnd Kindern geredt wird / sol man verstehen Prophetisch / das ist / von Landen vnd Leuten. Wie die Propheten Babylon / Jerusalem / Jsrael / eine Tochter / oder Weib nennen / vnd Hurerey / Abgötterey / Bette / Kirchen vnd Altar. sind Nerrin / vnd jr Kinder boshafftig / Verflucht ist / was von jnen geboren ist.</verse>
        <verse osisID='Wis.3.13'>DEnn selig ist die Vnfruchtbare / die vnbefleckt ist / die da vnschüldig ist / des sündlichen Bettes / Die selbige wirds geniessen zur zeit / wenn man die Seelen richten wird.</verse>
        <verse osisID='Wis.3.14'>Desselbigen gleichen ein Vnfruchtbarer / der nichts vnrechts mit seiner hand thut / noch arges wider den HERRN denckt / dem wird gegeben fur seinen glauben / ein sonderliche Gabe / vnd ein besser teil im Tempel des HERRN.</verse>
        <verse osisID='Wis.3.15'>Denn gute Erbeit gibt herrlichen Lohn / Vnd die wurtzel des verstandsWer in Gottes wort wol versucht ist / vnd viel erlidden hat / der wird blühen vnd grünen ewiglich.verfaulet nicht. Psal. 1; Jsa. 54.</verse>
        <verse osisID='Wis.3.16'>ABer die Kinder der Ehebrecher gedeien nicht / Vnd der same aus vnrechtem Bette / wird vertilget werden.</verse>
        <verse osisID='Wis.3.17'>Vnd ob sie gleich lange lebeten / So müssen sie doch endlich zu schanden werden / vnd jr Alter wird doch zu letzt on ehre sein.</verse>
        <verse osisID='Wis.3.18'>Sterben sie aber balde / So haben sie doch nichts zu hoffen / noch trost zur zeit des Gerichts /</verse>
        <verse osisID='Wis.3.19'>Denn die Vngerechten nemen ein bös ende.</verse>
      </chapter>
      <chapter osisID='Wis.4'>
        <verse osisID='Wis.4.1'>BEsser ists keine Kinder haben / so man from ist / Denn dasselbige bringet ewiges lob / Denn es wird beide bey Gott vnd den Menschen gerhümet.</verse>
        <verse osisID='Wis.4.2'>Wo es ist / da nimpt man es zum Exempel an / Wers aber nicht hat / der wündschet es doch / vnd pranget in ewigem Krantz / vnd behelt den Sieg des keuschen kampffs.</verse>
        <verse osisID='Wis.4.3'>ABer die fruchtbar menge der Gottlosen / sind kein nütze / Vnd was aus der Hurerey gepflantzt wird / das wird nicht tieff wurtzeln / noch gewissen grund setzen.</verse>
        <verse osisID='Wis.4.4'>Vnd ob sie eine zeit lang an den Zweigen grunen / weil sie gar lose stehen / werden sie vom Winde bewegt / vnd vom starcken winde ausgerottet.</verse>
        <verse osisID='Wis.4.5'>Vnd die vnzeitigen Este werden zubrochen / vnd jr Frucht ist kein nütze / vnreiff zu essen vnd zu nichts tügend.</verse>
        <verse osisID='Wis.4.6'>Denn die Kinder / so aus vnehelichem Beyschlaff geborn werden / müssen zeugen von der bosheit wider die Eltern / wenn man sie fraget.</verse>
        <verse osisID='Wis.4.7'>ABer der Gerechte / ob er gleich zu zeitlich stirbet / ist er doch in der Ruge</verse>
        <verse osisID='Wis.4.8'>(Denn das Alter ist ehrlich / nicht das lange lebet / oder viel jar hat /</verse>
        <verse osisID='Wis.4.9'>Klugheit vnter den Menschen ist das rechte grawe Har / vnd ein vnbefleckt Leben / ist das rechte Alter)</verse>
        <verse osisID='Wis.4.10'>Denn er gefelt Gott wol / vnd ist jm lieb / Vnd wird weggenomen aus dem Leben / vnter den Sündern /</verse>
        <verse osisID='Wis.4.11'>vnd wird hingerücket / das die Bosheit seinen verstand nicht verkere / noch falsche Lere seine Seele betriege.</verse>
        <verse osisID='Wis.4.12'>Denn die bösen Exempel verfüren / vnd verterben eim das Gut / vnd die reitzende Lust verkeret vnschüldige Hertzen.</verse>
        <verse osisID='Wis.4.13'>Er ist bald volkomen worden / vnd hat viel jar erfüllet /</verse>
        <verse osisID='Wis.4.14'>Denn seine seele gefelt Gott / darumb eilet er mit jm aus dem bösen leben. Jsa. 57.</verse>
        <verse osisID='Wis.4.15'>ABer die Leute / so es sehen / achtens nicht / vnd nemens nicht zu hertzen / nemlich / Das die Heiligen Gottes in gnad vnd barmhertzigkeit sind / vnd das er ein auffsehen auff seine Auserweleten hat.</verse>
        <verse osisID='Wis.4.16'>Denn es verdampt der verstorben Gerechte die lebendigen Gottlosen / vnd ein Junger / der bald volkomen wird / das lange Leben des Vngerechten.</verse>
        <verse osisID='Wis.4.17'>Sie sehen wol des Weisen ende / Aber sie mercken nicht / was der HERR vber jm bedenckt / vnd warumb er jn bewaret.</verse>
        <verse osisID='Wis.4.18'>Sie sehens wol / vnd achtens nichts / Denn der HERR verlachet sie / vnd werden darnach schendlich fallen / vnd eine schmach sein vnter den Todten ewiglich.</verse>
        <verse osisID='Wis.4.19'>Vnd er wird sie vnuersehens hernider stürtzen / vnd wird sie aus dem grund reissen / das sie gar zu boden gehen.</verse>
        <verse osisID='Wis.4.20'>Vnd sie werden in engsten sein / Vnd jr gedechtnis wird verloren sein. Sie werden aber komen verzagt mit dem Gewissen jrer sünden / Vnd jre eigen sünden werden sie vnter augen schelten.</verse>
      </chapter>
      <chapter osisID='Wis.5'>
        <verse osisID='Wis.5.1'>ALS denn wir der Gerechte stehen mit grosser Freidigkeit wider die / so jn geengstet haben / vnd so seine ErbeitSeine Lere vnd sein Thun. verworffen haben.</verse>
        <verse osisID='Wis.5.2'>Wenn die selbigen denn solchs sehen / werden sie grausam erschrecken / fur solcher Seligkeit / der sie sich nicht versehen hetten /</verse>
        <verse osisID='Wis.5.3'>Vnd werden vnternander reden mit rewe / vnd fur angst des geists seufftzen. Das ist der / welchen wir etwa fur ein Spott hatten / vnd fur ein hönisch Beyspiel.</verse>
        <verse osisID='Wis.5.4'>Wir Narren / hielten sein Leben fur vnsinnig / vnd sein Ende fur ein schande /</verse>
        <verse osisID='Wis.5.5'>Wie ist er nu gezelet vnter die kinder Gottes / vnd sein Erbe ist vnter den Heiligen?</verse>
        <verse osisID='Wis.5.6'>DARumb so haben wir des rechten weges gefeilet / vnd das Liecht der Gerechtigkeit hat vns nicht geschienen / vnd die Sonne ist vns nicht auffgangen.</verse>
        <verse osisID='Wis.5.7'>Wir haben eitel vnrechte vnd schedliche wege gegangen / vnd haben gewandelt wüste vnwege / Aber des HERRN weg haben wir nicht gewust.</verse>
        <verse osisID='Wis.5.8'>Was hilfft vns nu der Pracht? Was bringt vns nu der Reichthum sampt dem hohmut?</verse>
        <verse osisID='Wis.5.9'>Es ist alles dahin gefaren / wie ein Schatte / vnd wie ein Geschrey das fur vber feret /</verse>
        <verse osisID='Wis.5.10'>Wie ein Schiff auff den Wasserwogen dahin leufft / welches man so es fur vber ist / keine spür finden kan / noch desselbigen ban in der flut.</verse>
        <verse osisID='Wis.5.11'>Oder wie ein Vogel der durch die Lufft fleuget / da man seines weges keine spüre finden kan / Denn er regt vnd schlegt in die leichte lufft / treibt vnd zuteilet sie mit seinen schwebenden Flügeln / vnd darnach findet man kein zeichen solchs fluges darinnen.</verse>
        <verse osisID='Wis.5.12'>Oder als wenn ein Pfeil abgeschossen wird zum Ziel / da die zuteilete lufft bald wider zusamen felt / das man seinen flug da durch nicht spüren kan.</verse>
        <verse osisID='Wis.5.13'>ALso auch wir / nach dem wir geboren sind gewesen / haben wir ein Ende genomen /</verse>
        <verse osisID='Wis.5.14'>vnd haben kein zeichen der tugend beweiset / Aber in vnser bosheit sind wir verzeret.</verse>
        <verse osisID='Wis.5.15'>Denn des Gottlosen hoffnung / ist wie ein staub vom winde verstrewet / Vnd wie ein dünner Reiffe von eim sturm vertrieben / Vnd wie ein Rauch vom winde verwebd / Vnd wie man eines vergisset / der nur einen tag Gast gewesen ist.</verse>
        <verse osisID='Wis.5.16'>ABer die Gerechten werden ewiglich leben / vnd der HERR ist jr LohnJr gut vnd reichthum. / vnd der Höhest sorget fur sie.</verse>
        <verse osisID='Wis.5.17'>Darumb werden sie empfahen ein herrlichs Reich / vnd eine schöne Krone / von der Hand des HERRN. Denn er wird sie mit seiner Rechten beschirmen / vnd mit seinem Arm verteidigen.</verse>
        <verse osisID='Wis.5.18'>Er wird seinen Eiuer nemen zum Harnisch / vnd wird die Creatur rüsten zur rach vber die Feinde.</verse>
        <verse osisID='Wis.5.19'>Er wird gerechtigkeit anziehen zum Krebs / vnd wird das ernste Gericht auffsetzen zum Helm.</verse>
        <verse osisID='Wis.5.20'>Er wird Heiligkeit nemen zum vnüberwindlichem Schilde /</verse>
        <verse osisID='Wis.5.21'>Er wird den strengen zorn wetzen zum schwert / Vnd die welt wird mit jm zum streit ausziehen ziehen wider die Vnweisen.</verse>
        <verse osisID='Wis.5.22'>Die geschos der Blitzen / werden gleich zutreffen / vnd werden aus den Wolcken / als von einem hartgespannen Bogen / faren zum Ziel.</verse>
        <verse osisID='Wis.5.23'>Vnd wird dicker hagel fallen / aus dem zorn der Donnerschlege / So wird auch des Meers wasser wider sie wüten / vnd die Ströme werden sich mit einander hefftig ergiessen.</verse>
        <verse osisID='Wis.5.24'>Vnd wird auch ein starcker wind sich wider sie legen / vnd wird sie wie wirbel zustrewen.</verse>
      </chapter>
      <chapter osisID='Wis.6'>
        <verse osisID='Wis.6.1'>VNgerechtigkeit verwüstet alle Land / vnd böse Leben stürtzt die stüle der Gewaltigen.</verse>
        <verse osisID='Wis.6.2'>So höret nu jr Könige / vnd mercket / Lernet jr Richter auff Erden.</verse>
        <verse osisID='Wis.6.3'>Nemet zu ohren / die jr vber viel herrschet / die jr euch erhebt vber den Völckern.</verse>
        <verse osisID='Wis.6.4'>Denn Euch ist die Oberkeit gegeben vom HERRN / vnd die Gewalt vom Höhesten / Welcher wird fragen / wie jr handelt / vnd forschen was jr ordnet? Rom. 13.</verse>
        <verse osisID='Wis.6.5'>DEnn jr seid seines reichs Amptleute. Aber jr füret ewer Ampt nicht fein / vnd haltet kein Recht / Vnd thut nicht nach dem / das der HERR geordnet hat.</verse>
        <verse osisID='Wis.6.6'>Er wird gar grewlich vnd kurtz vber euch komen / vnd es wird gar ein scharff Gericht gehen vber die Oberherrn.</verse>
        <verse osisID='Wis.6.7'>Denn den Geringen widerferet gnade / Aber die Gewaltigen werden gewaltiglich gestrafft werden.</verse>
        <verse osisID='Wis.6.8'>Denn der / so aller HERR ist / wird keines Person fürchten / noch die macht schewen. Er hat beide die Kleinen vnd Grossen gemacht / vnd sorget fur alle gleich.</verse>
        <verse osisID='Wis.6.9'>Vber die Mechtigen aber wird ein starck Gericht gehalten werden. Psal. 82.</verse>
        <verse osisID='Wis.6.10'>MJt euch Tyrannen rede ich / Auff das jr Weisheit lernet / vnd das euch nicht feile.</verse>
        <verse osisID='Wis.6.11'>Denn wer heilige Lere heiliglich behelt / der wird heilig gehalten / Vnd wer die selbige wol lernet / der wird wol bestehen.</verse>
        <verse osisID='Wis.6.12'>So lasst euch nu meine Rede gefallen / Begert sie / vnd lasst euch leren.</verse>
        <verse osisID='Wis.6.13'>DEnn die Weisheit ist schöne vnd vnuergenglich / vnd lesst sich gern sehen von denen / die sie lieb haben / Vnd lesst sich finden von denen / die sie suchen.</verse>
        <verse osisID='Wis.6.14'>Ja sie begegnet vnd gibt sich selbs zu erkennen / denen die sie gerne haben.</verse>
        <verse osisID='Wis.6.15'>Wer sie gern bald hette / darff nicht viel mühe / er findet sie fur seiner thür auff jn warten.</verse>
        <verse osisID='Wis.6.16'>Denn nach jr trachten / das ist die rechte Klugheit / vnd wer wacker ist nach jr / darff nicht lange sorgen.</verse>
        <verse osisID='Wis.6.17'>Denn sie gehet vmbher / vnd sucht wer jr werd sey / vnd erscheinet jm gern vnter wegen / vnd hat acht auff jn / das sie jm begegne.</verse>
        <verse osisID='Wis.6.18'>Denn wer sich gern lesst weisen / da ist gewislich der Weisheit anfang / Wer sie aber achtet / der lesst sich gerne weisen /</verse>
        <verse osisID='Wis.6.19'>Wer sich gerne weisen lesst / der helt jre Gebot / Wo man aber die Gebot helt / da ist ein heilig Leben gewis /</verse>
        <verse osisID='Wis.6.20'>Wer aber ein heilig Leben füret / der ist Gott nahe.</verse>
        <verse osisID='Wis.6.21'>Wer nu lust hat zur Weisheit / den macht sie zum Herrn.</verse>
        <verse osisID='Wis.6.22'>Wolt jr nu / jr Tyrannen im volck gern Könige vnd Fürsten sein /</verse>
        <verse osisID='Wis.6.23'>So haltet die Weisheit in ehren / Auff das jr ewiglich herrschet.</verse>
        <verse osisID='Wis.6.24'>WAs aber Weisheit ist / vnd woher sie kome / wil ich euch verkündigen / vnd wil euch die Geheimnis nicht verbergen / Sondern forschen von anfang der Creaturen / vnd wil sie öffentlich zurkennen dargeben / vnd wil der warheit nicht sparen /</verse>
        <verse osisID='Wis.6.25'>Denn ich wil mit dem gifftigen neid nicht zuthun haben / Denn der selbige hat nichts an der Weisheit.</verse>
        <verse osisID='Wis.6.26'>Wenn aber der Weisen viel ist / das ist der Welt heil / vnd ein kluger König ist des Volcks glück.</verse>
        <verse osisID='Wis.6.27'>Darumb lasst euch weisen durch meine wort / das wird euch fromen.</verse>
      </chapter>
      <chapter osisID='Wis.7'>
        <verse osisID='Wis.7.1'>JCH bin auch ein sterblicher Mensch / gleich wie die andern / geboren vom Geschlechte des ersten geschaffenen Menschen /</verse>
        <verse osisID='Wis.7.2'>vnd bin ein Fleisch gebildet / zehen mond lang im Blut / zusamen gerunnen / aus Mans samen durch lust / im beyschlaffen.</verse>
        <verse osisID='Wis.7.3'>Vnd habe auch / da ich geborn war / Odem geholet / aus der gemeinen Lufft / vnd bin auch gefallen auffs Erdreich / das vns alle gleich tregt / Vnd weinen ist auch gleich wie der andern / mein erste stim gewest /</verse>
        <verse osisID='Wis.7.4'>vnd bin in den Windeln aufferzogen mit sorgen</verse>
        <verse osisID='Wis.7.5'>(Denn es hat kein König einen andern anfang seiner Geburt)</verse>
        <verse osisID='Wis.7.6'>Sondern sie haben alle einerley eingang in das Leben / vnd gleichen ausgang.</verse>
        <verse osisID='Wis.7.7'>DARumb so bat ich / vnd ward mir Klugheit gegeben / Jch rieff / vnd mir kam der geist der Weisheit.</verse>
        <verse osisID='Wis.7.8'>Vnd ich hielt sie thewrer / denn Königreich vnd Fürstenthum / vnd Reichthum hielt ich fur nichts gegen sie.</verse>
        <verse osisID='Wis.7.9'>Jch gleichet jr keinen Edelstein / Denn alles Gold ist gegen sie wie geringer sand / vnd Silber ist wie kot gegen sie zu rechen.</verse>
        <verse osisID='Wis.7.10'>Jch hatte sie lieber denn gesunden vnd schönen Leib / vnd erwelete sie mir zum Liecht / Denn der glantz / so von jr gehet / verlesschet nicht.</verse>
        <verse osisID='Wis.7.11'>Es kam mir aber alles Gutes mit jr / vnd vnzelich Reichthum in jrer hand.</verse>
        <verse osisID='Wis.7.12'>Jch war in allen dingen frölich / Das macht / die Weisheit gieng mir in den selbigen für / Jch wusts aber nicht / das solchs von jr keme.</verse>
        <verse osisID='Wis.7.13'>Einfeltiglich hab ichs gelernet / mildiglich teil ichs mit / Jch wil jren Reichthum nicht verbergen.</verse>
        <verse osisID='Wis.7.14'>Denn sie ist den Menschen ein vnendlicher Schatz / welchs so da gebrauchen / werden Gottes freunde / Vnd sind angeneme darumb / das jnen gegeben ist / sich lassen zu weisen. Hiob. 28; 3. Reg. 3; Matt. 6.</verse>
        <verse osisID='Wis.7.15'>GOtt hat mir gegeben weislich zu reden / vnd nach solcher gabe der Weisheit recht gedencken / Denn er ists / der auff dem wege der weisheit füret vnd die Weisen regiert.</verse>
        <verse osisID='Wis.7.16'>Denn in seiner Hand sind beide wir selbs vnd vnser rede / dazu alle klugheit / vnd kunst in allerley gescheffte.</verse>
        <verse osisID='Wis.7.17'>Denn er hat mir gegeben gewisse Erkentnis alles dinges / Das ich weis / wie die Welt gemacht ist / vnd die krafft der Element /</verse>
        <verse osisID='Wis.7.18'>Der zeit anfang / ende vnd mittel / wie der tag zu vnd abnimpt / wie die zeit des jars sich endert /</verse>
        <verse osisID='Wis.7.19'>Vnd wie das jar herumb laufft / Wie die Stern stehen /</verse>
        <verse osisID='Wis.7.20'>Die art der zamen vnd der wilden Thiere / Wie der Wind so stürmet / Vnd was die Leute im sinn haben / mancherley art der Pflantzen / vnd krafft der WurtzelnSie reicht von eim ende zum andern gewaltiglich / vnd regiert alles wol. .</verse>
        <verse osisID='Wis.7.21'>JCH weis alles was heimlich vnd verborgen ist / Denn die Weisheit / so aller kunst Meister ist / leret michs.</verse>
        <verse osisID='Wis.7.22'>Denn es ist in jr der Geist / der verstendig ist / heilig / einig / manchfeltig / scharff / behend / beredt / rein / klar / sanfft / freundlich / ernst / frey / wolthetig /</verse>
        <verse osisID='Wis.7.23'>Leutselig / fest / gewis / sicher / Vermag alles / sihet alles / vnd gehet durch alle Geister / wie verstendig / lauter / scharff sie sind.</verse>
        <verse osisID='Wis.7.24'>Denn die Weisheit ist das aller behendest / sie feret vnd gehet durch alles / so gar lauter ist sie.</verse>
        <verse osisID='Wis.7.25'>Denn sie ist das hauchen der göttlichen Krafft / vnd ein stral der Herrligkeit des Allmechtigen. DARumb kan nichts vnreines zu jr komen /</verse>
        <verse osisID='Wis.7.26'>Denn sie ist ein glantz des ewigen Liechts / vnd ein vnbefleckter Spiegel der göttlichen Krafft / vnd ein Bilde seiner gütigkeit.</verse>
        <verse osisID='Wis.7.27'>Sie ist einig / vnd thut doch alles / Sie bleibt das sie ist / vnd vernewet doch alles. Vnd fur vnd fur gibt sie sich in die heiligen Seelen / vnd macht Gottes freunde vnd Propheten.</verse>
        <verse osisID='Wis.7.28'>Denn Gott liebet niemand / er bleibe denn bey der Weisheit.</verse>
        <verse osisID='Wis.7.29'>Sie gehet einher herrlicher denn die Sonne vnd alle Sterne / vnd gegen das Liecht gerechnet / gehet sie weit vor.</verse>
        <verse osisID='Wis.7.30'>Denn das Liecht mus der nacht weichen / Aber die bosheit vberweldiget die Weisheit nimmermehr.</verse>
      </chapter>
      <chapter osisID='Wis.8'>
        <verse osisID='Wis.8.1'>Alle Welt kennet diese ding des mehrer teil. Aber allein die Gleubigen wissen / das sie Gottes Crea tur / vnd durchs wort vnd Gottes Weisheit / geschaffen sind.</verse>
        <verse osisID='Wis.8.2'>DJe selbige hab ich geliebt / vnd gesucht von meiner Jugent auff / vnd gedacht mir sie zur Braut nemen / Denn ich hab jre Schöne lieb gewonnen.</verse>
        <verse osisID='Wis.8.3'>Sie ist herrlichs adels / Denn jr wesen ist bey Gott / vnd der HERR aller ding hat sie lieb.</verse>
        <verse osisID='Wis.8.4'>Sie ist der heimlicher Rat im erkentnis Gottes / vnd ein Angeber seiner werck.</verse>
        <verse osisID='Wis.8.5'>Jst Reichthum ein köstlich ding im Leben? Was ist reicher denn die Weisheit / die alles schafft?</verse>
        <verse osisID='Wis.8.6'>Thuts aber Klugheit? Wer ist vnter allen ein künstlicher Meister / denn sie?</verse>
        <verse osisID='Wis.8.7'>Hat aber jemand Gerechtigkeit lieb? Jr erbeit ist eitel tugend / Denn sie leret zucht / klugheit / gerechtigkeit vnd sterckeDas ist / manlich / mütig / getrost vnd freidig sein.  / welche das aller nützest sind im Menschen leben.</verse>
        <verse osisID='Wis.8.8'>Begert einer viel dings zu wissen / so kan sie erratten / beide / was vergangen vnd zukünfftig ist / Sie verstehet sich auff verdeckte wort / vnd weis die Retzel auffzulösen. Zeichen vnd Wunder weis sie zuuor / vnd wie es zun zeiten vnd stunden ergehen sol.</verse>
        <verse osisID='Wis.8.9'>JCH habs beschlossen / mir sie zum Gespielen zu nemen / Denn ich weis / das sie mir ein guter Ratgeber sein wird / vnd ein Tröster in sorgen vnd trawrigkeit.</verse>
        <verse osisID='Wis.8.10'>Ein Jüngling hat durch die selbigen herrligkeit bey dem volck / vnd ehre bey den Alten.</verse>
        <verse osisID='Wis.8.11'>Jch werde scharff erfunden werden im Gericht / vnd bey den Gewaltigen wird man sich mein verwundern.</verse>
        <verse osisID='Wis.8.12'>Wenn ich schweige / werden sie auff mich harren / Wenn ich rede / werden sie auffmercken / Wenn ich fort rede / werden sie die hende auff jren mund legen.</verse>
        <verse osisID='Wis.8.13'>Jch werde ein vnsterblichen Namen durch sie bekomen / vnd ein ewiges Gedechtnis bey meinen Nachkomen lassen.</verse>
        <verse osisID='Wis.8.14'>Jch werde Leute regiren / vnd Heiden werden mir vnterthan sein.</verse>
        <verse osisID='Wis.8.15'>Grausame Tyrannen werden sich fürchten / wenn sie mich hören / vnd bey dem Volck werde ich gütig erfunden / vnd im krieg ein Helt. Bleib ich aber daheim / so hab ich mein Ruge an jr /</verse>
        <verse osisID='Wis.8.16'>Denn es ist kein verdrus / mit jr vmbzugehen / noch vnlust vmb sie zu sein / sondern lust vnd freude.</verse>
        <verse osisID='Wis.8.17'>Solchs bedacht ich bey mir / vnd nam es zu hertzen / Denn welche jre Verwandten sind / haben ewiges wesen /</verse>
        <verse osisID='Wis.8.18'>Vnd welche jre Freunde sind / haben reine wollust. Vnd kompt vnendlicher Reichthum durch die erbeitDas ist durch jre lere vnd rat. jrer hende / vnd klugheit durch jr geselschafft vnd gesprech / Vnd ein guter Rhum / durch jr gemeinschafft vnd rede / Jch bin vmbher gangen zu suchen / das ich sie zu mir brecht.</verse>
        <verse osisID='Wis.8.19'>DEnn ich was ein Kind guter art / vnd habe bekomen ein feine Seele.</verse>
        <verse osisID='Wis.8.20'>Da ich aber wol erzogen war / wuchs ich zu einem vnbefleckten Leibe.</verse>
        <verse osisID='Wis.8.21'>Da ich aber erfuhr / das ich nicht anders kundte züchtig sein / es gebe mir denn Gott (Vnd dasselbige war auch klugheit / erkennen / wes solche gnade ist) Trat ich zum HERRN / vnd bat jn / vnd sprach von gantzem meinem hertzen.</verse>
      </chapter>
      <chapter osisID='Wis.9'>
        <verse osisID='Wis.9.1'>O Gott meiner Veter vnd HERR aller güteHie redet der Tichter selber / vnd betet gantz in Salomonis Person. Zum Exempel aller Fürsten / auch also zuthun. Vnd ist aus der massen ein schön Gebet.  / Der du alle ding durch dein Wort gemacht /</verse>
        <verse osisID='Wis.9.2'>vnd den Menschen durch deine Weisheit bereitet hast / das er herrschen solt vber die Creatur / so von dir gemacht ist /</verse>
        <verse osisID='Wis.9.3'>das er die Welt regieren solt / mit heiligkeit / vnd gerechtigkeit / vnd mit rechtem hertzen richten /</verse>
        <verse osisID='Wis.9.4'>Gib mir die Weisheit / die stets vmb deinen Thron ist / vnd verwirff mich nicht aus deinen Kindern /</verse>
        <verse osisID='Wis.9.5'>Denn ich bin dein Knecht / vnd deiner magd Son / ein schwacher Mensch vnd kurtzes Lebens / vnd zugering im verstand des Rechtes vnd Gesetzes.</verse>
        <verse osisID='Wis.9.6'>Vnd wenn gleich einer vnter Menschenkindern volkomen were / So gilt er doch nichts / wo er on die Weisheit ist / so von dir komptSihe / die Weisheit kompt allein von Gott / vnd on sie taug niemand nichts.. Gen. 1.</verse>
        <verse osisID='Wis.9.7'>DV hast mich erwelet zum Könige vber dein Volck / vnd zum Richter vber deine Söne vnd Töchter.</verse>
        <verse osisID='Wis.9.8'>Vnd hiessest mich einen Tempel bawen auff deinem heiligen Berge / vnd einen Altar in der Stad deiner wonung / der da gleich were der heiligen Hütten / welche du vor zeiten bereiten liessest /</verse>
        <verse osisID='Wis.9.9'>vnd mit dir deine Weisheit / welche deine werck weis / Vnd dabey war / das du die Welt machtest / vnd erkennet / was dir wolgefelt / vnd was richtig ist in deinen Geboten. 1. Par. 28.; 2. Par. 1; Prouer. 8.</verse>
        <verse osisID='Wis.9.10'>SEnde sie herab von deinem heiligen Himel / vnd aus dem Thron deiner herrligkeit / Sende sie / das sie bey mir sey / vnd mit mir erbeite / Das ich erkenne / was dir wolgefalle /</verse>
        <verse osisID='Wis.9.11'>Denn sie weis alles vnd verstehets / Vnd las sie mich leiten in meinen wercken messiglich / vnd mich behüten durch jre herrligkeitOn Gottes wort kan der Mensch nicht wissen / was Gott gefelt / Sondern feret vnd thut alles im zweiuel / vnd auffs vngewis. .</verse>
        <verse osisID='Wis.9.12'>So werden dir meine werck angeneme sein / vnd werde dein Volck recht richten / vnd wirdig sein des Throns meines Vaters.</verse>
        <verse osisID='Wis.9.13'>Denn welcher Mensch weis Gottes rat? Oder wer kan dencken was Gott wil?</verse>
        <verse osisID='Wis.9.14'>Denn der sterblichen Menschen gedancken sind mislich / vnd vnser Anschlege sind fehrlich.</verse>
        <verse osisID='Wis.9.15'>Denn der sterbliche Leichnam beschweret die Seele / vnd die jrdische Hütte drückt den zerstreweten sinnOn Gottes wort / tichtet vnd suchet die vernunfft viel weise vnd wege / zerstrewet sich also in viel mühe triffts aber doch nicht. .</verse>
        <verse osisID='Wis.9.16'>Wir treffen das kaum / so auff Erden ist / vnd erfinden schwerlich / das vnter handen ist. Wer wil denn erforsschen / das im Himel ist?</verse>
        <verse osisID='Wis.9.17'>Wer wil deinen Rat erfaren? Es sey denn das du Weisheit gebest / vnd sendest deinen heiligen Geist aus der höhe /</verse>
        <verse osisID='Wis.9.18'>vnd also richtig werde das thun auff Erden / vnd die Menschen lernen was dir gefelt / vnd durch die Weisheit selig werden. Jsa. 40; Rom. 11; 1. Cor. 2.</verse>
      </chapter>
      <chapter osisID='Wis.10'>
        <verse osisID='Wis.10.1'>DJe selbige Weisheit behütet den / so am ersten gemacht / vnd alleine geschaffen ward / zum Vater der Welt /</verse>
        <verse osisID='Wis.10.2'>Vnd bracht jn aus seiner SündeDurch das wort Gen. 3 Der Same sol dir den Kopff zutretten.  / Vnd gab jm krafft vber alles zu herrschen. Gen. 1.</verse>
        <verse osisID='Wis.10.3'>VOn welcher / da der Vngerechte abfiel durch seinen zorn / verdarb er von wegen des wütigen Brudermords. Gen. 4.</verse>
        <verse osisID='Wis.10.4'>VND als die Erden vmb desselbigen willen mit der Sindflut verderbet ward / Halff die WeisheitDas war Gottes wort vnd befelh die Archa zu bawen. (Zu gleich) Das ist / wo er hin kam / fand er Abgöttische böse Leute / wie Abrahams leben zeigt. widerumb / vnd regierte den Gerechten durch ein geringe Holtz. Gen. 22; Gen. 6; Gen. 7; Gen. 8.</verse>
        <verse osisID='Wis.10.5'>DJeselbige / da die Heiden zu gleich im jrthum böslich lebeten / Fand sie den Gerechten / vnd erhielt jn vnstrefflich fur Gott / Vnd lies jn feste sein / wider das veterlich Hertze gegen den Son. Gen. 12.</verse>
        <verse osisID='Wis.10.6'>DJe selbige erlöset den Gerechten / Da die Gottlosen vmbkamen / da er floch fur dem Fewr / das vber die fünff Stedte fiel /</verse>
        <verse osisID='Wis.10.7'>Welcher verwüst Land rauchet noch / zum zeugnis der bosheit / sampt den Bewmen / so vnreiffe FrüchteSollen sein die Epffel am Todten meer / die auswendig schön / vnd inwendig asschen sind / Sörba genant. tragen / vnd der Saltzseulen / die da stehet zum gedechtnis der vngleubigen Seelen.</verse>
        <verse osisID='Wis.10.8'>Denn die / so die Weisheit nicht achten / haben nicht allein den schaden / das sie das Gute nicht kennen / Sondern lassen auch ein Gedechtnis hinder sich den Lebendigen / das sie nicht mügen verborgen bleiben / in dem / darin sie jrre gangen sind.</verse>
        <verse osisID='Wis.10.9'>Aber die Weisheit errettet die aus aller mühe / so sich an sie halten. Gen. 19.</verse>
        <verse osisID='Wis.10.10'>DJe selbige leitet den Gerechten / so fur seines Bruders zorn flüchtig sein muste / stracks weges / vnd zeiget jm das reich Gottes / vnd gab jm zu erkennen was heilig ist / Vnd halff jm in seiner erbeit / das er wol zunam / vnd viel Guts an seiner erbeit gewan.</verse>
        <verse osisID='Wis.10.11'>Vnd war bey jm / da er vberforteilet ward / von denen / die jm gewalt theten.</verse>
        <verse osisID='Wis.10.12'>Vnd machet jn sicher fur denen / so jm nachstelleten. Vnd gab jm Sieg in starckem Kampff / Das er erfüre / wie GottseligkeitGottseligkeit ist glaube an das wort Gottes / oder an die Weisheit. mechtiger ist denn alle ding. Gen. 28; Gen. 32.</verse>
        <verse osisID='Wis.10.13'>DJe selbige verlies den verkaufften Gerechten nicht / Sondern behütet jn fur der sünde / Fuhr mit jm hinab in den Kercker /</verse>
        <verse osisID='Wis.10.14'>vnd in den banden verlies sie jn nicht. Bis das sie jm zubracht das Scepter des Königreichs / vnd Oberkeit vber die / so jm gewalt gethan hatten. Vnd machte die zu Lügener / die jn getadelt hatten / vnd gab jm ein ewige Herrligkeit. Gen. 37; Gen. 41.</verse>
        <verse osisID='Wis.10.15'>DJe selbige erlösete das heilige Volck / vnd vnstrefflichen samen / aus den Heiden / die sie plagten.</verse>
        <verse osisID='Wis.10.16'>Sie kam in die Seele des Dieners des HERRN / vnd widerstund der grausamen Königin durch Wunder vnd Zeichen.</verse>
        <verse osisID='Wis.10.17'>Sie belohnet den Heiligen jr erbeit / vnd leitet sie durch wünderliche wege / Vnd war jnen des Tages ein schirm / vnd des Nachts ein flamme / wie das Gestirn.</verse>
        <verse osisID='Wis.10.18'>Sie füret sie durchs Rotemeer / vnd leitet sie durch grosse Wasser.</verse>
        <verse osisID='Wis.10.19'>Aber jre Feinde erseufft sie / vnd diese zoch sie aus dem grunde der tieffen.</verse>
        <verse osisID='Wis.10.20'>Darumb namen die Gerechten raub von den Gottlosen / vnd preiseten deinen heiligen Namen HERR / vnd lobeten einmütiglich deine sieghafftige Hand.</verse>
        <verse osisID='Wis.10.21'>Denn die Weisheit öffnete der Stummen mund / vnd machet der Vnmündigen zungen beredt. Exo. 3; Exo. 7; Exo. 9; Exo. 14; Psal. 73; Exo. 15.</verse>
      </chapter>
      <chapter osisID='Wis.11'>
        <verse osisID='Wis.11.1'>SJe füret der selbigen werck durch die hand des heiligen Propheten.</verse>
        <verse osisID='Wis.11.2'>Vnd geleitet sie durch eine wilde Wüsten / das sie Gezelt auffschlugen in der Einöde /</verse>
        <verse osisID='Wis.11.3'>vnd jren Feinden widerstunden / vnd sich recheten an jren Widerwertigen.</verse>
        <verse osisID='Wis.11.4'>Da sie dürstet / rieffen sie dich an / vnd jnen ward Wasser gegeben aus dem hohen Fels / vnd lesscheten den Durst aus hartem stein.</verse>
        <verse osisID='Wis.11.5'>Vnd eben da durch jre Feinde geplagt wurden / Da durch geschach jnen guts / da sie not lidden.</verse>
        <verse osisID='Wis.11.6'>Denn wie jene erschracken fur dem Blut / so an stat des fliessenden WassersDa das Wasser zu Blut ward in Egypten. Exo. 7 kam /</verse>
        <verse osisID='Wis.11.7'>Zur straffe des Gebots das man die Kinder tödten muste. Also gabestu diesen Wassers die fülle vnuersehens /</verse>
        <verse osisID='Wis.11.8'>vnd zeigest damit an durch jener Durst / wie du die Widerwertigen plagest. Exo. 16; Exo. 17; Num. 20; Exo. 7.</verse>
        <verse osisID='Wis.11.9'>DEnn da diese versucht / vnd mit gnaden gezüchtiget worden / erkandten sie / wie die Gottlosen mit zorn gericht vnd gequelet werden.</verse>
        <verse osisID='Wis.11.10'>Diese zwar hastu als ein Vater vermanet vnd geprüfet / Jene aber / als ein strenger König gestrafft vnd verdampt.</verse>
        <verse osisID='Wis.11.11'>Vnd es wurden beide / die dabey waren / vnd die nicht dabey waren / gleich geplagt.</verse>
        <verse osisID='Wis.11.12'>Denn es kam zwifeltig leid vber sie / dazu auch seufftzen / so sie des vorigen gedachten.</verse>
        <verse osisID='Wis.11.13'>Denn da sie höreten / das Diesen da durch gutes geschach / Durch welchs sie gequelet wurden / fületen sie den HERRN.</verse>
        <verse osisID='Wis.11.14'>Denn den sie etwa verechtlich verstossen vnd verworffen hatten / vnd jn verlachten / Des musten sie sich zu letzt / da es so hin aus gieng / verwundern / das jr Durst nicht so war / wie der Gerechten.</verse>
        <verse osisID='Wis.11.15'>ALso auch fur die tollen gedancken jres vngerechten wandels / durch welche sie betrogen / vnuernünfftige Würme vnd verechtliche Thiere anbeten / Sandtestu vnter sie die menge der vnuernünfftigen Thiere zur rache /</verse>
        <verse osisID='Wis.11.16'>Auff das sie erkenneten / das / wo mit jemand sündiget / da mit wird er auch geplagt.</verse>
        <verse osisID='Wis.11.17'>Denn es mangelte deiner allmechtigen Hand nicht (welche hat die Welt geschaffen aus vngestaltem wesen) vber sie zu schicken menge der Beeren / oder freidige Lewen /</verse>
        <verse osisID='Wis.11.18'>oder von new geschaffen / grimmige / vnbekandte Thier / oder die da Fewr speieten / oder mit grimmigem Rauch schnaubeten / oder grausame funcken aus den Augen blicketen /</verse>
        <verse osisID='Wis.11.19'>Welche nicht allein mit Verserung sie mochten zuschmettern / sondern auch wol mit jrem schrecklichen gesicht / erwürgen.</verse>
        <verse osisID='Wis.11.20'>Ja sie möchten wol on das / durch einen einigen Odem fallen / mit rache verfolget / vnd durch den Geist deiner krafft zerstrewet werden.</verse>
        <verse osisID='Wis.11.21'>ABer du hast alles geordenet mit mas / zal vnd gewicht. Denn gros vermügen ist allezeit bey dir / vnd wer kan der Macht deines Arms widerstehen?</verse>
        <verse osisID='Wis.11.22'>Denn die Welt ist fur dir / wie das ZünglinGleich wie es leicht sein mag / das das Zünglin ausschlecht. Also ein geringes ist die Welt gegen Gott. Jsa. 40 an der wage / vnd wie ein Tropff des morgenthawes / der auff die Erden fellet.</verse>
        <verse osisID='Wis.11.23'>Aber du erbarmest dich vber alles / Denn du hast gewalt vber alles / vnd versihest der Menschen sünde / das sie sich bessern sollen.</verse>
        <verse osisID='Wis.11.24'>Denn du liebest alles das da ist / vnd hassest nichts was du gemacht hast / Denn du hast freilich nichts bereitet / da du hass zu hettest.</verse>
        <verse osisID='Wis.11.25'>Wie künd etwas bleiben / wenn du nicht woltest? Oder wie kündte erhalten werden / das du nicht geruffen hettest?</verse>
        <verse osisID='Wis.11.26'>Du schonest aber allen / Denn sie sind dein HERR / du liebhaber des Lebens /</verse>
      </chapter>
      <chapter osisID='Wis.12'>
        <verse osisID='Wis.12.1'>Vnd dein vnuergenglicher Geist ist in allen.</verse>
        <verse osisID='Wis.12.2'>DArumb straffestu seuberlich die / so da fallen / Vnd erinnerst sie mit zucht / woran sie sündigen / Auff das sie von der Bosheit los werden / vnd an dich HERR / gleuben.</verse>
        <verse osisID='Wis.12.3'>Denn da du feind warest den vorigen Einwonern deines heiligen Landes /</verse>
        <verse osisID='Wis.12.4'>darumb / das sie feindselige werck begiengen / mit zaubern /</verse>
        <verse osisID='Wis.12.5'>Vnd woltest durch vnser Veter hende vertilgen die vngöttlichen Opfferer / vnd vnbarmhertzige Mörder jrer SöneDie Cananiter die jre Kinder opfferten. Psal. 78  /</verse>
        <verse osisID='Wis.12.6'>die da Menschen fleisch frassen / vnd grewlich Blut soffen / da mit sie dir Gottesdienst erzeigen wolten / Vnd die / so Eltern waren / erwürgeten die Seelen / so keine hülffe hatten /</verse>
        <verse osisID='Wis.12.7'>Auff das das Land so vor vnter allen das Edelste war / eine wirdige Wonung würde der kinder Gottes.</verse>
        <verse osisID='Wis.12.8'>Dennoch verschonestu der selbigen / als Menschen / vnd sandtest fur dir her deine Vordraber / nemlich / dein Heer / die Hornissen / Auff das sie die selbigen mit der weile vmbbrechten.</verse>
        <verse osisID='Wis.12.9'>ES war dir zwar nicht vnmüglich / die Gottlosen im streit den Gerechten zu vnterwerffen / oder durch grausame Thier / oder sonst etwa mit eim harten wort / all zu gleich zuschmettern /</verse>
        <verse osisID='Wis.12.10'>Aber du richtetest sie mit der weile / vnd liessest jnen raum zur Busse / Wiewol dir nicht vnbewust war / das sie böser Art waren / vnd jr bosheit jnen angeborn / vnd das sie jr gedancken nimer mehr endern würden.</verse>
        <verse osisID='Wis.12.11'>Denn sie waren ein verflucht Samen von anfang / So dürfftestu auch niemand schewen / ob du jnen vergebest / woran sie gesündigt hatten.</verse>
        <verse osisID='Wis.12.12'>Denn wer wil zu dir sagen / Was thustu? Oder wer wil deinem Gericht widerstehen? Oder wer wil dich schüldigen vmb die vertilgeten Heiden / welche du geschaffen hast? Oder wer wil sich zum Recher wider dich setzen / vmb der vngerechten Menschen willen?</verse>
        <verse osisID='Wis.12.13'>Denn es ist ausser dir kein Gott / der du sorgest fur alle / Auff das du beweisest / wie du nicht vnrecht richtest.</verse>
        <verse osisID='Wis.12.14'>Denn es kan dir weder Könige noch TyrannenSihe / wie er alle wort lencket vnd zeucht / wider die Tyrannen / sie zu schrecken. vnter Augen tretten fur die / so du straffest.</verse>
        <verse osisID='Wis.12.15'>WEil du denn Gerecht bist / so regierestu alle ding recht / vnd achtests deiner Maiestet nicht gemesWie die Tyrannen sich düncken lassen / als müssten sie jrer macht brauchen / andern zu schaden vnd pochen etc. jemand zu verdamnen / der die straffe nicht verdienet hat.</verse>
        <verse osisID='Wis.12.16'>Denn deine stercke ist eine herrschafft der gerechtigkeit / Vnd weil du vber alle herrschest / so verschonestu auch aller.</verse>
        <verse osisID='Wis.12.17'>Denn du hast deine stercke beweiset / an denen / so nicht gleubeten / das du so gar mechtig werest / Vnd hast dich erzeiget an denen / die sich keckDas ist / An den Egyptern im Rotenmeer. wusten.</verse>
        <verse osisID='Wis.12.18'>Aber du gewaltiger Herrscher / richtest mit lindigkeit / vnd regierest vns mit viel verschonen / Denn du vermagst alles was du wilt.</verse>
        <verse osisID='Wis.12.19'>DEin Volck aber lerestu durch solche werck / Das man from vnd gütig sein sol / Vnd deinen Kindern gibstu damit zu verstehen / sie sollen guter hoffnung sein / Das du wöllest Busse fur die sünde annemen.</verse>
        <verse osisID='Wis.12.20'>Denn so du die Feinde deiner Kinder vnd die des Todes schüldig waren / mit solchem verzug vnd schonen gestrafft hast / vnd gabst jnen zeit vnd raum / damit sie kundten von jrer bosheit lassen /</verse>
        <verse osisID='Wis.12.21'>Wie viel mit grösserm bedacht richtestu deine Kinder / mit welcher Veter du hast Eid vnd Bund viel guter verheissungen auffgericht.</verse>
        <verse osisID='Wis.12.22'>Darumb wie offt du vnser Feinde plagest / thustu solches vns zur zucht / das wir deiner Güte vleis warnemen / Ob wir gerichtet würden / das wir doch auff deine Barmhertzigkeit trawen sollen.</verse>
        <verse osisID='Wis.12.23'>DAher du auch die VngerechtenDie Egypter / so die Thier anbetten / welche die Jüden jre Feinde verachten.  / so ein vnuerstendig Leben füreten mit jren eigen Grewelen queletest.</verse>
        <verse osisID='Wis.12.24'>Denn sie waren so gar ferne in den jrthum geraten / das sie auch die Thiere / so bey jren Feinden / verachtet waren / fur Götter hielten / gleich wie die vnuerstendigen Kinder betrogen.</verse>
        <verse osisID='Wis.12.25'>Darumb hastu auch ein spötliche straffeSpötliche Plage war die / das sie durch Thier geplagt wurden / welche doch jre Götter waren / vnd jnen helffen solten. vnter sie / als vnter vnuerstendige Kinder / geschickt.</verse>
        <verse osisID='Wis.12.26'>Da sie aber solche spötliche vermanung nicht bewegt / empfunden sie die ernste Gottes straffe.</verse>
        <verse osisID='Wis.12.27'>Denn sie wurden eben da durch gequelet / das sie fur Götter hielten / Welchs sie gar vbel verdros / da sie den sahen / den sie vorhin nicht wolten kennen / vnd musten jn fur einen Gott bekennen / Darumb zu letzt die verdamnis auch vber sie kam.</verse>
      </chapter>
      <chapter osisID='Wis.13'>
        <verse osisID='Wis.13.1'>ES sind zwar alle Menschen natürlich eitel / so von Gott nichts wissen / vnd an den sichtbarlichen Gütern / den / der es ist / nicht kennen / vnd sehen an den wercken nicht / wer der Meister ist /</verse>
        <verse osisID='Wis.13.2'>Sondern halten entweder / das Fewr / oder Wind / oder schnelle Lufft / oder die Sterne / oder mechtigs Wasser / oder die Liechter am Himel / die die Welt regieren / fur Götter.</verse>
        <verse osisID='Wis.13.3'>So sie aber an der selbigen schönen Gestalt gefallen hatten / vnd also fur Götter hielten / Solten sie billich gewust haben / wie gar viel besser der sey / der vber solche der HERR ist / Denn der aller schöne Meister ist / hat solchs alles geschaffen.</verse>
        <verse osisID='Wis.13.4'>Vnd so sie sich der macht vnd krafftDas ist / mancherley werck vnd tugend der Creatur. verwunderten / Solten sie billich an den selbigen gemerckt haben / wie viel Mechtiger der sey / der solchs alles zubereitet hat.</verse>
        <verse osisID='Wis.13.5'>Denn es kan ja an der grossen schöne vnd gescheffte / der selbigen Schepffer / als im Bilde erkennet werden. Rom. 1.</verse>
        <verse osisID='Wis.13.6'>WJewol vber diese nicht so gar hoch zuklagen ist / denn auch sie wol jrren können / wenn sie Gott suchen vnd gerne funden.</verse>
        <verse osisID='Wis.13.7'>Denn so sie mit seinem Geschepff vmbgehen vnd nachdencken / werden sie gefangen im ansehen / weil die Creatur so schöne sind / die man sihet.</verse>
        <verse osisID='Wis.13.8'>Doch sind sie damit nicht entschüldiget /</verse>
        <verse osisID='Wis.13.9'>Denn haben sie so viel mügen erkennen / das sie kundten die Creatur hoch achten / Warumb haben sie nicht viel ehe den HERRN der selbigen funden?</verse>
        <verse osisID='Wis.13.10'>ABer das sind die Vnseligen / vnd der hoffnung billich vnter die Todten zu rechen ist / die da Menschen gemecht / Gott heissen / Als / gold vnd silber / das künstlich zugericht ist / Vnd die Bilder der Thiere / oder vnnütze Steine / so vor alten jaren gemacht sind.</verse>
        <verse osisID='Wis.13.11'>Als wenn ein Zimmerman / der zu erbeiten sucht / etwa einen Bawm abhawet / vnd beschlehet vnd schlichtet den selbigen wol / vnd macht etwas künstlichs vnd feins daraus / des man braucht zur notdurfft im Leben /</verse>
        <verse osisID='Wis.13.12'>die Spehn aber von solcher erbeit / braucht er Speise zu kochen / das er sat werde.</verse>
        <verse osisID='Wis.13.13'>Was aber dauon vberbleibt / das sonst nichts nütze ist / als das krum vnd estig Holtz ist / nimpt vnd schnitzet / wenn er müssig ist / mit vleis vnd bildets nach seiner Kunst meisterlich / vnd machts eins Menschen</verse>
        <verse osisID='Wis.13.14'>oder verachten Thiersbilde gleich / vnd ferbets mit roter vnd weisser Farb / rot vnd schön / vnd wo ein flecke daran ist / streicht ers zu /</verse>
        <verse osisID='Wis.13.15'>Vnd macht jm ein feines Heuslin / vnd setzts an die Wand / vnd hefftets fest mit eisen /</verse>
        <verse osisID='Wis.13.16'>das nicht falle / so wol versorgt ers / Denn er weis / das jm selber nicht helffen kan / Denn es ist ein Bilde / vnd darff wol hülffe. Jsa. 44; Jere. 10.</verse>
        <verse osisID='Wis.13.17'>VND so er betet fur seine Güter / fur sein Weib / fur seine Kinder / schemet er sich nicht mit einem Leblosen zu reden /</verse>
        <verse osisID='Wis.13.18'>Vnd rüffet den schwachen vmb Gesundheit an / bittet den Todten vmbs Leben / flehet dem Vntüchtigen vmb Hülffe / vnd dem / so nicht gehen kan / vmb selige Reise /</verse>
        <verse osisID='Wis.13.19'>vnd vmb seinen gewin / gewerbe vnd hantirung / das wol gelinge / bittet er den / So gar nichts vermag.</verse>
      </chapter>
      <chapter osisID='Wis.14'>
        <verse osisID='Wis.14.1'>DEs gleichen thut / der da schiffen wil / vnd durch wilde Fluten zufaren gedencket / vnd rüffet an / viel ein feuler Holtz / denn das Schiff ist / darauff er feret.</verse>
        <verse osisID='Wis.14.2'>Denn dasselbige ist erfunden / Narung zu suchen / vnd der Meister hats mit kunst zubereit.</verse>
        <verse osisID='Wis.14.3'>Aber deine fursichtigkeit / o Vater / regieret es / Denn du auch im Meer wege gibst / vnd mitten vnter den wellen sichern laufft /</verse>
        <verse osisID='Wis.14.4'>Damit du beweisest / wie du an allen Enden helffen kanst / ob auch gleich / jemand on Schiff ins Meer sich gebe.</verse>
        <verse osisID='Wis.14.5'>Doch weil du nicht wilt / das ledig lige / was du durch deine Weisheit / geschaffen hast / geschichts / das die Menschen jr Leben auch so geringem Holtz vertrawen / vnd behalten werden im Schiff / damit sie durch die Meerwellen faren. Jona. 2.</verse>
        <verse osisID='Wis.14.6'>DEnn auch vor alters / da die hohmütigen Risen vmbbracht wurden / Flohen die / an welcher Hoffnung bleib die Welt zu mehren / in ein Schiff / welchs deine Hand regierte / vnd liessen also der welt Samen hinder sich.</verse>
        <verse osisID='Wis.14.7'>Denn solch holtz ist segens wol werd / damit man recht handelt.</verse>
        <verse osisID='Wis.14.8'>Aber des fluchs werd ist / das / so mit henden geschnitzt wird / so wol als der / der es schnitzet / Dieser darumb / das ers machet / Jenes darumb / das es Gott genennet wird / So es doch ein vergenglich ding ist.</verse>
        <verse osisID='Wis.14.9'>Denn Gott ist beiden gleich feind / dem Gottlosen / vnd seinem gottlosen Gescheffte /</verse>
        <verse osisID='Wis.14.10'>Vnd wird das werck / sampt dem Meister gequelet werden. Gen. 8.</verse>
        <verse osisID='Wis.14.11'>DARumb werden auch die Götzen der Heiden heimgesucht / Denn sie sind aus der Creatur Gottes / zum Grewel vnd zum Ergernis der Menschen seele / vnd zum stricke den Vnuerstendigen / worden.</verse>
        <verse osisID='Wis.14.12'>Denn Götzen auffrichten / ist die höchste Hurerey / vnd die selbigen erdencken / ist ein schedlich Exempel im leben.</verse>
        <verse osisID='Wis.14.13'>VON anfang sind sie nicht gewesen / werden auch nicht ewig bleiben /</verse>
        <verse osisID='Wis.14.14'>Sondern durch eitel ehre der Menschen sind sie in die Welt komen / vnd darumb erdacht / das die Menschen eins kurtzen Lebens sind.</verse>
        <verse osisID='Wis.14.15'>Denn ein Vater / so er vber seinen Son / der jm allzu frue dahin genomen ward / leid vnd schmertzen trug / Lies er ein Bilde machen / vnd fieng an / den / so ein tod Mensch war / nu fur Gott zu halten / vnd stifftet fur die seinen ein Gottesdienst vnd Opffer.</verse>
        <verse osisID='Wis.14.16'>Darnach mit der zeit / ward solche Gottlose weise fur ein Recht gehalten / Das man auch muste Bilder ehren aus der Tyrannen gebot.</verse>
        <verse osisID='Wis.14.17'>DEsselbigen gleichen / welche die Leute nicht kundten vnter augen ehren / darumb das sie zu ferne woneten / Liessen sie aus ferne Landen das angesicht abmalen / vnd machten ein löblich Bilde des herrlichen Königes / Auff das sie mit vleis heuchlen möchten dem abwesenden / als dem gegenwertigen.</verse>
        <verse osisID='Wis.14.18'>So treib auch der Künstler ehrgeitzigkeit / die Vnuerstendigen zu stercken solchen Gottesdienst /</verse>
        <verse osisID='Wis.14.19'>Denn welcher dem Fürsten wolt wol dienen / der machte das Bilde mit aller Kunst auffs feinest.</verse>
        <verse osisID='Wis.14.20'>Der Hauffe aber / so durch solch fein Gemechte gereitzt ward / fieng an / den fur einen Gott zu halten / welcher kurtz zuuor fur ein Mensch geehret war.</verse>
        <verse osisID='Wis.14.21'>Aus solchem kam der betrug in die Welt / wenn den Leuten etwas angelegen war / oder wolten den Tyrannen hofieren / gaben sie den Steinen vnd Holtz solchen namen / der doch der selbigen nicht gebürt.</verse>
        <verse osisID='Wis.14.22'>DARnach liessen sie sich nicht dran benügen / das sie in Gottes erkentnis jrreten / Sondern ob sie gleich in eim wüsten wilden wesen der Vnweisheit lebeten / nenneten sie doch solchen krieg vnd vbel friede.</verse>
        <verse osisID='Wis.14.23'>Denn entweder sie würgen jre Kinder zum Opffer / oder pflegen Gottesdienst / der nicht zu sagen ist / oder halten wütige Fresserey / nach vngewönlicher weise /</verse>
        <verse osisID='Wis.14.24'>vnd haben förder weder reinen wandel noch Ehe / Sondern einer erwürget den andern mit list / oder beleidigt jn mit Ehebruch /</verse>
        <verse osisID='Wis.14.25'>Vnd gehet bey jnen vnternander her / Blut / mord / diebstal / falsch / betrug / vntrew / pochen / meineid / vnrugeDas sie den Fromen alle vnruge vnd plage anlegen. der Fromen /</verse>
        <verse osisID='Wis.14.26'>vndanck / der jungen Hertzen ergernis / stummen Sünden / blutschanden / Ehebruch / vnzucht.</verse>
        <verse osisID='Wis.14.27'>Denn den schendlichen Götzen dienen ist alles bösen anfang / vrsach vnd ende. Deut. 18; Jere. 7; Jere. 19.</verse>
        <verse osisID='Wis.14.28'>HAlten sie Feiertage / so thun sie / als weren sie wütend / Weissagen sie / so ists eitel Lügen / Sie leben nicht recht / schweren leichtfertig falschen Eid.</verse>
        <verse osisID='Wis.14.29'>Denn weil sie gleuben an die leblosen Götzen / besorgen sie sich keines schadens / wenn sie felschlich schweren.</verse>
        <verse osisID='Wis.14.30'>Doch wird aller beide Recht vber sie komen / beide des / Das sie nicht recht von Gott halten / weil sie auff die Götzen achten / Vnd des / das sie vnrecht vnd felschlich schweren / vnd achten kein Heiliges.</verse>
        <verse osisID='Wis.14.31'>Denn der Vngerechten bosheit nimpt ein ende / nicht nach der gewalt / die sie haben / wenn sie schweren / Sondern nach der straffe die sie verdienen mit jrem sündigen.</verse>
      </chapter>
      <chapter osisID='Wis.15'>
        <verse osisID='Wis.15.1'>ABer du vnser Gott / bist freundlich vnd trew / vnd gedültig / vnd regierst alles mit Barmhertzigkeit.</verse>
        <verse osisID='Wis.15.2'>Vnd wenn wir gleich sündigen sind wir doch dein / vnd kennen deine Macht. Weil wir denn solchs wissen / sündigen wir nicht / Denn wir sind fur die deinen gerechnet.</verse>
        <verse osisID='Wis.15.3'>Dich aber kennen / ist eine volkomen Gerechtigkeit / vnd deine Macht wissen / ist eine wurtzel des ewigen Lebens.</verse>
        <verse osisID='Wis.15.4'>Denn vns verfüren nicht so der Menschen böse Fündle / noch der Maler vnnütze Erbeit / nemlich / ein Bundbilde mit mancherley farbe /</verse>
        <verse osisID='Wis.15.5'>welchs gestalt die Vnuerstendigen ergert / vnd die gern böses thun / haben auch jren lust an den leblosen / vnd todten Bilde.</verse>
        <verse osisID='Wis.15.6'>Sie sind auch solcher frucht werd / beide / die sie machen / begeren vnd ehren.</verse>
        <verse osisID='Wis.15.7'>VND ein Töpffer / der den weichen Thon mit mühe erbeitet / machet allerley Gefess / zu vnserm brauch / Er macht aber aus einerley Thon / beide Gefesse / die zu reinen / vnd zu gleich auch die zu vnreinen wercken dienen / Aber wo zu ein jglichs der selbigen sol gebraucht werden / das stehet bey dem Töpffer.</verse>
        <verse osisID='Wis.15.8'>Aber das ist ein elende erbeit / wenn er aus dem selbigen Thon einen nichtigen Gott macht / So er selbs doch nicht lange zuuor von Erden gemacht ist / vnd vber ein kleines wider dahin feret / dauon er genomen ist / wenn die Seele / so er gebraucht hat / von jm genomen wird.</verse>
        <verse osisID='Wis.15.9'>Aber seine sorge stehet darauff / nicht das er erbeite / noch das er so ein kurtz Leben hat / Sondern das er vmb die wette erbeite mit den Goldschmiden vnd Silberschmiden / vnd das ers den Rotgiessern nach thun müge. Vnd er helts fur einen Rhum / das er falsche erbeit macht.</verse>
        <verse osisID='Wis.15.10'>Denn seines hertzen gedancken sind wie asschen / vnd sein hoffnung geringer denn Erden / vnd sein Leben verechtlicher denn thon /</verse>
        <verse osisID='Wis.15.11'>Weil er den nicht kennet / der jn gemacht / vnd jm die Seele / so in jm wirckt / eingegossen / vnd den lebendigen odem eingeblasen hat. Rom. 9; Gen. 2; Gen. 3.</verse>
        <verse osisID='Wis.15.12'>SJe halten auch das menschlich leben fur einen Schertz / vnd menschlichen wandel fur einen jarmarckt / Geben für / man müsse allenthalben gewinst suchen / auch durch böse stück.</verse>
        <verse osisID='Wis.15.13'>Diese wissen fur allen / das sie sündigen / wenn sie solche lose ding vnd Bilder aus jrdischem thon machen.</verse>
        <verse osisID='Wis.15.14'>Sie sind aber törichter vnd elender denn ein Kind (nemlich die Feinde deines Volcks welchs sie vnterdrücken)</verse>
        <verse osisID='Wis.15.15'>das sie allerley Götzen der Heiden fur Götter halten / welcher Augen nicht sehen / noch jre Nasen lufft holen / noch die Ohren hören / noch die Finger an jren henden fülen können / vnd jre füsse gar faul zu wandern.</verse>
        <verse osisID='Wis.15.16'>Denn ein Mensch hat sie gemacht / vnd der den Odem von eim andern hat / hat sie gebildet.</verse>
        <verse osisID='Wis.15.17'>Ein Mensch aber kan ja nicht machen / das jm gleich sey / vnd dennoch ein Gott sey / Denn weil er sterblich ist / so macht er freilich einen Todten mit seinen gottlosen Henden. Er ist ja besser / denn das / dem er Gottesdienst thut / Denn er lebet doch / Jene aber nimer mehr. Psal. 114.</verse>
        <verse osisID='Wis.15.18'>DAzu ehren sie auch die allerfeindseligsten Thier / welche / so man sie gegen andern vnuernünfftige Thier helt / sind sie viel erger.</verse>
        <verse osisID='Wis.15.19'>Denn sie sind nicht lieblich / wie ander Thier / die fein anzusehen sind / Vnd sind von Gott weder gelobt noch gesegnetDas sind die Schlangen / welche Gen. 3 auch verflucht sind. .</verse>
      </chapter>
      <chapter osisID='Wis.16'>
        <verse osisID='Wis.16.1'>DArumb wurden sie mit derselbigen gleich billich geplagt / vnd wurden durch die menge der bösen Würme gemartert.</verse>
        <verse osisID='Wis.16.2'>Gegen welche Plage thetestu deinem Volck guts / vnd bereitest jm ein new Essen / nemlich / Wachteln zur narung / nach welcher sie lüstern waren /</verse>
        <verse osisID='Wis.16.3'>Auff das die / so nach solcher Speise lüstern waren / durch solche dargegeben vnd zugeschickte Wachteln / lerneten auch die natürlichen notdurfft abbrechen. Die andern aber so ein kleine zeit mangel lidden / einer newen Speise mit genossen.</verse>
        <verse osisID='Wis.16.4'>Denn es solte also gehen / das jenen / so tyrannisch handleten / solcher mangel widerfüre / der nicht auffzuhalten were / Diesen aber allein ein anzeigen geschehe / wie jre Feinde geplaget würden. Num. 11.</verse>
        <verse osisID='Wis.16.5'>ZWar es kamen vber diese auch böse zornige Thiere / vnd wurden gebissen vnd verderbet durch die krummen Schlangen( Num. 21) Die eherne Schlange war dis Zeichen / wider die fewrigen Schlangen. .</verse>
        <verse osisID='Wis.16.6'>Doch bleib der zorn endlich nicht / Sondern wurden ein kleine zeit erschreckt zur warnung. Denn sie hatten ein heilsam Zeichen / Auff das sie gedechten an das Gebot in deinem Gesetze.</verse>
        <verse osisID='Wis.16.7'>Denn welche sich zu dem selbigen Zeichen kereten / die wurden gesund / Nicht durch das / so sie anschaweten / Sondern durch Dich / aller Heiland /</verse>
        <verse osisID='Wis.16.8'>Vnd daselbst mit beweisestu vnsern Feinden / das du bist der Helffer aus allem vbel. Num. 21.</verse>
        <verse osisID='Wis.16.9'>ABer jene wurden durch Hewschrecken vnd Fliegen zu tod gebissen / vnd kundten kein hülffe jres Lebens finden / Denn sie warens werd das sie damit geplagt wurden.</verse>
        <verse osisID='Wis.16.10'>Aber deinen Kindern kundten auch der gifftigen Drachen zeene nicht schaden / Denn deine barmhertzigkeit war da fur / vnd machte sie gesund.</verse>
        <verse osisID='Wis.16.11'>Denn sie wurden darumb also gestrafft vnd flugs wider geheilet / Auff das sie lerneten / an deine wort gedencken / vnd nicht zu tieff ins vergessen fielen / sondern blieben vnabgewendet von deinen WolthatenDas sie nicht vergessen der Wunderzeichen so jnen geschehen waren.  /</verse>
        <verse osisID='Wis.16.12'>Denn es heilete sie weder Kraut noch Pflaster / Sondern dein Wort HERR / welchs alles heilet.</verse>
        <verse osisID='Wis.16.13'>Denn du hast gewalt / beide vber Leben vnd vber Tod / vnd du furest hinuntern zur Hellen pforten / vnd furest wider heraus.</verse>
        <verse osisID='Wis.16.14'>Ein Mensch aber / so er jemand getödtet durch seine bosheit / so kan er den ausgefaren Geist nicht widerbringen / noch die verschiedene Seele widerholen. Exo. 8; 1. Reg. 2.</verse>
        <verse osisID='Wis.16.15'>ABer vnmüglich ists / deiner hand zu entpflihen /</verse>
        <verse osisID='Wis.16.16'>Denn die Gottlosen so dich nicht kennen wolten / sind durch deinen mechtigen Arm gesteupt / da sie durch vngewönliche Regen / Hagel / Gewesser / den sie nicht entgehen kundten / verfolget / vnd durchs Fewr auffgefressen worden.</verse>
        <verse osisID='Wis.16.17'>Vnd das war das allerwünderlichste / das Fewr am meisten im WasserJm Platzregen.brand / welchs doch alles auslesschet / Denn die Welt streit fur die Gerechten.</verse>
        <verse osisID='Wis.16.18'>Zu weilen thet die Flamme gemach / das sie ja nicht verbrennete die Thier / so vnter die Gottlosen geschickt waren / Sondern das sie selbs sehen musten / wie sie durch Gottes gerichte also zuplaget worden.</verse>
        <verse osisID='Wis.16.19'>Zu weilen aber brennete die Flamme im wasser / vber die macht des fewrs / auff das es die Vngerechten vmbbrechte. Exo. 9.</verse>
        <verse osisID='Wis.16.20'>DAgegen neeretestu dein Volck mit Engelspeise / vnd sandtest jnen Brot bereit vom Himel on erbeit / Welchs vermocht allerley lustDas ist / er kunds machen wo zu er wolt / backen / braten / sieden / kochen / dürren etc. zu geben / vnd war einem jglichen nach seinem schmack eben</verse>
        <verse osisID='Wis.16.21'>(Denn so man auff dich harret / das macht deinen Kindern offenbar / wie süsse du seiest) Denn ein jglicher machte daraus / was er wolt / nach dem jm lust ankam / so oder so zuschmecken.</verse>
        <verse osisID='Wis.16.22'>Dort aber bleib auch der Schnee vnd Schlossen im fewr vnd verschmoltzen nicht / Auff das sie inne würden / wie das fewr / so auch im hagel brennete vnd im regen blitzete / der Feinde früchte verderbete. Exo. 16; Num. 11; Exo. 3.</verse>
        <verse osisID='Wis.16.23'>DAsselbige fewr / auff das sich die Gerechten bekereten / must es seiner eigen krafft vergessen.</verse>
        <verse osisID='Wis.16.24'>Denn die Creatur / so dir / als dem Schepffer / dienet / ist hefftig zur Plage vber die Vngerechten / Vnd thut gemach zur wolthat vber die / so dir trawen.</verse>
        <verse osisID='Wis.16.25'>Darumb lies sie sich auch da zumal in allerley wandel / vnd dienete in der gabe / welche alle neerete nach eins jglichen willen / wie ers bedurfft /</verse>
        <verse osisID='Wis.16.26'>Auff das deine Kinder lerneten / die du HERR lieb hast / Das nicht die gewachssen Früchte den Menschen erneren / Sondern dein WortMatth. 4 Der Mensch lebt nicht allein vom Brot etc. erhelt die / so an dich gleuben.</verse>
        <verse osisID='Wis.16.27'>Denn das / so vom Fewr nicht verzeret ward / das ward schlecht von eim geringen glantz der Sonnen warm vnd verschmeltzetExo. 17 Da das Himelbrot von der Sonnen zuschmaltz.  /</verse>
        <verse osisID='Wis.16.28'>Auff das kund würde / das man / ehe die Sonne auffgehet / dir dancken solle vnd fur dich tretten / wenn das Liecht auffgehet.</verse>
        <verse osisID='Wis.16.29'>Denn eines vndanckbarn hoffnung wird wie ein Reiffe im winter zugehen / vnd wie ein vnnütz Wasser verfliessen. Deut. 8; Matt. 4.</verse>
      </chapter>
      <chapter osisID='Wis.17'>
        <verse osisID='Wis.17.1'>GRos vnd vnsagelich sind deine Gerichte / HERR / Darumb feilenDas ist / jr anschlege wider die Gerechten gehen zu rücke / Psal. 86 Deine Feinde feilen. auch die törichten Leute.</verse>
        <verse osisID='Wis.17.2'>Denn da sie meineten das heilige Volck zu vnterdrücken / wurden sie / als die Vngerechten / der finsternis Gebundene / vnd der langen nacht Gefangene / vnd als die Flüchtigen / lagen sie vnter den Dechern verschlossen fur der ewigen Weisheit.</verse>
        <verse osisID='Wis.17.3'>Vnd da sie meineten / jre sünde solten verborgen / vnd vnter einem blinden Deckel vergessen sein / wurden sie grausamlich zurstrewet / vnd durch Gespenste erschreckt.</verse>
        <verse osisID='Wis.17.4'>Denn auch der Winckel / darin sie waren / kundte sie nicht on furcht bewaren / Da war gedöne vmb sie her / das sie erschreckt / vnd scheusliche Laruen erschienen / dauon sie sicht entsatzten.</verse>
        <verse osisID='Wis.17.5'>Vnd das Fewr vermocht mit keiner macht jnen zu leuchten / noch die hellen flammen der Sterne / kundten die elende Nacht liecht machen.</verse>
        <verse osisID='Wis.17.6'>Es erschein jnen aber wol ein selb brennend fewr / voller erschrecknis / Da erschracken sie fur solchem Gespenste / das doch nichts war / vnd dachten / es were noch ein ergers dahinden / denn das sie sahen.</verse>
        <verse osisID='Wis.17.7'>DAs gauckelwerck der schwartzen kunstExo. 9 Hatten die Zeuberer auch die Drüse / wie ander Leute.  / lag auch darnider / vnd das rhümen von jrer kunst ward zum spot.</verse>
        <verse osisID='Wis.17.8'>Denn die sich vnterwunden die furcht vnd schrecknis von den krancken Seelen zu treiben / wurden selbs kranck / das man auch jrer furcht spottet.</verse>
        <verse osisID='Wis.17.9'>Vnd wenn sie schon keins solcher schrecknis hette erschreckt / So hetten sie doch mocht fur furcht vergehen / Da die Thier vnter sie furen / vnd die Schlangen mit hauffen so zisscheten / Das sie auch in die lufft / welcher sie doch nicht entberen kundten / nicht gern sahen.</verse>
        <verse osisID='Wis.17.10'>Denn das einer so verzagt ist / das macht seine eigen bosheit / die jn vberzeugt vnd verdampt /</verse>
        <verse osisID='Wis.17.11'>Vnd ein erschrocken Gewissen / versihet sich jmerdar des ergesten.</verse>
        <verse osisID='Wis.17.12'>Denn furcht kompt daher / das einer sich nicht trawet zuuerantworten / noch keine hülffeConscientia mille testes. weis.</verse>
        <verse osisID='Wis.17.13'>Wo aber wenig trost im hertzen ist / Da macht dasselbige verzagen benger / denn die plage selbs. Exo. 9.</verse>
        <verse osisID='Wis.17.14'>DJe aber / so zu gleich die selbigen nacht schlieffen (welche ein grewliche vnd ein rechte Nacht / vnd aus der grewlichen Hellen winckel komen war)</verse>
        <verse osisID='Wis.17.15'>wurden etliche durch grausame Gespenste vmbgetrieben / Etliche aber fielen dahin / das sie sich des Lebens erwegeten. Denn es kam vber sie eine plötzliche vnd vnuersehene Furcht /</verse>
        <verse osisID='Wis.17.16'>das gleich / wo einer war / der drin ergriffen ward / der war gleich / wie im Kercker verschlossen / on eisen verwaret /</verse>
        <verse osisID='Wis.17.17'>er were ein Ackerman / oder Hirte / oder ein Erbeiter in der wüsten / Sondern er müste / als vbereilet / solche vnmeidliche not tragen.</verse>
        <verse osisID='Wis.17.18'>Denn sie waren alle zu gleich mit einerley Keten der finsternis gefangen. Exo. 10.</verse>
        <verse osisID='Wis.17.19'>WO etwa ein Wind hauchet / oder die Vögel süsse sungen vnter den dicken zweigen / oder das Wasser mit vollem lauff rauschet / oder die Steine mit starckem poltern fielen / oder die springenden Thier / die sie nicht sehen kundten / lieffen / oder die grausamen wilden Thier heuleten / oder der widerhall / aus den holen Bergen schallet / So erschreckt es sie vnd machte sie verzagt.</verse>
        <verse osisID='Wis.17.20'>Die gantze Welt hatte ein helles</verse>
        <verse osisID='Wis.17.21'>Allein vber diesen stund ein tieffe Nacht / welche war ein bilde des Finsternis / das vber sie komen solte / Aber sie waren jnen selbs schwerer / denn die finsternis.</verse>
      </chapter>
      <chapter osisID='Wis.18'>
        <verse osisID='Wis.18.1'>ABer deine Heiligen hatten ein gros Liecht / Vnd die Feinde höreten jre stim wol / Aber sahen jre gestalt nicht.</verse>
        <verse osisID='Wis.18.2'>Vnd lobten es / das sie nicht der gleichen lidden / Vnd danckten / das die / so von jnen zuuor beleidigt waren / sich nicht an jnen recheten / vnd wündscheten / das sie ja ferne von jnen blieben.</verse>
        <verse osisID='Wis.18.3'>Da gegen gabestu diesen eine fewrige Seule / die jnen den vnbekandten Weg weiset / vnd liessest sie die Sonne nicht verseeren auff der herrlichen Reise. Exo. 13.</verse>
        <verse osisID='Wis.18.4'>DEnn jene warens auch werd / das sie des Liechts beraubt / vnd im finsternis / als im Kercker / gefangen legen / so deine Kinder gefangen hielten / Durch welche das vnuergenglich Liecht des gesetzes der Welt gegeben solt werden.</verse>
        <verse osisID='Wis.18.5'>Vnd als sie gedachten / der heiligen Kinder zu tödten (EinesDas ist / Moses / Exo. 2aber der selbigen / so weggeworffen / vnd jnen zur straffe erhalten ward) namstu jnen Kinder mit hauffen weg / vnd verderbetest sie auff ein mal in mechtigem Wasser.</verse>
        <verse osisID='Wis.18.6'>ZWar die selbige Nacht / war vnsern Vetern zuuor kund worden / Auff das sie gewis weren / vnd sich freweten der Verheissung / daran sie gleubten.</verse>
        <verse osisID='Wis.18.7'>Vnd dein Volck wartet also auff das heil der Gerechten / vnd auff das verderben der Feinde.</verse>
        <verse osisID='Wis.18.8'>Denn eben da du die Widerwertigen plagtest / Machestu vns / so du zu dir föddertest / herrlich.</verse>
        <verse osisID='Wis.18.9'>Vnd als die heiligen Kinder der fromen dir opfferten im verborgenExo. 12 Das Osterlamb opfferten sie vnter sich allein / on die Egypter.  / vnd handelten / das göttliche Gesetze eintrechtig / Namen sie es an / als die Heiligen / beide guts vnd böses mit einander zu leiden / vnd die Veter sungen vorher den Lobesang.</verse>
        <verse osisID='Wis.18.10'>DA gegen aber erschallet der Feinde gar vngleich geschrey / vnd kleglich weinen höret man hin vnd wider vber Kinder.</verse>
        <verse osisID='Wis.18.11'>Denn es gieng gleiche rache / beide vber Herr vnd Knechte / vnd der König muste eben / das der gemein Man / leiden.</verse>
        <verse osisID='Wis.18.12'>Vnd sie hatten alle auff einen hauffen vnzeliche Todten / einerley todes gestorben / das der Lebendigen nicht gnug waren / sie zubegraben / Denn in einer stunde war dahin / was jr edelste Geburt war.</verse>
        <verse osisID='Wis.18.13'>Vnd da sie zuuor nichts gleuben wolten / durch die Zeuberer verhindert / Musten sie / da die Erstengeburt alle erwürget wurden / bekennen / das dis volck Gottes kinder weren. Exo. 12.</verse>
        <verse osisID='Wis.18.14'>DEnn da alles still war vnd ruget / vnd eben recht Mitternacht war /</verse>
        <verse osisID='Wis.18.15'>fuhr dein allmechtiges Wort herab vom Himel aus königlichem Thron / als ein hefftiger Kriegsman / mitten in das Land so verderbet werden solt /</verse>
        <verse osisID='Wis.18.16'>nemlich / das scharpffe Schwert / das ein ernstlich Gebot bracht / stund vnd machts allenthalben voller Todten / Vnd wiewol es auff Erden stund / rüret es doch bis in Himel.</verse>
        <verse osisID='Wis.18.17'>Da erschrecket sie blötzlich das Gesicht grewlicher Trewme / vnd vnuersehens kamen furcht vber sie.</verse>
        <verse osisID='Wis.18.18'>Vnd lag einer hie / der ander da / halbtod / das man wol an jnen sehen kund / aus was vrsachen er so stürbe.</verse>
        <verse osisID='Wis.18.19'>Denn die Trewme / so sie erschrecket hatten / zeigtens an / auff das sie nicht verdörben vnwissend / warumb sie so vbel geplagt weren.</verse>
        <verse osisID='Wis.18.20'>ES traff aber da zumal auch die Gerechten des todes anfechtung / vnd geschach in der wüsten ein RissNum. 21 Das Fewr im Volck. vnter der menge / Aber der zorn weret nicht lange.</verse>
        <verse osisID='Wis.18.21'>Denn eilend kam der vnstreffliche Man / der fur sie streit / vnd füret die waffen seines Ampts / nemlich / das Gebet vnd Versünung mit dem Reuchwerg / vnd widerstund dem zorn / vnd schaffet dem jamer ein ende / Damit beweiset er / das er dein Diener were.</verse>
        <verse osisID='Wis.18.22'>Er vberwand aber das schreckliche wesen / nicht mit leiblicher macht / noch mit waffen krafft / Sondern mit dem Wort warff er vnter sich den Plager / da er erzelet den Eid vnd Bund den Vetern verheissen.</verse>
        <verse osisID='Wis.18.23'>Denn da jtzt die Todten mit hauffen vbernander fielen / stund er im mittel vnd steuret dem zorn / vnd weret jm den weg zu den Lebendigen.</verse>
        <verse osisID='Wis.18.24'>Denn in seinem langen Rocke war der gantze schmuckDie Priestliche schöne Kleider. / vnd der Veter ehreDie zwelff namen der zwelff Stemme Jsrael.  / in die vier riege der Steine gegraben / vnd deine herrlikeit an dem Hut seines heubts.</verse>
        <verse osisID='Wis.18.25'>Solchen stücken muste der verderber weichen / vnd solche muste er fürchten / Denn es war daran gnug / das allein ein versuchung des zorns were. Exo. 28.</verse>
      </chapter>
      <chapter osisID='Wis.19'>
        <verse osisID='Wis.19.1'>ABer die Gottlosen vberfiel der zorn / on barmhertzigkeit bis zum ende.</verse>
        <verse osisID='Wis.19.2'>Denn er wuste zuuor wol / was sie künfftig thun würden / nemlich / Da sie jnen geboten hatten weg zu ziehen / vnd dazu sie mit vleis lassen geleiten / das sie es gerewen würde / vnd jnen nachjagen.</verse>
        <verse osisID='Wis.19.3'>Denn da sie noch leide trugen / vnd bey den Todtengrebern klagten / fielen sie auff ein anders thörlich fürnemen / das sie verfolgen wolten / als die Flüchtigen / welche sie doch mit flehen hatten ausgestossen.</verse>
        <verse osisID='Wis.19.4'>Aber es muste also gehen / das sie zu solchem ende kemen / wie sie verdienet hatten / vnd musten vergessen / was jnen widerfaren war / Auff das sie vollend die Straffe vberkemen / die noch dahinden war /</verse>
        <verse osisID='Wis.19.5'>Vnd dein Volck ein wunderliche Reise erfüre / jene aber ein newe weise des Todes fünden.</verse>
        <verse osisID='Wis.19.6'>DEnn die gantze Creatur / so jr eigen art hatte / verenderte sich widerumb / nach deinem Gebot / dem sie dienet / Auff das deine Kinder vnuerseert bewart wurden.</verse>
        <verse osisID='Wis.19.7'>Da war die Wolcke vnd beschattet das Lager / Da zuuor Wasser stund sahe man trocken Land erfur komen / Da ward aus dem Rotenmeer ein weg on hindernis / vnd aus den mechtigen Fluten ein grünes feld /</verse>
        <verse osisID='Wis.19.8'>Durch welchs gieng alles Volck / so vnter deiner Hand beschirmet ward / die solche wünderliche Wunder sahen /</verse>
        <verse osisID='Wis.19.9'>vnd giengen wie die Rosse an der weide / vnd lecketen wie die Lemmer / vnd lobten dich HERR der sie erlöset hatte.</verse>
        <verse osisID='Wis.19.10'>Denn sie gedachten noch daran / wie es ergangen war im elende / Wie die Erde an stat der geborne Thier / Fliegen brachte / vnd das Wasser an stat der Fische / Frösche die menge gab.</verse>
        <verse osisID='Wis.19.11'>Hernach aber sahen sie auch ein newe art der Vogel / da sie lüstern wurden / vnd vmb niedliche Speise baten /</verse>
        <verse osisID='Wis.19.12'>Denn es kamen jnen Wachteln vom Meer / jr lust zu büssen.</verse>
        <verse osisID='Wis.19.13'>AVch kam die straffe vber die Sünder / durch Zeichen / so mit mechtigem blitzen geschahen / Denn es war recht / das sie solchs lidden vmb jrer bosheit willen / weil sie hatten die Geste vbel gehalten. Etliche / wenn die kamen / so nirgent hin wusten / namen sie dieselbigen nicht auff. Etliche aber zwungen die Geste / so jnen guts gethan hatten / zum dienst</verse>
        <verse osisID='Wis.19.14'>(Vnd das nicht allein / sondern es wird auch noch ein anders einsehen vber sie komen /</verse>
        <verse osisID='Wis.19.15'>das sie die Frembden so vnfreundlich hielten) Etliche aber / die / so sie mit freuden hatten angenomen / vnd Stadrecht mit geniessen lassen / plagten sie mit grossem schmertzen.</verse>
        <verse osisID='Wis.19.16'>Sie wurden aber auch mit blindheit geschlagen (Gleich wie jene fur der Thür des Gerechten) mit so dicker finsternis vberfallen / das ein jglicher suchte den gang zu seiner Thüre. Gen. 19.</verse>
        <verse osisID='Wis.19.17'>DJe Element giengen durch einander / wie die seiten auff dem Psalter durch einander klingen / vnd doch zusamen lauten / wie man solchs an der that wol sihet.</verse>
        <verse osisID='Wis.19.18'>Denn was auff dem Lande zu sein pflegt / das war im wasser / Vnd was im wasser zu sein pflegt / gieng auffm lande.</verse>
        <verse osisID='Wis.19.19'>Das Fewr war mechtig im Wasser / vber seine krafft / vnd das wasser vergas seine krafft zu lesschen.</verse>
        <verse osisID='Wis.19.20'>Widerumb die Flammen verzereten nicht das fleisch der sterblichen Thiere / so drunter giengen / vnd zurschmeltzten nicht die vnsterbliche SpeiseDas Himelbrot / welchs von der Sonnen zurschmeltzt / etc.  / die doch / wie ein eiss / leichtlich zurschmaltz.</verse>
        <verse osisID='Wis.19.21'>HERR du hast dein Volck allenthalben herrlich gemacht vnd geehret / vnd hast sie nicht veracht / Sondern allezeit / vnd an allen Orten / jnen beygestanden. - Ende des Buchs der Weisheit.</verse>
      </chapter>
    </div></osisText>
</osis>
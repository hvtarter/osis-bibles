<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='lut.1545.LH' xml:lang='de'>
    <header>
      <revisionDesc>
        <date>2012-08-26</date>
        <p>initial OSIS 2.1.1 version</p>
      </revisionDesc>
      <work osisWork='lut.1545.LH'>
        <title>Luther 1545 (Letzte Hand)</title>
        <contributor/>
        <creator>H.J.H. (joiner194@hotmail.com)</creator>
        <creator role='encoder'>ZefToOsis 1.0.0</creator>
        <subject>Die gantze Heilige Schrifft mit den Anmerkungen des Reformators</subject>
        <date>2012-08-14</date>
        <description>"Denn man mus nicht die buchstaben inn der lateinischen sprachen fragen / wie man sol Deutsch reden / wie diese esel thun / sondern / man mus die mutter im hause / die kinder auff der gassen / den gemeinen man auff dem marckt drumb fragen / vnd den selbigen auff das maul sehen / wie sie reden / vnd darnach dolmetzschen / so verstehen sie es denn / vnd mercken / das man Deutsch mit jn(nen) redet." </description>
        <publisher>lutherbibel.net</publisher>
        <type type='OSIS'>Bible</type>
        <identifier type='OSIS'>lut.1545.LH</identifier>
        <source>http://www.lutherbibel.net</source>
        <language type='IETF'>de</language>
        <relation/>
        <coverage/>
        <rights>Umsonst habt ihrs empfangen, umsonst gebet es auch. (Matthäus 10:8) </rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Cor'>
      <chapter osisID='1Cor.1'>
        <verse osisID='1Cor.1.1'>PAulus beruffen zum Apostel Jhesu Christi / Durch den willen Gottes / vnd bruder Sosthenes.</verse>
        <verse osisID='1Cor.1.2'>DEr gemeine Gottes zu Corinthen / den geheiligten in Christo Jhesu / den beruffenen Heiligen / Sampt allen denen / die anruffen den Namen vnsers HErrn Jhesu Christi / an allen jren vnd vnsern Orten.</verse>
        <verse osisID='1Cor.1.3'>GNade sey mit euch vnd Friede / Von Gott vnserm Vater / vnd dem HErrn Jhesu Christo.</verse>
        <verse osisID='1Cor.1.4'>JCh dancke meinem Gott alle zeit ewer halben / fur die gnade Gottes / die euch gegeben ist in Christo Jhesu /</verse>
        <verse osisID='1Cor.1.5'>Das jr seid durch jn an allen stücken reich gemacht / an aller Lere / vnd in aller Erkentnis.</verse>
        <verse osisID='1Cor.1.6'>Wie denn die predigt von Christo in euch krefftig worden ist /</verse>
        <verse osisID='1Cor.1.7'>Also / das jr keinen mangel habt an jrgent einer Gaben / Vnd wartet nur auff die offenbarung vnsers HErrn Jhesu Christi /</verse>
        <verse osisID='1Cor.1.8'>welcher auch wird euch fest behalten bis ans ende / Das jr vnstrefflich seid auff den tag vnsers HErrn Jhesu Christi.</verse>
        <verse osisID='1Cor.1.9'>Denn Gott ist trew / durch welchen jr beruffen seid zur gemeinschafftDas ist / Jr seid Miterben vnd Mitgenossen aller güter Christi. seines Sons Jhesu Christi vnsers HErrn.</verse>
        <verse osisID='1Cor.1.10'>Jch ermane euch aber / lieben brüder / durch den Namen vnsers HErrn Jhesu Christi / das jr allzumal einerley Rede füret / vnd lasset nicht Spaltung vnter euch sein / Sondern haltet fest an einanderDas jr euch nicht lasset trennen.in einem sinne / vnd in einerley meinung.</verse>
        <verse osisID='1Cor.1.11'>Denn mir ist furkomen / lieben Brüder / durch die aus Cloes gesinde / von euch / Das Zanck vnter euch sey.</verse>
        <verse osisID='1Cor.1.12'>Jch sage aber dauon / Das vnter euch einer spricht / Jch bin Paulisch / Der ander / Jch bin Apollisch / Der dritte / Jch bin Kephisch / Der vierde / Jch bin Christisch.</verse>
        <verse osisID='1Cor.1.13'>Wie? Jst Christus nu zertrennet? Jst denn Paulus fur euch gecreutziget? Oder seid jr in Paulus namen getaufft?</verse>
        <verse osisID='1Cor.1.14'>JCH dancke Gott / das ich niemand vnter euch getaufft habe / on Chrispum vnd Gaium /</verse>
        <verse osisID='1Cor.1.15'>Das nicht jemand sagen möge / Jch hette auff meinen namen getaufft.</verse>
        <verse osisID='1Cor.1.16'>Jch habe aber auch getaufft des Stephana hausgesinde / Darnach weis ich nicht / ob ich etliche ander getaufft habe.</verse>
        <verse osisID='1Cor.1.17'>Denn Christus hat mich nicht gesand zu teuffen / sondern das Euangelium zu predigen / Nicht mit klugen worten / Auff das nicht das Creutz Christi zunicht werde.</verse>
        <verse osisID='1Cor.1.18'>Denn das wort vom Creutz ist eine torheit / denen / die verloren werden / Vns aber / die wir selig werden / ists eine Gottes krafft.</verse>
        <verse osisID='1Cor.1.19'>Denn es stehet geschrieben / Jch wil vmbbringen die weisheit der Weisen / vnd den verstand der Verstendigen / wil ich verwerffen.</verse>
        <verse osisID='1Cor.1.20'>Wo sind die Klugen? Wo sind die Schrifftgelerten? Wo sind die Welt weisen? Hat nicht Gott die weisheit dieser Welt zur torheit gemacht? Jesa. 29; Jesa. 33.</verse>
        <verse osisID='1Cor.1.21'>DEnn die weil die Welt / durch jre weisheit / Gott in seiner weisheit nicht erkandte / Gefiel es Gott wol / durch törichte Predigte selig zu machen / die / so dar an gleuben.</verse>
        <verse osisID='1Cor.1.22'>Sintemal die Jüden Zeichen foddern / vnd die Griechen nach Weisheit fragen.</verse>
        <verse osisID='1Cor.1.23'>Wir aber predigen den gecreutzigten Christ / Den Jüden eine Ergernis / Vnd den Griechen eine Torheit /</verse>
        <verse osisID='1Cor.1.24'>Denen aber die beruffen sind / beide Jüden vnd Griechen / predigen wir Christum / göttliche Krafft vnd göttliche Weisheit.</verse>
        <verse osisID='1Cor.1.25'>Denn die göttliche TorheitGöttliche torheit vnd schwacheit ist das Euangelium / das fur den Klugen nerrisch / fur den Heiligen ketzerisch / Aber fur den Christen mechtig vnd weise ist.ist weiser denn die Menschen sind / vnd die göttliche Schwacheit ist stercker denn die Menschen sind.</verse>
        <verse osisID='1Cor.1.26'>SEhet an / lieben Brüder / ewren beruff / Nicht viel Weisen nach dem fleisch / nicht viel Gewaltige / nicht viel Edle sind beruffen /</verse>
        <verse osisID='1Cor.1.27'>Sondern was Töricht fur der welt / das hat Gott erwelet / Das er die Weisen zuschanden machet. Vnd was Schwach ist fur der welt / das hat Gott erwelet / Das er zuschanden machet was Starck ist /</verse>
        <verse osisID='1Cor.1.28'>Vnd das Vnedle fur der welt / vnd das verachte hat Gott erwelet / vnd das da nichts ist / Das er zunicht machet / was etwas ist /</verse>
        <verse osisID='1Cor.1.29'>Auff das sich fur jm kein Fleisch rhüme.</verse>
        <verse osisID='1Cor.1.30'>Von welchem auch jr her kompt in Christo Jhesu / Welcher vns gemacht ist von Gott zur Weisheit / vnd zur Gerechtigkeit / vnd zur Heiligung / vnd zur Erlösung.</verse>
        <verse osisID='1Cor.1.31'>Auff das (wie geschrieben stehet) Wer sich rhümet / der rhüme sich des HERRN. Jere. 9.</verse>
      </chapter>
      <chapter osisID='1Cor.2'>
        <verse osisID='1Cor.2.1'>VND ich lieben Brüder / da ich zu euch kam / kam ich nicht mit hohen worten oder hoher weisheit / euch zu verkündigen die göttliche predigt.</verse>
        <verse osisID='1Cor.2.2'>Denn ich hielt mich nicht dafur / das ich etwas wüste vnter euch / On allein Jhesum Christum / den gecreutzigeten.</verse>
        <verse osisID='1Cor.2.3'>Vnd ich war bey euch / mit schwacheit / vnd mit furcht / vnd mit grossem zittern /</verse>
        <verse osisID='1Cor.2.4'>Vnd mein wort vnd meine predigt war nicht in vernünfftigen Reden menschlicher weisheit / Sondern in beweisung des Geists vnd der krafft /</verse>
        <verse osisID='1Cor.2.5'>Auff das ewer glaube besteheDarumb können Menschenlere nicht ein grund des Gewissens oder Glaubens sein. / nicht auff Menschen weisheit / sondern auff Gottes krafft. Gal. 6.</verse>
        <verse osisID='1Cor.2.6'>DA wir aber von reden / das ist dennoch weisheit / bey den Volkomen / Nicht eine weisheit dieser Welt / auch nicht der Obersten dieser welt / welche vergehen /</verse>
        <verse osisID='1Cor.2.7'>Sondern wir reden von der heimlichen verborgenenDenn es ligt vnter der torheit vnd dem Creutz verborgen / vnd scheinet nicht in ehren vnd reichthum. weisheit Gottes / welche Gott verordnet hat vor der welt / zu vnser herrligkeit /</verse>
        <verse osisID='1Cor.2.8'>Welche keiner von den Obersten dieser welt erkand hat / Denn wo sie die erkand hetten / hetten sie den HErrn der Herrligkeit nicht gecreutziget.</verse>
        <verse osisID='1Cor.2.9'>Sondern wie geschrieben stehet / Das kein Auge gesehen hat / vnd kein Ohre gehöret hat / vnd in keines Menschen hertz komen ist / das Gott bereitet hat / denen / die jn lieben. Jesa. 64.</verse>
        <verse osisID='1Cor.2.10'>VNs aber hat es Gott offenbaret durch seinen Geist / Denn der Geist erforschet alle ding / auch die tieffe der Gottheit.</verse>
        <verse osisID='1Cor.2.11'>Denn welcher Mensch weis / was im menschen ist / on der geist des menschen / der in jm ist? Also auch / niemand weis / was in Gott ist / on der geist Gottes.</verse>
        <verse osisID='1Cor.2.12'>Wir aber haben nicht empfangen den Geist der welt / sondern den Geist aus Gott / das wir wissen können / was vns von Gott gegeben ist /</verse>
        <verse osisID='1Cor.2.13'>Welchs wir auch reden / nicht mit worten / welche menschliche weisheit leren kan / Sondern mit worten / die der heilige Geist leret / vnd richten geistliche sachen geistlich.</verse>
        <verse osisID='1Cor.2.14'>Der natürlicheDer natürliche Mensch ist / wie er außer der gnaden ist / mit aller vernunfft / kunst / sinnen vnd vermü gen / auch auffs beste geschickt. Mensch aber vernimpt nichts vom geist Gottes / Es ist jm eine torheit / vnd kan es nicht erkennen / Denn es mus geistlich gerichtet sein.</verse>
        <verse osisID='1Cor.2.15'>Der Geistliche aber richtet(Richter) Verstehet / fület / findet / ist gewis / etc. welchs die Vernunfft nicht vermag / weis auch nichts / was glaube oder Euangelium ist. Hie hat S. Paulus das Bapstum vnd alle Secten verdampt.alles / vnd wird von niemand gerichtet.</verse>
        <verse osisID='1Cor.2.16'>Denn wer hat des HERRN sinn erkand? Oder wer wil jn vnterweisen? Wir aber haben Christus sinn. Jesa. 40.</verse>
      </chapter>
      <chapter osisID='1Cor.3'>
        <verse osisID='1Cor.3.1'>VND ich / lieben Brüder / kund nicht mit euch reden / als mit Geistlichen / sondern als mit Fleischlichen / wie mit jungen Kindern in Christo.</verse>
        <verse osisID='1Cor.3.2'>Milch hab ich euch zu trincken gegeben / vnd nicht speise / Denn jr kundtet noch nicht / Auch künd jr noch itzt nicht /</verse>
        <verse osisID='1Cor.3.3'>die weil jr noch fleischlich seid. Denn sintemal eiuer vnd zanck vnd zwitracht vnter euch sind / Seid jr denn nicht fleischliche / vnd wandelt nach menschlicher weise?</verse>
        <verse osisID='1Cor.3.4'>Denn so einer saget / Jch bin Paulisch / Der ander aber / Jch bin Apollisch / seid jr denn nicht fleischlich?</verse>
        <verse osisID='1Cor.3.5'>WEr ist nu Paulus? Wer ist Apollo? Diener sind sie / durch welche jr seid gleubig worden / vnd dasselbige / wie der HErr einem jglichen gegeben hat.</verse>
        <verse osisID='1Cor.3.6'>Jch habe gepflantzet / Apollo hat begossen / Aber Gott hat das gedeien gegeben.</verse>
        <verse osisID='1Cor.3.7'>So ist nu weder der da pflantzet / noch der da begeusset etwas / sondern Gott der das gedeien gibt.</verse>
        <verse osisID='1Cor.3.8'>Der aber pflantzet / vnd der da begeusset / ist einer wie der ander. Ein jglicher aber wird seinen Lohn empfahen / nach seiner erbeit.</verse>
        <verse osisID='1Cor.3.9'>Denn wir sind Gottes gehülffen / Jr seid Gottes ackerwerck / vnd Gottes gebew.</verse>
        <verse osisID='1Cor.3.10'>Jch von Gottes gnaden / die mir gegeben ist / hab den Grund gelegt / als ein weiser Bawmeister / Ein ander bawet darauff. Ein jglicher aber sehe zu / wie er darauff bawe.</verse>
        <verse osisID='1Cor.3.11'>EJnen andern Grund kan zwar niemand legen / ausser dem / der gelegt ist / welcher ist Jhesus Christ.</verse>
        <verse osisID='1Cor.3.12'>So aber jemand auff diesen Grund bawet / Gold / silberDas ist von predigen vnd leren gesagt / die zu des glaubens besserung oder gringerung geleret werden. Nu bestehet keine lere im sterben / Jüngsten tag vnd allen nöten / es wird verzeret / Es sey denn lauter Gottes wort / Das befindet sich alles im Gewissen wol.  / eddelsteine / Holtz / hew / stoppeln /</verse>
        <verse osisID='1Cor.3.13'>So wird eines jglichen werck offenbar werden / Der tag wirds klar machen / Denn es wird durchs fewer offenbar werden / vnd welcherley eines jglichen werck sey / wird das fewr beweren.</verse>
        <verse osisID='1Cor.3.14'>Wird jemands werck bleiben / das er dar auff gebawet hat / so wird er Lohn empfahen.</verse>
        <verse osisID='1Cor.3.15'>Wird aber jemands werck verbrennen / So wird ers schaden leiden / Er selbs aber wird selig werden / So doch / als durchs fewer.</verse>
        <verse osisID='1Cor.3.16'>WJsset jr nicht / das jr Gottes tempel seid / vnd der geist Gottes in euch wonet?</verse>
        <verse osisID='1Cor.3.17'>So jemand den tempel Gottes verderbet / Den wird Gott verderben. Denn der tempel Gottes ist heilig / der seid jr.</verse>
        <verse osisID='1Cor.3.18'>Niemand betriege sich selbs. Welcher sich vnter euch düncket Weise sein / der werde ein Narr in dieser welt / das er möge weise sein.</verse>
        <verse osisID='1Cor.3.19'>Denn dieser welt weisheit ist torheit bey Gott. Denn es stehet geschrieben / Die Weisen erhaschet er in jrer klugheit.</verse>
        <verse osisID='1Cor.3.20'>Vnd aber mal / Der HERR weis der Weisen gedancken / das sie eitel sind.</verse>
        <verse osisID='1Cor.3.21'>Darumb rhüme sie niemand eines Menschen. Es ist alles ewerDarumb hat kein Mensch macht vber die Christen gesetz zu machen / die Gewissen zu binden. /</verse>
        <verse osisID='1Cor.3.22'>es sey Paulus oder Apollo / es sey Kephas oder die Welt / es sey das Leben oder der Tod / es sey das gegenwertige oder das zukünfftige / alles ist ewr /</verse>
        <verse osisID='1Cor.3.23'>Jr aber seid Christi / Christus ist aber Gottes. 2. Cor. 6; Job. 5; Psal. 94.</verse>
      </chapter>
      <chapter osisID='1Cor.4'>
        <verse osisID='1Cor.4.1'>DA fur halte vns jederman / nemlich fur Christus Diener / vnd Haushalter vber Gottes geheimnisDas ist das Euangelium / darinnen die Göttlichen güter verborgen / vns furgetragen werden. .</verse>
        <verse osisID='1Cor.4.2'>Nu suchet man nicht mehr an den Haushaltern / denn das sie trew erfunden werden.</verse>
        <verse osisID='1Cor.4.3'>Mir aber ists ein geringes / das ich von euch gerichtet werde / oder von einem menschlichen Tage / Auch richte ich mich selbs nicht.</verse>
        <verse osisID='1Cor.4.4'>Jch bin wol nichts mir bewust / Aber darinne bin ich nicht gerechtfertiget / Der HErr ists aber / der mich richtet.</verse>
        <verse osisID='1Cor.4.5'>Darumb richtet nicht vor der zeit / bis der HErr kome / welcher auch wird ans liecht bringen / was im finstern verborgen ist / vnd den rat der hertzen offenbaren / Als denn wird einem jglichen von Gott lob widerfaren.</verse>
        <verse osisID='1Cor.4.6'>SOlches aber / lieben Brüder / habe ich auff mich vnd Apollo gedeutet / vmb ewern willen / Das jr an vns lernet / das niemand höher von sich halte / denn jtzt geschrieben ist / Auff das sich nicht einer wider den andern vmb jemands willen auffblase.</verse>
        <verse osisID='1Cor.4.7'>Denn wer hat dich furgezogen? Was hastu aber / das du nicht empfangen hast? So du es aber empfangen hast / was rhümestu dich denn / als der es nicht empfangen hette?</verse>
        <verse osisID='1Cor.4.8'>Jr seid schon Sat worden / Jr seid schon ReichJronia / Er spottet jr / vnd meinet das widerspiel. worden / Jr herrschet on vns / Vnd wolte Gott jr herrschetet / Auff das auch wir mit euch herrschen möchten.</verse>
        <verse osisID='1Cor.4.9'>JCH halte aber / Gott habe vns Apostel fur die allergeringsten dargestellet / als dem Tode vbergeben. Denn wir sind ein Schawspiel worden der Welt / vnd den Engeln / vnd den Menschen.</verse>
        <verse osisID='1Cor.4.10'>Wir sind Narren vmb Christus willen / Jr aber seid klug in Christo. Wir schwach / Jr aber starck. Jr herrlich / Wir aber verachtet.</verse>
        <verse osisID='1Cor.4.11'>Bis auff diese stund leiden wir hunger vnd durst / vnd sind nacket / vnd werden geschlagen / vnd haben keine gewisse Stete /</verse>
        <verse osisID='1Cor.4.12'>vnd erbeiten vnd wircken mit vnsern eigen henden. Man schilt vns / so segen wir / Man verfolget vns / So dulden wirs / Man lestert vns / So flehen wir /</verse>
        <verse osisID='1Cor.4.13'>Wir sind stets als ein Fluch der welt / vnd ein Fegopffer aller LeuteFluch auff Griechisch / Katharma / Fegopffer / Peripsema / Latinisch piaculum / hies ein Mensch / der ein solche böse that begangen hatte / das man meinet / Gott würde Land vnd Leute darumb verfluchen vnd verderben. Darumb wenn sie denselbigen abtheten / meineten sie / sie hetten den Fluch weggethan / vnd das Land gereiniget. Solcher Fluch war der Prophet Jonas / da er ins Meer geworffen ward / Zu weilen namen sie auch einen vnschuldigen menschen / wenn so grosse Plage im Lande war / vnd meineten / sie fegeten das Land von solcher Plage mit solchem Tod oder Opffer / wurffen jn ins meer / vnd sprachen / Du seiest vnser Fegopffer / das wird genesen vnd erlöset werden. Also meinet die welt / das die Apostel vnd des Euangelij Prediger / die ergesten vnd schedlichsten Leute auff Erden seien / Wenn sie der los were / so stünde es wol / vnd weren alles vnglücks vnd Fluchs los / hetten da mit Gott grossen Dienst gethan / Joh. xvj. .</verse>
        <verse osisID='1Cor.4.14'>NJcht schreibe ich solches / das ich euch bescheme / Sondern ich vermane euch / als meine lieben Kinder.</verse>
        <verse osisID='1Cor.4.15'>Denn ob jr gleich zehen tausent Zuchtmeister hettet / in Christo / So habt jr doch nicht viel Veter / Denn ich habe euch gezeuget in Christo Jhesu / durchs Euangelium.</verse>
        <verse osisID='1Cor.4.16'>Darumb ermane ich euch / seid meine Nachfolger.</verse>
        <verse osisID='1Cor.4.17'>Aus derselben vrsache habe ich Timotheum zu euch gesand / welcher ist mein lieber vnd getrewer Son in dem HErrn / das er euch erinnere meiner Wege / die da in Christo sind / Gleich wie ich an allen enden / in allen Gemeinen lere.</verse>
        <verse osisID='1Cor.4.18'>ES blehen sich etliche auff / als würde ich nicht zu euch komen.</verse>
        <verse osisID='1Cor.4.19'>Jch wil aber gar kürztlich zu euch komen / so der HErr wil / vnd erlernen / nicht die wort der auffgeblasenen / sondern die krafft.</verse>
        <verse osisID='1Cor.4.20'>Denn das reich Gottes stehet nicht in worten / sondern in krafft.</verse>
        <verse osisID='1Cor.4.21'>Was wolt jr? Sol ich mit der Ruten zu euch komen oder mit Liebe vnd sanfftmütigem Geist?</verse>
      </chapter>
      <chapter osisID='1Cor.5'>
        <verse osisID='1Cor.5.1'>ES gehet ein gemein geschrey / Das Hurerey vnter euch ist / vnd eine solche hurerey / da auch die Heiden nicht von zu sagen wissen / Das einer seines Vaters weib habe.</verse>
        <verse osisID='1Cor.5.2'>Vnd jr seid auffgeblasen / vnd habt nicht viel mehr leide getragen / Auff das / der das werck gethan hat / von euch gethan würde.</verse>
        <verse osisID='1Cor.5.3'>Jch zwar / als der ich mit dem Leibe nicht da bin / doch mit dem Geist gegenwertig / habe schon als gegenwertig beschlossen / vber den / der solchs also gethan hat /</verse>
        <verse osisID='1Cor.5.4'>in dem Namen vnsers HErrn Jhesu Christi / in ewer versamlung mit meinem Geist / vnd mit der krafft vnsers HErrn Jhesu Christi /</verse>
        <verse osisID='1Cor.5.5'>jn zu vbergeben dem Satan / zum verderben des Fleisches / Auff das der Geist selig werde am tage des HErrn Jhesu.</verse>
        <verse osisID='1Cor.5.6'>EWer rhum ist nicht fein. Wisset jr nicht das ein wenig Sawrteig den gantzen Teig versauret?</verse>
        <verse osisID='1Cor.5.7'>Darumb feget den alten Sawrteig aus / Auff das jr ein newer TeigEs ist noch vbrige sünde in den Heiligen / die aus zufegen ist / Darumb spricht er / Jr seid vngeseurt / das ist heilig. Aber schaffet / das jr alles aus feget / vnd gantz rein / ein gantz newer Teig werdet. seid / gleich wie jr vngesewert seid. Denn wir haben auch ein Osterlamb / das ist Christus / fur vns geopffert.</verse>
        <verse osisID='1Cor.5.8'>Darumb lasset vns Ostern halten / nicht im alten Saurteig / auch nicht im Saurteig der bosheit vnd schalckheit Sondern in dem Süsteig der lauterkeit vnd der warheit.</verse>
        <verse osisID='1Cor.5.9'>JCH habe euch geschrieben / in dem Brieue / Das jr nichts solt zuschaffen haben mit den Hurern /</verse>
        <verse osisID='1Cor.5.10'>Das meine ich gar nicht von den Hurern in dieser welt / oder von den Geitzigen / oder von den Reubern / oder von den Abgöttischen / Sonst müstet jr die welt reumenWer nicht vnter bösen Leuten sein wolte / der muste die gantze Welt meiden. Darumb wil er / Das man böse Christen meiden solle / das sie nicht den namen füren / oder sich bessern müssen. Denn die Vnchristen haben den namen nicht. .</verse>
        <verse osisID='1Cor.5.11'>Nu aber habe ich euch geschrieben / jr solt nichts mit jnen zu schaffen haben / nemlich / So jemand ist / der sich lesset einen bruder nennen / vnd ist ein Hurer / oder ein Geitziger / oder ein Abgöttischer / oder ein Lesterer / oder ein Trunckenbold / oder ein Reuber / Mit dem selbigen solt jr auch nicht essen.</verse>
        <verse osisID='1Cor.5.12'>Denn was gehen mich die draussen an / das ich sie solt richten? Richtet jr nicht / die da hinnen sind?</verse>
        <verse osisID='1Cor.5.13'>Gott aber wird die draussen sind / richten. Thut von euch selbs hin aus / wer da böse ist.</verse>
      </chapter>
      <chapter osisID='1Cor.6'>
        <verse osisID='1Cor.6.1'>WJe thar jemand vnter euch / so er einen Handel hat mit einem andern / haddern fur den Vnrechten / vnd nicht fur den Heiligen?</verse>
        <verse osisID='1Cor.6.2'>Wisset jr nicht / das die Heiligen die welt richten werden? So denn nu die Welt sol von euch gerichtet werden / Seid jr denn nicht gut gnug / geringer sachen zu richten?</verse>
        <verse osisID='1Cor.6.3'>Wisset jr nicht / das wir vber die Engel richten werden? Wie viel mehr vber die zeitliche Güter.</verse>
        <verse osisID='1Cor.6.4'>Jr aber / wenn jr vber zeitlichen gütern sachen habt / So nemet jr die / so bey der Gemeine verachtDas sind die Heiden / die man nicht lesst mit den Christen zu Christlichen sachen / als Sacrament etc. sind / vnd setzet sie zu Richter.</verse>
        <verse osisID='1Cor.6.5'>EVch zur schande mus ich das sagen. Jst so gar kein Weiser vnter euch? oder doch nicht einer / der da künde richten zwischen Bruder vnd bruder?</verse>
        <verse osisID='1Cor.6.6'>Sondern ein Bruder mit dem andern haddert / Da zu fur den vngleubigen.</verse>
        <verse osisID='1Cor.6.7'>Es ist schon ein Feil vnter euch / das jr mit einander rechtet. Warumb lasset jr euch nicht viel lieber vnrecht thun? Warumb lasset jr euch nicht viel lieber verforteilen?</verse>
        <verse osisID='1Cor.6.8'>Sondern jr thut vnrecht / vnd verforteilet / vnd solches an den Brüdern.</verse>
        <verse osisID='1Cor.6.9'>WJsset jr nicht / Das die vngerechten werden das reich Gottes nicht ererben? Lasset euch nicht verfüren / Weder die Hurer / noch die Abgöttischen / noch die Ehebrecher / noch die Weichlingen / noch die Knabenschender /</verse>
        <verse osisID='1Cor.6.10'>noch die Diebe / noch die Geitzigen / noch die Trunckenbold / noch die Lesterer / noch die Reuber / werden das reich Gottes ererben.</verse>
        <verse osisID='1Cor.6.11'>Vnd solche sind ewr etlich gewesen / Aber jr seid abgewaschen / jr seid geheiliget / jr seid gerecht worden / durch den namen des HErrn Jhesu / vnd durch den geist vnsers Gottes.</verse>
        <verse osisID='1Cor.6.12'>JCH hab es alles macht / Es fromet aber nicht alles. Jch hab es alles macht / Es sol mich aber nichts gefangen nemen.</verse>
        <verse osisID='1Cor.6.13'>Die Speise dem bauche / vnd der Bauch der speise / Aber Gott wird diesen vnd jene hinrichten. Der Leib aber nicht der Hurerey / sondern dem HErrn / vnd der HErr dem leibe.</verse>
        <verse osisID='1Cor.6.14'>Gott aber hat den HErrn aufferwecket / vnd wird vns auch auff erwecken / durch seine krafft.</verse>
        <verse osisID='1Cor.6.15'>Wisset jr nicht / das ewre leibe Christi glieder sind? Solt ich nu die glieder Christi nemen / vnd Hurenglieder draus machen? Das sey ferne.</verse>
        <verse osisID='1Cor.6.16'>Oder wisset jr nicht / das / wer an der Huren hanget / der ist ein Leib mit jr? Denn sie werden (spricht er) zwey in einem Fleische sein.</verse>
        <verse osisID='1Cor.6.17'>Wer aber dem HErrn anhanget / der ist ein GeistWie jene ein Fleisch sind. mit jm. Gen. 2.</verse>
        <verse osisID='1Cor.6.18'>FLiehet die Hurerey. Alle sünde die der Mensch thut / sind ausser seinem Leibe / Wer aber huret / der sündiget an seinem eigen Leibe.</verse>
        <verse osisID='1Cor.6.19'>Oder wisset jr nicht das ewer leib ein Tempel des heiligen Geistes ist / der in euch ist / welchen jr habt von Gott / vnd seid nicht ewer selbs?</verse>
        <verse osisID='1Cor.6.20'>Denn jr seid thewer erkaufft. Darumb so preiset Gott an ewrem Leibe / vnd in ewrem geist / welche sind Gottes. 2. Cor. 6.</verse>
      </chapter>
      <chapter osisID='1Cor.7'>
        <verse osisID='1Cor.7.1'>VOn dem jr aber mir geschrieben habt / antworte ich / Es ist dem Menschen gut / das er kein weib berüre /</verse>
        <verse osisID='1Cor.7.2'>Aber vmb der Hurerey willen / habe ein jglicher sein eigen Weib / vnd eine jgliche haben jren eigen Man.</verse>
        <verse osisID='1Cor.7.3'>Der Man leiste dem Weibe die schüldige Freundschafft / Desselbigen gleichen das Weib dem Manne.</verse>
        <verse osisID='1Cor.7.4'>Das Weib ist jres Leibs nicht mechtig / sondern der Man. Desselbigen gleichen / der Man ist seines Leibs nicht mechtig / sondern das Weib.</verse>
        <verse osisID='1Cor.7.5'>Entziehe sich nicht eins dem andern / Es sey denn aus beider bewilligung / eine zeitlang / das jr zum fasten vnd beten musse habt / Vnd komet widerumb zusamen / auff das euch der Satan nicht versüche / vmb ewer vnkeuscheit willen.</verse>
        <verse osisID='1Cor.7.6'>SOlchs sage ich aber aus vergunst / vnd nicht aus Gebot.</verse>
        <verse osisID='1Cor.7.7'>Jch wolte aber lieber / alle Menschen weren wie ich bin. Aber ein jglicher hat seine eigene gabe von Gott / Einer sonst / der ander so.</verse>
        <verse osisID='1Cor.7.8'>Jch sage zwar den Ledigen vnd Widwen / Es ist jnen gut / wenn sie auch bleiben wie ich.</verse>
        <verse osisID='1Cor.7.9'>So sie aber sich nicht enthalten / so las sie freien / Es ist besser freien / denn brunst leiden.</verse>
        <verse osisID='1Cor.7.10'>DEn Ehelichen aber gebiete / nicht ich / sondern der HErr / Das das Weib sich nicht scheide von dem Manne.</verse>
        <verse osisID='1Cor.7.11'>So sie sich aber scheidet / das sie on Ehe bleibe / oder sich mit dem Manne versüneKein vrsach scheidet Man vnd Weib on der Ehebruch / Matth. 19 Darumb in andern zorns sachen / müssen sie entweder eines werden / Oder on Ehe bleiben / wo sie sich darüber scheiden.  / Vnd das der Man das Weib nicht von sich lasse.</verse>
        <verse osisID='1Cor.7.12'>DEn andern aber / sage ich / nicht der HErr / So ein Bruder ein vngleubig Weib hat / vnd dieselbige lesset es jr gefallen / bey jm zu wonen / der scheide sich nicht von jr.</verse>
        <verse osisID='1Cor.7.13'>Vnd so ein Weib einen vngleubigen Man hat / vnd er lesset es jm gefallen / bey jr zu wonen / die scheide sich nicht von jm.</verse>
        <verse osisID='1Cor.7.14'>Denn der vngleubige Man ist geheiligetGleich wie den reinen ist alles rein / Tit. j. Also ist einem Christen ein vnchristlich Gemahl auch rein / das er von sünde bey jm sein mag / vnd die Kinder nicht zu verwerffen / als vnrein / die er nicht leiden solle oder müge. Denn Ehe vnd Kinder sorge bleibet recht / es sey Heidnisch oder Christisch. durchs Weib / Vnd das vngleubige Weib wird geheiliget durch den man / Sonst weren ewre Kinder vnrein / nu aber sind sie heilig.</verse>
        <verse osisID='1Cor.7.15'>So aber der Vngleubige sich scheidet / so las jn sich scheiden / Es ist der Bruder oder die Schwester nicht gefangen in solchen fellen / Jm friede aber hat vns Gott beruffen.</verse>
        <verse osisID='1Cor.7.16'>Was weissestu aber / du Weib / ob du den Man werdest selig machen? Oder du Man / was weissestu ob du das Weib werdest selig machen?</verse>
        <verse osisID='1Cor.7.17'>Doch wie einem jglichen Gott hat ausgeteilet. EJN jglicher / wie jn der HErr beruffen hat / also wandele er / vnd also schaffe ichs in allen Gemeinen.</verse>
        <verse osisID='1Cor.7.18'>Jst jemand beschnitten beruffen / der zeuge keine Vorhaut. Jst jemand beruffen in der VorhautDas ist / Niemand dringe darauff / das Vorhaut oder Beschneitung not sey / sondern lasse es beides on not vnd frey sein jeder man.  / der lasse sich nicht beschneiten.</verse>
        <verse osisID='1Cor.7.19'>Die Beschneitung ist nichts / vnd die Vorhaut ist nichts / Sondern Gottes gebot halten.</verse>
        <verse osisID='1Cor.7.20'>Ein jglicher bleibe in dem ruff / darinnen er beruffen ist.</verse>
        <verse osisID='1Cor.7.21'>Bistu ein Knecht beruffen / sorge dir nicht / Doch kanstu Frey werden / so brauche des viel lieber.</verse>
        <verse osisID='1Cor.7.22'>Denn wer ein Knecht beruffen ist in dem HErrn / der ist ein Gefreiter des HErrn. Desselbigen gleichen / wer ein Freier beruffen ist / der ist ein knecht Christi.</verse>
        <verse osisID='1Cor.7.23'>Jr seid thewer erkaufft / werdet nicht der Menschen knechte.</verse>
        <verse osisID='1Cor.7.24'>Ein jglicher / lieben Brüder / worinnen er beruffen ist darinnen bleibe er bey Gott.</verse>
        <verse osisID='1Cor.7.25'>VOn den Jungfrawen aber / hab ich kein gebot des HErrn / Jch sage aber meine meinung / als ich barmhertzigkeit erlanget habe von dem HErrn / trew zu sein.</verse>
        <verse osisID='1Cor.7.26'>So meine ich nu / solchs sey gut / vmb der gegenwertigen Not willen / das es dem Menschen gut sey / also zu sein.</verse>
        <verse osisID='1Cor.7.27'>Bistu an ein Weib gebunden / so suche nicht los zu werden / Bistu aber los vom Weibe / so suche kein weib.</verse>
        <verse osisID='1Cor.7.28'>So du aber freiest / sündigestu nicht / Vnd so eine Jungfraw freiet / sündiget sie nicht. Doch werden solche leibliche Trübsal haben. Jch verschonet aber ewr gerne.</verse>
        <verse osisID='1Cor.7.29'>DAs sage ich aber / lieben Brüder / die zeit ist kurtz / Weiter ist das die meinung / Die da Weiber haben / das sie seien / als hetten sie keine / Vnd die da weinen / als weineten sie nicht /</verse>
        <verse osisID='1Cor.7.30'>Vnd die sich frewen / als freweten sie sich nicht / Vnd die da keuffen / als besessen sie es nicht /</verse>
        <verse osisID='1Cor.7.31'>Vnd die dieser Welt brauchen / das sie derselbigen nicht missbrauchen / Denn das wesen in dieser Welt vergehet.</verse>
        <verse osisID='1Cor.7.32'>JCH wolte aber / das jr on sorge weret. Wer ledig ist / der sorget was den HErrn angehöret / wie er dem HErrn gefalle.</verse>
        <verse osisID='1Cor.7.33'>Wer aber freiet / der sorget was die Welt angehöret / wie er dem Weibe gefalle. Es ist ein vnterscheid / zwischen eim Weibe vnd eine Jungfraw.</verse>
        <verse osisID='1Cor.7.34'>Welche nicht freiet / die sorget was den HErrn angehöret / das sie heilig sey / beide am Leibe vnd auch am Geist. Die aber freiet / die sorget was die Welt angehört / wie sie dem Manne gefalle.</verse>
        <verse osisID='1Cor.7.35'>Solchs aber sage ich zu ewrem nutzDas jr erwelet hierin / was euch das beste ist.  / nicht das ich euch einen StrickPaulus wil niemand die Ehe verbieten / wie jtzt durch Gesetz vnd Gelübd geschieht bey Pfaffen / Mönchen vnd Nonnen. an den hals werffe / Sondern dazu / das es fein ist / vnd jr stets vnd vnuerhindert dem HErrn dienen könnet.</verse>
        <verse osisID='1Cor.7.36'>SO aber jemand sich lesset düncken / Es wölle sich nicht schicken mit seiner Jungfrawen / weil sie eben wol manbar ist / vnd es wil nicht anders sein / So thue er was er wil / er sündiget nicht / er lasse sie freien.</verse>
        <verse osisID='1Cor.7.37'>Wenn einer aber jm fest furnimpt / weil er vngezwungen ist / vnd seinen freien willenDas ist / Das sie dar ein willige. Vngezwungen ist er / denn es zwinget jn Gottes gebot nicht dazu. hat / vnd beschleusst solches in seinem hertzen / seine Jungfraw also bleiben zu lassen / der thut wol.</verse>
        <verse osisID='1Cor.7.38'>Endlich / welcher verheiratet / der thut wol / Welcher aber nicht verheiratet / der thut besserNicht das er fur Gott damit höher werde / fur welchem allein der glaube hebet / sondern wie er droben sagt das er des Gottes warten kan in diesem Leben. .</verse>
        <verse osisID='1Cor.7.39'>EJn Weib ist gebunden an das Gesetz / so lange jr Man lebet / So aber jr man entschlefft / ist sie frey / sich zu verheiraten / welchem sie wil / allein / das es in dem HErrn geschehe.</verse>
        <verse osisID='1Cor.7.40'>Seliger ist sie aber / wo sie also bleibet / nach meiner meinung / Jch halte aber / ich habe auch den geist Gottes. Rom. 7.</verse>
      </chapter>
      <chapter osisID='1Cor.8'>
        <verse osisID='1Cor.8.1'>VOn dem Götzenopffer aber wissen wir / Denn wir haben alle das wissenEr spottet jr. . Das wissen bleset auffHie fehet er an die Liebe zu preisen gegen den Schwachgleubigen.  / Aber die liebe bessert.</verse>
        <verse osisID='1Cor.8.2'>So aber sich jemand düncken lesst / er wisse etwas / der weis noch nichts / wie er wissen sol.</verse>
        <verse osisID='1Cor.8.3'>So aber jemand Gott liebet / derselbige ist von jm erkand.</verse>
        <verse osisID='1Cor.8.4'>So wissen wir nu von der speise des Götzenopffers / das ein Götz nichts in der welt sey / Vnd das kein ander Gott sey / on der einige.</verse>
        <verse osisID='1Cor.8.5'>Vnd wiewol es sind die Götter genennet werden / se sey im Himel oder auff Erden (Sintemal es sind viel Götter vnd viel Herrn)</verse>
        <verse osisID='1Cor.8.6'>So haben wir doch nur einen Gott / den Vater / von welchem alle ding sind / vnd wir jn jm / vnd einen HErrn Jhesu Christ / durch welchen alle ding sind / vnd wir durch jn.</verse>
        <verse osisID='1Cor.8.7'>ES hat aber nicht jederman das wissen / Denn etliche machen jnen noch ein gewissen vber dem Götzen / vnd essens fur Götzenopffer / Da mit wird jr Gewissen / weil es so schwach ist / beflecket.</verse>
        <verse osisID='1Cor.8.8'>Aber die Speise fordert vns fur Gott nicht. Essen wir / so werden wir darumb nicht besser sein / Essen wir nicht / so werden wir darumb nichts weniger sein.</verse>
        <verse osisID='1Cor.8.9'>SEhet aber zu / das diese ewre Freiheit nicht gerate zu einem anstos der Schwachen.</verse>
        <verse osisID='1Cor.8.10'>Denn so dich (der du das Erkentnis hast) jemand sehe zu Tische sitzen im Götzenhause / wird nicht sein Gewissen / die weil er schwach ist / verursachet / das Götzenopffer zu essen?</verse>
        <verse osisID='1Cor.8.11'>Vnd wird also vber deinem Erkentnis der schwache Bruder vmbkomen / vmb welches willen doch Christus gestorben ist.</verse>
        <verse osisID='1Cor.8.12'>Wenn jr aber also sündiget an den Brüdern / vnd schlahet jr schwaches Gewissen / so sündiget jr an Christo.</verse>
        <verse osisID='1Cor.8.13'>Darumb / so die Speise meinen Bruder ergert / wolte ich nimer mehr Fleisch essen / auff das ich meinen Bruder nicht ergerte.</verse>
      </chapter>
      <chapter osisID='1Cor.9'>
        <verse osisID='1Cor.9.1'>BJn ich nicht ein Apostel? Bin ich nicht frey? Hab ich nicht vnsern HErrn Jhesum Christum gesehen? Seid nicht jr mein werck in dem HErrn?</verse>
        <verse osisID='1Cor.9.2'>Bin ich andern nicht ein Apostel / so bin ich doch ewer Apostel / Denn das Siegel meines Apostelampts seid jr / in dem HErrn.</verse>
        <verse osisID='1Cor.9.3'>Wenn man mich fraget / so antworte ich also /</verse>
        <verse osisID='1Cor.9.4'>Haben wir nicht macht zu essen vnd zu trincken?</verse>
        <verse osisID='1Cor.9.5'>Haben wir nicht auch macht / eine Schwester zum Weibe mit vmbher zu füren? wie die andern Apostel / vnd des HErrn Brüder vnd Kephas?</verse>
        <verse osisID='1Cor.9.6'>Oder haben alleine ich vnd Barnabas nicht macht solchs zu thun?</verse>
        <verse osisID='1Cor.9.7'>WElcher reiset jemals auff seinen eigen Sold? Welcher pflantzet einen Weinberg / vnd isset nicht von seiner Frucht? Oder welcher weidet eine Herd vnd isset nicht von der milch der Herden?</verse>
        <verse osisID='1Cor.9.8'>Rede ich aber solches auff Menschen weise? Saget nicht solches das Gesetz auch?</verse>
        <verse osisID='1Cor.9.9'>Denn im gesetz Mosi stehet geschrieben / Du solt dem Ochsen nicht das Maul verbinden / der da dreschet. SorgetGott sorget fur alle ding / Aber er sorget nicht / das fur die Ochsen geschrieben werde / denn sie kön nen nicht lesen.Gott fur die ochsen?</verse>
        <verse osisID='1Cor.9.10'>Oder saget ers nicht aller dinge vmb vnser willen? Denn es ist ja vmb vnsern willen geschrieben / Denn der da pflüget / sol auff hoffnung pflügen / vnd der da dreschet / sol auff hoffnung dreschen / das er seiner hoffnung teilhafftig werde. Deut. 25.</verse>
        <verse osisID='1Cor.9.11'>SO wir euch das Geistliche seen / Jsts ein gros ding / ob wir ewer Leibliches erndten?</verse>
        <verse osisID='1Cor.9.12'>So aber andere dieser macht an euch teilhafftig sind / Warumb nicht viel mehr wir? Aber wir haben solcher macht nicht gebrauchtSihe der Apostel verschonet fast der schwacheit an den andern / das er auch alles des sich enthelt / da er macht / als ein Apostel / da zu auch der andern Apostel exempel / dazu hat. / sondern wir vertragen allerley / das wir nicht dem Euangelio Christi eine hindernis machen.</verse>
        <verse osisID='1Cor.9.13'>Wisset jr nicht / das die da opffern / essen vom Opffer? Vnd die des Altars pflegen / geniessen des altars?</verse>
        <verse osisID='1Cor.9.14'>Also hat auch der HErr befolhen / Das die das Euangelium verkündigen / sollen sich vom Euangelio neeren.</verse>
        <verse osisID='1Cor.9.15'>Jch aber habe der keines gebrauchet. Matt. 10. JCH schreibe auch nicht darumb dauon / das mit mir also solte gehalten werden / Es were mir lieber ich stürbe / denn das mir jemand meinen Rhum solte zunicht machen.</verse>
        <verse osisID='1Cor.9.16'>Denn das ich das Euangelium predige / darff ich mich nicht rhümen / denn ich mus es thun / Vnd wehe mir / wenn ich das Euangelium nicht predigete.</verse>
        <verse osisID='1Cor.9.17'>Thue ichs gerne / so wird mir gelohnet / Thu ichs aber vngerne / so ist mir das Ampt doch befolhen.</verse>
        <verse osisID='1Cor.9.18'>Was ist denn nu mein LohnS. Paulus wil nicht rhümen sein predigen / denn das ist er schüldig / Sondern das er vmb sonst predige on Sold / das helt er fur ein sonderlich lohn vnd rhum. ? Nemlich / das ich predige das Euangelium Christi / vnd thu dasselbige frey vmb sonst / auff das ich nicht meiner Freiheit misbrauche am Euangelio.</verse>
        <verse osisID='1Cor.9.19'>DEnn wiewol ich frey bin von jederman / hab ich doch mich selbs jederman zum Knechte gemacht / auff das ich jrer viel gewinne.</verse>
        <verse osisID='1Cor.9.20'>Den Jüden bin ich worden als ein Jüde / auff das ich die Jüden gewinne. Denen die vnter dem Gesetz sind / bin ich worden als vnter dem Gesetz / auff das ich die so vnter dem Gesetz sind gewinne.</verse>
        <verse osisID='1Cor.9.21'>Denen die on Gesetz sind / bin ich als on Gesetz worden / (So ich doch nicht on Gesetz bin fur Gott / sondern bin in dem gesetz Christi) Auff das ich die / so on Gesetz sind / gewinne.</verse>
        <verse osisID='1Cor.9.22'>Den Schwachen bin ich worden als ein Schwacher / auff das ich die schwachen gewinne. Jch bin jederman allerley worden / auff das ich allenthalben ja etliche selig mache.</verse>
        <verse osisID='1Cor.9.23'>Solches aber thu ich vmb des Euangelij willen / auff das ich sein teilhafftig werde.</verse>
        <verse osisID='1Cor.9.24'>WJsset jr nicht / das die / so in den Schrancken lauffen / die lauffen alle / Aber einer erlanget das Kleinod. Lauffet nu also / das jr es ergreiffet.</verse>
        <verse osisID='1Cor.9.25'>Ein jglicher aber der da kempffet / enthelt sich alles dinges / Jene also / das sie eine vergengliche Krone empfahen / Wir aber eine vnuergengliche.</verse>
        <verse osisID='1Cor.9.26'>Jch lauffe aber also / nicht als auffs vngewisseGleich wie ein Kempffer / der zur seiten neben ausleufft / des Ziels mus feilen / vnd der da fichtet vnd Feilstreiche thut / der schlehet vergeblich in die lufft. Also gehet es allen / die fast viel gute werck on glauben thun Denn sie sind vngewis / wie sie mit Gott dran sind / darumb sind es eitel Feilleuffe / Feilstreiche vnd Feilwerck. . Jch fechte also / nicht als der in die Lufft streichet /</verse>
        <verse osisID='1Cor.9.27'>Sondern ich beteube meinen Leib / vnd zeme jn / Das ich nicht den andern predige / vnd selbs verwerfflich werde.</verse>
      </chapter>
      <chapter osisID='1Cor.10'>
        <verse osisID='1Cor.10.1'>JCH wil euch aber / lieben Brüder / nicht verhalten / Das vnser Veter sind alle vnter der Wolcken gewesen /</verse>
        <verse osisID='1Cor.10.2'>Vnd sind alle durchs Meer gegangen / vnd sind alle vnter Mosen getaufft / mit der Wolcken / vnd mit dem Meer /</verse>
        <verse osisID='1Cor.10.3'>Vnd haben alle einerley geistliche Speise gessen /</verse>
        <verse osisID='1Cor.10.4'>vnd haben alle einerley geistlichen Tranck getruncken / Sie truncken aber von dem geistlichen Fels / der mit folget / welcher war Christus.</verse>
        <verse osisID='1Cor.10.5'>Aber an jr vielen hatte Gott keinen wolgefallen / Denn sie sind nidergeschlagen in der Wüsten. Exod. 17</verse>
        <verse osisID='1Cor.10.6'>DAs ist aber vns zum Furbilde geschehen / das wir nicht vns gelüsten lassen des Bösen / Gleich wie jene gelüstet hat.</verse>
        <verse osisID='1Cor.10.7'>Werdet auch nicht Abgöttische / Gleich wie jener etliche worden / Als geschrieben stehet / Das Volck satzte sich nider zu essen vnd zu trincken / vnd stund auff zu spielen.</verse>
        <verse osisID='1Cor.10.8'>Auch lasset vns nicht Hurerey treiben / Wie etliche vnter jnen hurerey trieben / Vnd fielen auff einen tag drey vnd zwenzig tausent.</verse>
        <verse osisID='1Cor.10.9'>Lasset vns aber auch Christum nicht versuchen / Wie etliche von jnen jn versuchten / Vnd wurden von den Schlangen vmbbracht.</verse>
        <verse osisID='1Cor.10.10'>Murret auch nicht / Gleich wie jener etliche murreten / Vnd wurden vmbbracht durch den Verderber. Exod. 32; Num. 25; Num. 21; Num. 14;</verse>
        <verse osisID='1Cor.10.11'>SOlches alles widerfur jnen / zum Furbilde / Es ist aber geschrieben / vns zur warnung / auff welche das ende der Welt komen ist.</verse>
        <verse osisID='1Cor.10.12'>DarumbDarumb verachte keiner den andern wie starck oder schwach er sey / Wer weis wie lange er selbst bleibet.  / wer sich lesset düncken / Er stehe / Mag wol zusehen / das er nicht falle.</verse>
        <verse osisID='1Cor.10.13'>Es hat euch noch keine / denn menschliche Versuchung betretten. Aber Gott ist getrew / der euch nicht lesset versuchen / vber ewer vermögen / Sondern machet / das die Versuchung so ein ende gewinne / das jrs künd ertragen.</verse>
        <verse osisID='1Cor.10.14'>Darumb meine Liebesten fliehet von dem Götzendienst.</verse>
        <verse osisID='1Cor.10.15'>ALS mit den Klugen rede ich / richtet jr / was ich sage /</verse>
        <verse osisID='1Cor.10.16'>Der gesegnete Kelch / welchen wir segenen / Jst der nicht die gemeinschafft des bluts Christi? Das Brot das wir brechen / Jst das nicht die gemeinschafft des leibes Christi?</verse>
        <verse osisID='1Cor.10.17'>Denn ein Brot ists / so sind wir viel ein Leib / die weil wir alle eines Brots teilhafftig sind.</verse>
        <verse osisID='1Cor.10.18'>Sehet an den Jsrael nach dem Fleisch / welche die Opffer essen / Sind die nicht in der gemeinschafft des Altars?</verse>
        <verse osisID='1Cor.10.19'>WAs sol ich denn nu sagen? Sol ich sagen / das der Götze etwas sey? Oder das das Götzenopffer etwas sey?</verse>
        <verse osisID='1Cor.10.20'>Aber ich sage / das die Heiden / was sie opffern / das opffern sie den Teufeln / vnd nicht Gotte. Nu wil ich nicht / das jr in der Teufel gemeinschafft sein solt.</verse>
        <verse osisID='1Cor.10.21'>Jr künd nicht zu gleich trincken des HErrn kelch / vnd der Teufel kelch. Jr künd nicht zu gleich teilhafftig sein des HErrn tisches / vnd der Teufels tisches.</verse>
        <verse osisID='1Cor.10.22'>Oder wollen wir den HErrn trotzen? Sind wir stercker denn er?</verse>
        <verse osisID='1Cor.10.23'>Jch hab es zwar alles macht / Aber es fromet nicht alles / Jch hab es alles macht / Aber es bessert nicht alles.</verse>
        <verse osisID='1Cor.10.24'>Niemand suche was sein ist / sondern ein jglicher was des andern ist.</verse>
        <verse osisID='1Cor.10.25'>ALles was feil ist auff dem Fleischmarckt / das esset / vnd forschet nichts / Auff das jr des Gewissens verschonet.</verse>
        <verse osisID='1Cor.10.26'>Denn die Erde ist des HERRNChristus ist Herr vnd frey / Also auch alle Christen in allen dingen.  / vnd was drinnen ist.</verse>
        <verse osisID='1Cor.10.27'>So aber jemand von den Vngleubigen euch ladet / vnd jr wolt hin gehen / So esset alles was euch furgetragen wird / vnd forschet nicht / auff das jr des gewissens verschonet.</verse>
        <verse osisID='1Cor.10.28'>Wo aber jemand würde zu euch sagen / das ist Götzenopffer / So esset nicht / vmb des willen / der es anzeiget / auff das jr des gewissens verschonet (Die Erde ist des HERRN vnd was drinnen ist)</verse>
        <verse osisID='1Cor.10.29'>Jch sage aber vom gewissen / nicht dein selbs / sondern des andern. Denn warumb solte ich meine Freiheit lassen vrteilenEr mag mich vrteilen / aber mein Gewissen sol darumb vngeurteilet vnd vngefangen sein / ob ich jm eusserlich weiche zu dienst.  / von eines andern gewissen?</verse>
        <verse osisID='1Cor.10.30'>Denn so ichs mit dancksagung geniesse / Was solte ich denn verlestert werden vber dem da fur ich dancke? Psal. 24.</verse>
        <verse osisID='1Cor.10.31'>Jr esset nu oder trincket / oder was jr thut / so thut es alles zu Gottes ehre.</verse>
        <verse osisID='1Cor.10.32'>Seid nicht ergerlich weder den Jüden / noch den Griechen / noch der gemeine Gottes.</verse>
        <verse osisID='1Cor.10.33'>Gleich wie ich auch jederman in allerley mich gefellig mache / vnd süche nicht was mir / sondern was vielen fromet / das sie selig werden.</verse>
      </chapter>
      <chapter osisID='1Cor.11'>
        <verse osisID='1Cor.11.1'>Seid meine Nachfolger / gleich wie ich Christi.</verse>
        <verse osisID='1Cor.11.2'>JCH lobe euch / lieben Brüder / das jr an mich gedencket in allen stücken / vnd haltet die Weise / gleich wie ich euch gegeben habe.</verse>
        <verse osisID='1Cor.11.3'>Jch lasse euch aber wissen / Das Christus ist eines jglichen Mannes heubt / Der Man aber ist des Weibes heubt / Gott aber ist Christus heubt.</verse>
        <verse osisID='1Cor.11.4'>Ein jglicher Man / der da betet oder weissaget / vnd hat etwas auff dem Heubt / der schendet sein heubt.</verse>
        <verse osisID='1Cor.11.5'>Ein Weib aber / das da betet oder weissaget mit vnbdecktem Heubt die schendet jr heubt / Denn es ist eben so viel / als were sie beschoren.</verse>
        <verse osisID='1Cor.11.6'>Wil sie sich bedecken / so schneite man jr auch das Har abe. Nu es aber vbel stehet / das ein Weib verschnitten Har habe / oder beschoren sey / So lasset sie das Heubt bedecken.</verse>
        <verse osisID='1Cor.11.7'>DEr Man aber sol das Heubt nicht bedecken / sintemal er ist Gottes bilde vnd ehre / Das Weib aber ist des mannes ehre.</verse>
        <verse osisID='1Cor.11.8'>Denn der Man ist nicht vom weibe / sondern das Weib ist vom manne.</verse>
        <verse osisID='1Cor.11.9'>Vnd der Man ist nicht geschaffen vmb des weibes willen / sondern das Weib vmb des mannes willen.</verse>
        <verse osisID='1Cor.11.10'>Darumb sol das weib eine MachtDas ist der schleier oder decke / dabey man mercke / das sie vnter des Mannes macht sey / Gen. 3 auff dem Heubt haben / vmb der Engel willen.</verse>
        <verse osisID='1Cor.11.11'>Doch ist weder der Man on das Weib / noch das weib on den man / in dem HErrn.</verse>
        <verse osisID='1Cor.11.12'>Denn wie das weib von dem manne / Also kompt auch der man durchs weib / Aber alles von Gott. Gen. 2.</verse>
        <verse osisID='1Cor.11.13'>RJchtet bey euch selbs / Obs wol stehet / das ein weib vnbedecket fur Gott bete.</verse>
        <verse osisID='1Cor.11.14'>Oder leret euch auch nicht die Natur / das einem Man eine vnehre ist / so er lange har zeuget /</verse>
        <verse osisID='1Cor.11.15'>Vnd dem weibe eine ehre / so sie lange har zeuget? Das har ist jr zur decke gegeben.</verse>
        <verse osisID='1Cor.11.16'>Jst aber jemand vnter euch / der lust zu zancken hat / der wisse / das wir solche weise nicht haben / Die gemeinen Gottes auch nicht.</verse>
        <verse osisID='1Cor.11.17'>JCH mus aber dis befelhen / Jch kans nicht loben / das jr nicht auff besser weise / sondern auff erger weise / zusamen komet.</verse>
        <verse osisID='1Cor.11.18'>Zum ersten / wenn jr zusamen kompt in der Gemeine / höre ich / Es seien Spaltung vnter euch / vnd zum teil gleube ichs.</verse>
        <verse osisID='1Cor.11.19'>Denn es müssen Rotten vnter euch sein / Auff das die / so rechtschaffen sind / offenbar vnter euch werden.</verse>
        <verse osisID='1Cor.11.20'>Wenn jr nu zusamen komet / so helt man da nicht des HErrn Abendmal.</verse>
        <verse osisID='1Cor.11.21'>Denn so man das Abendmal halten sol / nimpt ein jglicher sein eigens vor hin / Vnd einer ist hungerig / der ander ist truncken.</verse>
        <verse osisID='1Cor.11.22'>Habt jr aber nicht Heuser / da jr essen vnd trincken müget? Oder verachtet jr die gemeine Gottes / vnd beschemet die so da nichts haben? Was sol ich euch sagen? Sol ich euch loben? Hierinnen lobe ich euch nicht.</verse>
        <verse osisID='1Cor.11.23'>JCH habe es von dem HErrn empfangen / das ich euch gegeben habe / Denn der HErr Jhesus / in der nacht da er verrhaten ward / nam er das Brot /</verse>
        <verse osisID='1Cor.11.24'>dancket / vnd brachs / vnd sprach / Nemet / esset / das ist mein Leib / der fur euch gebrochen wird / Solchs thut zu meinem Gedechtnis.</verse>
        <verse osisID='1Cor.11.25'>Desselbigen gleichen auch den Kelch / nach dem Abendmal / vnd sprach / Dieser Kelch ist das newe Testament in meinem Blut / Solchs thut / so offt jrs trincket / zu meinem Gedechtnis. Mat. 26; Mar. 14; Luc. 22.</verse>
        <verse osisID='1Cor.11.26'>DEnn so offt jr von diesem Brot esset / vnd von diesem Kelch trincket / solt jr des HErrn tod verkündigen / bis das er kompt.</verse>
        <verse osisID='1Cor.11.27'>Welcher nu vnwirdig von diesem Brot isset / oder von dem Kelch des HErrn trincket / der ist schüldig an dem Leib vnd Blut des HErrn.</verse>
        <verse osisID='1Cor.11.28'>Der Mensch prüfeDas ist / Ein jglicher sehe zu / wie er gleube in diesem Abendmal / was vnd wo zu ers empfahe.aber sich selbs / vnd also esse er von diesem Brot / vnd trincke von diesem Kelch.</verse>
        <verse osisID='1Cor.11.29'>Denn welcher vnwirdig isset vnd trincket / der isset vnd trincket im selber das Gerichte / da mit das er nicht vnterscheidetDer Christus Leichnam handelt vnd da mit vmb gehet als achtet ers nicht mehr / denn ander Speise. den Leib des HErrn.</verse>
        <verse osisID='1Cor.11.30'>DArumb sind auch also viel Schwachen vnd Krancken vnter euch / vnd ein gut teil schlaffen.</verse>
        <verse osisID='1Cor.11.31'>Denn so wir vns selber richteten / so würden wir nicht gerichtet.</verse>
        <verse osisID='1Cor.11.32'>Wenn wir aber gerichtet werden / so werden wir von dem HErrn gezüchtiget / Auff das wir nicht sampt der Welt verdampt werden.</verse>
        <verse osisID='1Cor.11.33'>Darumb / meine lieben Brüder / wenn jr zusamen komet zu essen / so harre einer des andern.</verse>
        <verse osisID='1Cor.11.34'>Hungert aber jemand / der esse da heimen / Auff das jr nicht zum Gerichte zusamen kompt. Das ander wil ich ordenen / wenn ich kome.</verse>
      </chapter>
      <chapter osisID='1Cor.12'>
        <verse osisID='1Cor.12.1'>VON den geistlichen Gaben aber / wil ich euch / lieben Brüder / nicht verhalten.</verse>
        <verse osisID='1Cor.12.2'>Jr wisset das jr HeidenDas ist / da jr Heiden waret / wustet jr nichts / weder von Christo / noch von dem heiligen Geist. Nun aber soltet jr des Geistes gaben wissen / on welchen niemand Christum erkennet / sondern viel mehr verflucht. seid gewesen / vnd hin gegangen / zu den stummen Götzen / wie jr gefürt wurdet.</verse>
        <verse osisID='1Cor.12.3'>Darumb thu ich euch kund / Das niemand Jhesum verfluchet / der durch den geist Gottes redet. Vnd niemand kan Jhesum einen HErrn heissen / on durch den heiligen Geist.</verse>
        <verse osisID='1Cor.12.4'>ES sind mancherleyEs ist in allen Christen ein Geist / weisheit / erkentnis / glaube / krafft etc. Aber solches gegen ander vben vnd beweisen / ist nicht jedermans / Sondern / von weisheit reden / die da leren Gott erkennen. Von erkentnis reden / die da leren eusserlich wesen vnd Christliche Feiheit. Glaube beweisen die jn öffentlich bekennen mit worten vnd wercken / als die Marterer. Geister vnterscheiden die da prüfen die Propheceien vnd Leren. Gaben / aber es ist ein Geist.</verse>
        <verse osisID='1Cor.12.5'>Vnd es sind mancherley Empter / aber es ist ein HErr.</verse>
        <verse osisID='1Cor.12.6'>Vnd es sind mancherley Krefften / aber es ist ein Gott / der da wircket alles in allen.</verse>
        <verse osisID='1Cor.12.7'>Jn einem jglichen erzeigen sich die gaben des Geists / zum gemeinen nutz.</verse>
        <verse osisID='1Cor.12.8'>Einem wird gegeben durch den Geist zu reden von der Weisheit / Dem andern wird gegeben zu reden von der Erkentnis / nach dem selbigen Geist.</verse>
        <verse osisID='1Cor.12.9'>Einem andern der Glaube / in dem selbigen Geist. Einem andern die Gabe gesund zu machen / in dem selbigen Geist.</verse>
        <verse osisID='1Cor.12.10'>Einem andern Wunder zu thun. Einem andern Weissagung. Einem andern Geister zu vnterscheiden. Einem andern mancherley sprachen. Einem andern die sprachen auszulegen.</verse>
        <verse osisID='1Cor.12.11'>Dis aber alles wircket derselbige einige Geist / vnd teilet einem jglichen seines zu / nach dem er wil.</verse>
        <verse osisID='1Cor.12.12'>DEnn gleich wie ein Leib ist / vnd hat doch viel Glieder / alle glieder aber eines Leibes / wiewol jr viel sind / sind sie doch ein leib / Also auch Christus.</verse>
        <verse osisID='1Cor.12.13'>Denn wir sind durch einen Geist alle zu einem Leibe getaufft / wir seien Jüden oder Griechen / Knechte oder Freien / Vnd sind alle zu einem Geist getrencketWir trinken einerley Sacrament das wir auch einerley Geist empfahen / gleich wie wir einerley Tauffe empfahen / das wir ein Leib seien..</verse>
        <verse osisID='1Cor.12.14'>Denn auch der Leib ist nicht ein glied / sondern viele.</verse>
        <verse osisID='1Cor.12.15'>So aber der Fus spreche / Jch bin kein Hand / darumb bin ich des leibes glied nicht / Solt er vmb des willen nicht des leibes glied sein?</verse>
        <verse osisID='1Cor.12.16'>Vnd so das Ohre sprech / Jch bin kein Auge / darumb bin ich nicht des leibes glied / Solt es vmb des willen nicht des leibes glied sein?</verse>
        <verse osisID='1Cor.12.17'>Wenn der gantze leib Auge were / Wo bliebe das gehöre? So er gantz das gehöre were / Wo bliebe der geruch?</verse>
        <verse osisID='1Cor.12.18'>Nu aber hat Gott die glieder gesetzt / ein jgliches sonderlich am Leibe / wie er gewolt hat.</verse>
        <verse osisID='1Cor.12.19'>So aber alle glieder ein glied weren / wo bliebe der Leib?</verse>
        <verse osisID='1Cor.12.20'>Nu aber sind der glieder viel / aber der Leib ist einer.</verse>
        <verse osisID='1Cor.12.21'>ES kan das Auge nicht sagen zu der Hand / Jch darff dein nicht. Oder widerumb das Heubt zu den Füssen / Jch darff ewer nicht.</verse>
        <verse osisID='1Cor.12.22'>Sondern viel mehr / die glieder des Leibes / die vns düncken die schwechsten sein / sind die nötigsten /</verse>
        <verse osisID='1Cor.12.23'>vnd die vns düncken die vnehrlichsten sein / denselbigen legen wir am meisten Ehre an. Vnd die vns vbel anstehen / die schmücket man am meisten /</verse>
        <verse osisID='1Cor.12.24'>Denn die vns wol anstehen / die bedürffens nicht. Aber Gott hat den Leib also vermenget / vnd dem dürfftigen Glied am meisten Ehre gegeben /</verse>
        <verse osisID='1Cor.12.25'>Auff das nicht eine spaltung im Leibe sey / sondern die glieder fur einander gleich sorgen.</verse>
        <verse osisID='1Cor.12.26'>Vnd so ein glied leidet / So leiden alle glieder mit / Vnd so ein glied wird herrlich gehalten / So frewen sich alle glieder mit.</verse>
        <verse osisID='1Cor.12.27'>JR seid aber der Leib Christi vnd Glieder / ein jglicher nach seinem teil.</verse>
        <verse osisID='1Cor.12.28'>Vnd Gott hat gesetzet in der Gemeine / auffs erst die Apostel / auffs ander die Propheten / auffs dritte die Lerer / darnach die Wundertheter / darnach die Gaben gesund zu machen / Helffer / Regierer / mancherley Sprachen.</verse>
        <verse osisID='1Cor.12.29'>Sind sie alle Apostel? Sind sie alle Propheten? Sind sie alle Lerer? Sind sie alle Wundertheter?</verse>
        <verse osisID='1Cor.12.30'>Haben sie alle Gaben gesund zu machen? Reden sie alle mit mancherley Sprachen? Können sie alle auslegen?</verse>
        <verse osisID='1Cor.12.31'>Strebt aber nach den besten Gaben / Vnd ich wil euch noch einen köstlichern weg zeigen. Ephe. 5.</verse>
      </chapter>
      <chapter osisID='1Cor.13'>
        <verse osisID='1Cor.13.1'>WEnn ich mit Menschen vnd mit Engel zungen redet / vnd hette der Liebe nicht / So were ich ein donend Ertz oder eine klingende Schelle.</verse>
        <verse osisID='1Cor.13.2'>Vnd wenn ich weissagen kündte / vnd wüste alle Geheimnis / vnd alle Erkentnis / vnd hette allen GlaubenWiewol allein der Glaube gerecht machet / als S. Paulus allenthalben treibet / Doch wo die Liebe nicht folget / were der glaube gewislich nicht recht / ob er gleich Wunder thete.  / also / das ich Berge versetzte / vnd hette der Liebe nicht / So were ich nichts.</verse>
        <verse osisID='1Cor.13.3'>Vnd wenn ich alle meine Habe den Armen gebe / vnd liesse meinen Leib brennen / vnd hette der Liebe nicht / So were mirs nichts nütze.</verse>
        <verse osisID='1Cor.13.4'>DJe Liebe ist langmütig vnd freundlich / die liebe eiuert nicht / die liebe treibt nicht mutwillen / sie blehet sich nicht /</verse>
        <verse osisID='1Cor.13.5'>sie stellet nicht vngeberdigWie die zornigen störrigen / vngedültigen Köpffe thun.  / sie süchet nicht das jre / sie lesset sich nicht erbittern / sie tracht nicht nach schaden /</verse>
        <verse osisID='1Cor.13.6'>sie frewet sich nicht der vngerechtigkeit / sie frewet sich aber der warheit /</verse>
        <verse osisID='1Cor.13.7'>Sie vertreget alles / sie gleubet alles / sie hoffet alles / sie duldet alles.</verse>
        <verse osisID='1Cor.13.8'>Die Liebe wird nicht müdeDas ist / Sie lesst nicht abe guts zu thun / man thue jr lieb oder leid / Sondern helt fest an mit wolthun / vnd wird nicht anders.  / Es müssen auffhören die Weissagungen / vnd auffhören die Sprachen / vnd das Erkentnis wird auch auffhören.</verse>
        <verse osisID='1Cor.13.9'>DEnn vnser wissen ist stückwerckWiewol wir im glauben alles haben / vnd erkennen was Gott ist / vnd vns gibt / So ist doch dasselbige erkennen noch stückwerck / vnd vnuolkomen gegen der zukünfftigen klarheit.  / vnd vnser Weissagen ist stückwerck.</verse>
        <verse osisID='1Cor.13.10'>Wenn aber komen wird das volkomen / so wird das stückwerck auffhören.</verse>
        <verse osisID='1Cor.13.11'>Da ich ein Kind war / da redet ich wie ein kind / vnd war klug wie ein kind / vnd hatte kindische anschlege. Da ich aber ein Man ward / that ich abe was kindisch war.</verse>
        <verse osisID='1Cor.13.12'>Wir sehen jtzt durch einen Spiegel in einem tunckeln wort / Denn aber von angesicht zu angesichte. Jtzt erkenne ichs stücksweise / Denn aber werde ich erkennen gleich wie ich erkennet bin.</verse>
        <verse osisID='1Cor.13.13'>Nu aber bleibt Glaube / Hoffnung / Liebe / diese drey / Aber die Liebe ist die grössestLiebe macht nicht gerecht / sondern der glaube / Ro. j. Weil aber glaube vnd hoffnung gegen Gott handeln vnd nur gutes empfahen / dazu auffhören müssen / Die Liebe aber gegen dem Nehesten handelt / vnd nur gutes thut / da zu ewig bleibet / ist sie grösser / das ist weiter / thettiger vnd warhafftiger. vnter jnen.</verse>
      </chapter>
      <chapter osisID='1Cor.14'>
        <verse osisID='1Cor.14.1'>STrebet nach der Liebe / Vleissiget euch der geistlichen Gaben / Am meisten aber / das jr weissagen möget.</verse>
        <verse osisID='1Cor.14.2'>Denn der mit der Zungen redet / der redet nicht den Menschen / sondern Gotte / Denn jm höret niemand zu / Jm geist aber redet er die geheimnis.</verse>
        <verse osisID='1Cor.14.3'>Wer aber weissaget / der redet den Menschen zur besserung / vnd zur ermanung / vnd zur tröstung.</verse>
        <verse osisID='1Cor.14.4'>Wer mit der Zungen redetMit zungen reden ist Psalmen oder Propheten in der Gemeinde lesen oder singen / vnd sie nicht auslegen wiewol sie der Leser verstehet. Weissagen ist den sinn von Gott nemen / vnd andern geben mögen. Auslegen / ist den sinn andern furgeben. Also meinet S. Paulus / mit zungen reden / bessert die Gemeine nicht / Weissagen aber vnd auslegen bessert die Gemeine. Jm Geist / heisset bey jm selber.  / der bessert sich selbs / Wer aber weissaget / der bessert die Gemeine.</verse>
        <verse osisID='1Cor.14.5'>Jch wolt / das jr alle mit Zungen reden kündtet / Aber viel mehr / das jr weissagetet. Denn der da weissaget / ist grösser denn der mit Zungen redet / Es sey denn / das ers auch auslege / das die Gemeine dauon gebessert werde.</verse>
        <verse osisID='1Cor.14.6'>NV aber / lieben Brüder / wenn ich zu euch keme / vnd redet mit Zungen / was were ich euch nütze? so ich nicht mit euch redet / entweder durch Offenbarung / oder durch Erkentnis / oder durch Weissagung / oder durch Lere?</verse>
        <verse osisID='1Cor.14.7'>Helt sichs doch auch also in den dingen / die da lauten / vnd doch nicht leben. Es sey eine Pfeiffe oder eine Harffe / wenn sie nicht vnterschiedliche stimme von sich geben / wie kan man wissen / was gepfiffen oder geharffet ist?</verse>
        <verse osisID='1Cor.14.8'>Vnd so die Posaune einen vndeutlichen dohn gibt / Wer wil sich zum streit rüsten?</verse>
        <verse osisID='1Cor.14.9'>Also auch jr / wenn jr mit Zungen redet / so jr nicht eine deutliche rede gebet / Wie kan man wissen / was geredt ist? Denn jr werdet in den wind reden.</verse>
        <verse osisID='1Cor.14.10'>ZWar es ist mancherley art der stimme in der Welt / vnd der selbigen ist doch keine vndeutlich.</verse>
        <verse osisID='1Cor.14.11'>So ich nu nicht weis der stimme deutunge / werde ich Vndeudsch sein dem / der da redet / vnd der da redet / wird mir Vndeudsch sein.</verse>
        <verse osisID='1Cor.14.12'>Also auch jr / sintemal jr euch vleissiget der geistlichen Gaben trachtet darnach / das jr die Gemeine bessert / auff das jr alles reichlich habt.</verse>
        <verse osisID='1Cor.14.13'>Darumb / welcher mit Zungen redet / der bete also / das ers auch auslege.</verse>
        <verse osisID='1Cor.14.14'>So ich aber mit Zungen bete / so betet mein Geist / Aber mein Sinn bringet niemand frucht.</verse>
        <verse osisID='1Cor.14.15'>Wie sol es aber denn sein? nemlich / also / Jch wil beten mit dem Geist / vnd wil beten auch im Sinn. Jch wil Psalmen singen im geist / vnd wil auch Psalmen singen mit dem sinnMit dem sinn reden / ist eben so viel / als auslegen vnd den sinn den andern verkleren. Aber im Geist reden / ist den sinn selbs verstehen / vnd nicht auslegen. .</verse>
        <verse osisID='1Cor.14.16'>WEnn du aber segenest im geist / Wie sol der / so an stat des Leien stehet / Amen sagen / auff deine Dancksagung / sintemal er nicht weis / was du sagest?</verse>
        <verse osisID='1Cor.14.17'>Du dancksagest wol fein / Aber der ander wird nicht dauon gebessert.</verse>
        <verse osisID='1Cor.14.18'>Jch dancke meinem Gott / das ich mehr mit Zungen rede / denn jr alle.</verse>
        <verse osisID='1Cor.14.19'>Aber ich wil in der Gemeine lieber fünff wort reden / mit meinem SinnDas ist / Den sinn mit predigen auslegen.  / auff das ich auch andere vnterweise / denn sonst zehen tausent wort mit zungen.</verse>
        <verse osisID='1Cor.14.20'>LJeben Brüder / werdet nicht Kinder an dem verstentnis / sondern an der bosheit seid kinder / an dem verstentnis aber seid volkomen.</verse>
        <verse osisID='1Cor.14.21'>Jm Gesetz stehet geschrieben / Jch wil mit andern Zungen vnd mit andern Lippen reden zu diesem Volck / vnd sie werden mich auch also nicht hören / spricht der HERR.</verse>
        <verse osisID='1Cor.14.22'>Darumb / so sind die zungen zum ZeichenDurch mancherley zungen werden die vngleubigen zum glauben bekeret / wie durch andere zeichen vnd wunder. Aber durch weissagung werden die gleubigen gebessert vnd gestercket / als durch zeichen / daran sie jren glauben prüfen vnd erfaren / das er recht sey.  / nicht den gleubigen / sondern den vngleubigen / Die weissagung aber nicht den vngleubigen / sondern den gleubigen. Jesa. 28.</verse>
        <verse osisID='1Cor.14.23'>WEnn nu die gantze Gemeine zusamen keme an einen ort / vnd redeten alle mit Zungen / Es kemen aber hin ein Leien oder Vngleubige / würden sie nicht sagen / Jr weret vnsinnig?</verse>
        <verse osisID='1Cor.14.24'>So sie aber alle weissageten / vnd keme denn ein Vngleubiger oder Leie hin ein / der würde von denselbigen allen gestraffet / vnd von allen gerichtet /</verse>
        <verse osisID='1Cor.14.25'>Vnd also würde das verborgen seines Hertzen offenbar / vnd er würde also fallen auff sein angesichte / Gott anbeten / vnd bekennen / das Gott warhafftig in euch sey.</verse>
        <verse osisID='1Cor.14.26'>WJe ist jm denn nu / lieben Brüder? Wenn jr zusamen komet / so hat ein jglicher Psalmen / er hat eine lere / er hat Zungen / er hat offenbarung / er hat Auslegung / Lasset es alles geschehen zu besserung.</verse>
        <verse osisID='1Cor.14.27'>So jemand mit der Zungen redet / oder zween / oder auffs meiste drey / eins vms ander / so lege es einer aus.</verse>
        <verse osisID='1Cor.14.28'>Jst er aber nicht ein Ausleger / so schweige er vnter der Gemeine / rede aber jm selber vnd Gotte.</verse>
        <verse osisID='1Cor.14.29'>Die Weissager aber lasset reden / zween oder drey / vnd die andern lasset richten.</verse>
        <verse osisID='1Cor.14.30'>So aber eine Offenbarung geschicht einem andern der da sitzt / so schweige der erste.</verse>
        <verse osisID='1Cor.14.31'>Jr kündet wol alle weissagen / einer nach dem andern / Auff das sie alle lernen / vnd alle ermanet werden /</verse>
        <verse osisID='1Cor.14.32'>Vnd die Geister der Propheten sind den Propheten vnterthanEtliche meinen weil sie den verstand vnd des Geists gaben haben / sollen sie niemand weichen noch schweigen / daraus denn Secten vnd zwitracht folgen. Aber S. Paulus spricht hie / Sie sollen vnd mügen wol weichen / Sintemal die gaben des Geistes in jrer macht stehen / jr nicht zu brauchen wider die einigkeit / das sie nicht sagen dürffen / Der Geist treibe vnd zwinge sie. .</verse>
        <verse osisID='1Cor.14.33'>Denn Gott ist nicht ein Gott der vnordnung / sondern des Friedes /</verse>
        <verse osisID='1Cor.14.34'>wie in allen gemeinen der Heiligen. 1. Tim. 2; Gen. 3. EWer Weiber lasset schweigen vnter der Gemeine / Denn es sol jnen nicht zugelassen werden / das sie reden / sondern vntherthan sein / Wie auch das Gesetz saget.</verse>
        <verse osisID='1Cor.14.35'>Wollen sie aber etwas lernen / so lasset sie da heim jre Menner fragen. Es stehet den Weibern vbel an / vnter der Gemeine reden.</verse>
        <verse osisID='1Cor.14.36'>Oder ist das wort Gottes von euch auskomen? Oder ists allein zu euch komen?</verse>
        <verse osisID='1Cor.14.37'>So sich jemand lesst düncken / er sey ein Prophet / oder geistlich / der erkenne / was ich euch schreibe / Denn es sind des HErrn gebot.</verse>
        <verse osisID='1Cor.14.38'>Jst aber jemand vnwissend / Der sey vnwissend.</verse>
        <verse osisID='1Cor.14.39'>Darumb lieben Brüder / vleissiget euch des weissagen / vnd weret nicht mit Zungen zu reden.</verse>
        <verse osisID='1Cor.14.40'>Lassets alles ehrlich vnd ördentlich zugehen.</verse>
      </chapter>
      <chapter osisID='1Cor.15'>
        <verse osisID='1Cor.15.1'>JCH erinnere euch aber / lieben Brüder / des Euangelij / das ich euch verkündiget hab / Welchs jr auch angenomen habt / in welchem jr auch stehet /</verse>
        <verse osisID='1Cor.15.2'>durch welches jr auch selig werdet / Welcher gestalt ich es euch verkündiget habe / so jrs behalten habt / Es were denn / das jrs vmb sonst gegleubet hettet.</verse>
        <verse osisID='1Cor.15.3'>Denn ich habe euch zu forderst gegeben / welches ich auch empfangen habe / Das Christs gestorben sey / fur vnser sünde / nach der SchrifftDenn fur der vernunfft ausser der Schrifft ist alles thörlich zu hören.  /</verse>
        <verse osisID='1Cor.15.4'>Vnd das er begraben sey / Vnd das er aufferstanden sey am dritten tage nach der Schrifft.</verse>
        <verse osisID='1Cor.15.5'>Vnd das er gesehen worden ist von Cephas / Darnach von den Zwelffen.</verse>
        <verse osisID='1Cor.15.6'>Darnach ist er gesehen worden von mehr denn fünffhundert Brüdern auff ein mal / der noch viel leben / etliche aber sind entschlaffen.</verse>
        <verse osisID='1Cor.15.7'>Darnach ist er gesehen worden von Jacobo / Darnach von allen Aposteln.</verse>
        <verse osisID='1Cor.15.8'>AM letzten nach allen / ist er auch von mir / als einer vnzeitigen Geburt / gesehen worden.</verse>
        <verse osisID='1Cor.15.9'>Denn ich bin der geringste vnter den Aposteln / als der ich nicht werd bin / das ich ein Apostel heisse / Darumb das ich die gemeine Gottes verfolget habe.</verse>
        <verse osisID='1Cor.15.10'>Aber von Gottes gnaden bin ich / das ich bin / vnd seine gnade an mir ist nicht vergeblich gewesen / Sondern ich habe viel mehr geerbeitet denn sie alle / Nicht aber ich / sondern Gottes gnade / die in mir ist.</verse>
        <verse osisID='1Cor.15.11'>Es sey nu ich oder jene / also predigen wir / vnd also habt jr gegleubet.</verse>
        <verse osisID='1Cor.15.12'>SO aber Christus geprediget wird / das er sey von den Todten aufferstanden / Wie sagen denn etliche vnter euch / Die aufferstehung der Todten sey nichts?</verse>
        <verse osisID='1Cor.15.13'>Jst aber die aufferstehung der Todten nichts / So ist auch Christus nicht aufferstanden.</verse>
        <verse osisID='1Cor.15.14'>Jst aber Christus nicht aufferstanden / So ist vnser Predigt vergeblich / So ist auch ewer glaube vergeblich.</verse>
        <verse osisID='1Cor.15.15'>Wir würden auch erfunden falsche Zeugen Gottes / das wir wider Gott gezeuget hetten / Er hette Christum aufferwecket / den er nicht aufferweckt hette / Sintemal die Todten nicht aufferstehen.</verse>
        <verse osisID='1Cor.15.16'>Denn so die Todten nicht aufferstehen / So ist Christus auch nicht aufferstanden.</verse>
        <verse osisID='1Cor.15.17'>Jst Christus aber nicht aufferstanden / So ist ewer glaube eitel / So seid jr noch in ewren sünden /</verse>
        <verse osisID='1Cor.15.18'>So sind auch die / so in Christo entschlaffen sind verloren /</verse>
        <verse osisID='1Cor.15.19'>Hoffen wir allein in diesem Leben auff Christum / So sind wir die elendesten vnter allen Menschen.</verse>
        <verse osisID='1Cor.15.20'>NV aber ist Christus aufferstanden von den Todten / vnd der Erstling worden vnter denen / die da schlaffen.</verse>
        <verse osisID='1Cor.15.21'>Sintemal durch einen Menschen der Tod / Vnd durch einen Menschen die aufferstehung der Todten kompt.</verse>
        <verse osisID='1Cor.15.22'>Denn gleich wie sie in Adam alle sterben / Also werden sie in Christo alle lebendig gemacht werden.</verse>
        <verse osisID='1Cor.15.23'>Ein jglicher aber in seiner ordnung / Der erstling Christus / darnach die Christum angehören / wenn er komen wird.</verse>
        <verse osisID='1Cor.15.24'>Darnach das ende / wenn er das reich Gott vnd dem Vater vberantworten wird / Wenn er auffheben wird alle Herrschafft / vnd alle Oberkeit vnd Gewalt.</verse>
        <verse osisID='1Cor.15.25'>Er mus aber herrschen / bis das er alle seine Feinde vnter seine Füsse lege.</verse>
        <verse osisID='1Cor.15.26'>Der letzte Feind / der auffgehaben wird / ist der Tod /</verse>
        <verse osisID='1Cor.15.27'>Denn er hat jm alles vnter seine Füsse gethan. Wenn er aber saget / das es alles vnterthan sey / ists offenbar / das ausgenomen ist / der jm alles vnterthan hat.</verse>
        <verse osisID='1Cor.15.28'>Wenn aber alles jm vnterthan sein wird / als denn wird auch der Son selbs vnterthan sein / dem / der jm alles vnterthan hat / Auff das Gott sey alles in allen. Psal. 110; Psal. 8.</verse>
        <verse osisID='1Cor.15.29'>WAs machen sonst / die sich teuffen lassen vber den TodtenDie aufferstehung zu bestercken / liessen sich die Christen teuffen / vber den Todten grebern / vnd deuten auff dieselbigen / Das eben dieselbigen würden aufferstehen.  / So aller dinge die todten nicht aufferstehen? Was lassen sie sich teuffen vber den Todten?</verse>
        <verse osisID='1Cor.15.30'>Vnd was stehen wir alle stunde in der fahr?</verse>
        <verse osisID='1Cor.15.31'>Bey vnserm rhum / den ich habe in Christo Jhesu vnserm HErrn / Jch sterbe teglich.</verse>
        <verse osisID='1Cor.15.32'>Hab ich menschlicher meinung zu Epheso mit den wilden Thieren gefochten? Was hilfft michs / so die Todten nicht aufferstehen? Lasset vns essen vnd trincken / Denn morgen sind wir tod.</verse>
        <verse osisID='1Cor.15.33'>Lasset euch nicht verfüren / Böse GeschwetzeDas ist / böse Geselschafft / da offt gar ergerliche wort gefallen / wider den Glauben / vnd verderben gute Gewissen. verderben gute sitten.</verse>
        <verse osisID='1Cor.15.34'>Wachet recht auff / vnd sündiget nicht / Denn etliche wissen nichts von Gott / Das sage ich euch zur schande. Jesa. 22.</verse>
        <verse osisID='1Cor.15.35'>MOchte aber jemand sagen / Wie werden die Todten aufferstehen? vnd mit welcherley Leibe werden sie komen?</verse>
        <verse osisID='1Cor.15.36'>Du Narr / das du seest / wird nicht lebendig / es sterbe denn.</verse>
        <verse osisID='1Cor.15.37'>Vnd das du seest / ist ja nicht der Leib / der werden sol / Sondern ein blos Korn / nemlich / Weitzen oder der andern eines.</verse>
        <verse osisID='1Cor.15.38'>3ott aber gibt jm einen Leib / wie er wil / vnd einem jglichen von dem Samen seinen eigen Leib.</verse>
        <verse osisID='1Cor.15.39'>NJcht ist alles Fleisch einerley fleisch / Sondern ein ander fleisch ist der Menschen / ein anders des Viehs / ein anders der Fische / ein anders der Vogel.</verse>
        <verse osisID='1Cor.15.40'>Vnd es sind himlische Cörper vnd jrdische Cörper. Aber eine ander Herrligkeit haben die Himlischen / vnd eine ander die Jrdischen.</verse>
        <verse osisID='1Cor.15.41'>Ein ander klarheit hat die Sonne / ein ander klarheit hat der Mond / ein ander klarheit haben die Sterne / Denn ein Stern vbertrifft den andern / nach der klarheit.</verse>
        <verse osisID='1Cor.15.42'>Also auch die aufferstehung der Todten. ES wird geseet verweslich / Vnd wird aufferstehen vnuerweslich.</verse>
        <verse osisID='1Cor.15.43'>Es wird geseet in vnehre / Vnd wird aufferstehen in herrligkeit. Es wird geseet in schwacheit / vnd wird aufferstehen in krafft.</verse>
        <verse osisID='1Cor.15.44'>Es wird geseet ein natürlicher LeibNatürlicher Leib ist / der isset / trincket / schlefft / dewet / zu vnd abnimpt / Kinder zeuget etc. Geistlich / der solches keines darff / vnd doch ein warer Leib vom Geist lebendig ist wie man aus Gen. 2 verstehen kan.  / Vnd wird aufferstehen ein geistlicher Leib. Hat man einen natürlichen Leib / so hat man auch einen geistlichen Leib /</verse>
        <verse osisID='1Cor.15.45'>Wie es geschrieben stehet / Der erste mensch Adam ist gemacht ins natürliche Leben / Vnd der letzte Adam ins geistliche Leben.</verse>
        <verse osisID='1Cor.15.46'>Aber der geistliche Leib ist nicht der erste / Sondern der natürliche / darnach der geistliche.</verse>
        <verse osisID='1Cor.15.47'>Der erste Mensch ist von der erden vnd jrdisch / Der ander Mensch ist der HErr vom Himel.</verse>
        <verse osisID='1Cor.15.48'>Welcherley der irdische ist / solcherley sind auch die jrdischen / Vnd welcherley der Himlische ist / Solcherley sind auch die himlischen.</verse>
        <verse osisID='1Cor.15.49'>Vnd wie wir getragen haben das Bilde des Jrdischen / Also werden wir auch tragen das Bilde des Himlischen.</verse>
        <verse osisID='1Cor.15.50'>Dauon sage ich aber / lieben Brüder / Das fleisch vnd blut nicht können das reich Gottes ererben / Auch wird das verwesliche nicht erben das vnuerwesliche. Gen. 2.</verse>
        <verse osisID='1Cor.15.51'>SJhe / Jch sage euch ein Geheimnis. Wir werden nicht alle entschlaffen / Wir werden aber alle verwandelt werden /</verse>
        <verse osisID='1Cor.15.52'>vnd dasselb plötzlich in einem Augenblick / zur zeit der letzten Posaunen. Denn es wird die Posaune schallen / vnd die Todten werden aufferstehen vnuerweslich / Vnd wir werden verwandelt werden.</verse>
        <verse osisID='1Cor.15.53'>Denn dis verwesliche mus anziehen das vnuerwesliche / vnd dis sterbliche mus anziehen die vnsterblichkeit.</verse>
        <verse osisID='1Cor.15.54'>WEnn aber dis verweslich wird anziehen das vnuerwesliche / vnd dis sterbliche wird anziehen die vnsterblichkeit / Denn wird erfüllet werden das wort / das geschrieben stehet /</verse>
        <verse osisID='1Cor.15.55'>Der Tod ist verschlungen in dem SiegDas ist / Der Tod ligt darnider vnd hat nu keine macht mehr / Sondern das Leben ligt oben / vnd spricht / Hie gewonnen / Wo bistu nu Tod etc. . Tod / wo ist deine Stachel? / Helle / wo ist dein Sieg?</verse>
        <verse osisID='1Cor.15.56'>Aber der Stachel des Todtes ist die Sünde. Die Krafft aber der Sünde ist das Gesetz.</verse>
        <verse osisID='1Cor.15.57'>Gott aber sey danck / der vns den Sieg gegeben hat / Durch vnsern HErrn Jhesum Christum. Jesa. 25.</verse>
        <verse osisID='1Cor.15.58'>Darumb / meine lieben Brüder / seid feste / vnbeweglich / vnd nemet jmer zu in dem werck des HErrn / Sintemal jr wisset / das ewer Erbeit nicht vergeblich ist / in dem HErrn.</verse>
      </chapter>
      <chapter osisID='1Cor.16'>
        <verse osisID='1Cor.16.1'>VOn der Stewre aber / die den Heiligen geschicht / Wie ich den Gemeinen in Galatia befolhen habe / Also thut auch jr.</verse>
        <verse osisID='1Cor.16.2'>Auff ja der Sabbather einen / lege bey sich selbs ein jglicher vnter euch / vnd samle was jn gut dünckt / Auff das nicht / wenn ich kome / denn allererst die Stewre zusamlen sey.</verse>
        <verse osisID='1Cor.16.3'>Wenn ich aber darkomen bin / welche jr durch Brieue da fur ansehet / die wil ich senden / das sie hin bringen ewre Wolthat gen Jerusalem.</verse>
        <verse osisID='1Cor.16.4'>So es aber werd ist / das ich auch hin reise / sollen sie mit mir reisen.</verse>
        <verse osisID='1Cor.16.5'>JCh wil aber zu euch komen / wenn ich durch Macedonian ziehe / Denn durch Macedonian werde ich ziehen /</verse>
        <verse osisID='1Cor.16.6'>Bey euch aber werde ich vieleicht bleiben oder auch wintern / Auff das jr mich geleitet / wo ich hin ziehen werde.</verse>
        <verse osisID='1Cor.16.7'>Jch wil euch jtzt nicht sehen im fur vberziehen / Denn ich hoffe ich wölle etliche zeit bey euch bleiben / so es der HErr zulesset.</verse>
        <verse osisID='1Cor.16.8'>Jch werde aber zu Epheso bleiben / bis auff Pfingsten /</verse>
        <verse osisID='1Cor.16.9'>Denn mir ist eine grosse ThürGrosse thür auffgethan / meinet er das viel Zuhörer da sind / als gehe das Euangelium mit gewalt zum Thor ein / vnd sie vleissig am Euangelio hangen / so es zu Jerusalem kaum ein Fenster oder Riss fand.auffgethan / vnd sie sind vleissig / vnd sind viel Widerwertiger da.</verse>
        <verse osisID='1Cor.16.10'>SO Timotheus kompt / So sehet zu / das er on furcht bey euch sey / denn er treibet auch das werck des HErrn / wie ich.</verse>
        <verse osisID='1Cor.16.11'>Das jn nu nicht jemand verachte / Geleitet jn aber im friede / das er zu mir kome / Denn ich warte sein mit den Brüdern.</verse>
        <verse osisID='1Cor.16.12'>VOn Apollo dem Bruder aber (wisset) das ich jn seer viel ermanet habe / das er zu euch keme mit den Brüdern / Vnd es war aller dinge sein wille nicht / das er jtzt keme / Er wird aber komen / wenn es jm gelegen sein wird.</verse>
        <verse osisID='1Cor.16.13'>WAchet / stehet im glauben / seid menlich / vnd seid starck /</verse>
        <verse osisID='1Cor.16.14'>Alle ewer ding lasset in der Liebe geschehen.</verse>
        <verse osisID='1Cor.16.15'>Jch ermane euch aber / lieben Brüder / Jr kennet das haus Stephana / das sie sind die Erstlinge in Achaia / vnd haben sich selbs verordnet / zum dienst den Heiligen /</verse>
        <verse osisID='1Cor.16.16'>Auff das auch jr solchen vnterthan seiet / vnd allen die mitwircken vnd erbeiten.</verse>
        <verse osisID='1Cor.16.17'>Jch frewe mich vber der zukunfft Stephana vnd Fortunati / vnd Achaici / Denn wo ich ewer mangel hatte / das haben sie erstattet /</verse>
        <verse osisID='1Cor.16.18'>Sie haben erquickt meinen vnd ewern geist / Erkennet / die solche sind.</verse>
        <verse osisID='1Cor.16.19'>ES grüssen euch die Gemeinen in Asia. Es grüsset euch seer in dem HErrn Aquilas vnd Priscilla / sampt der gemeine in jrem Hause.</verse>
        <verse osisID='1Cor.16.20'>Es grüssen euch alle Brüder. Grüsset euch vnternander mit dem heiligen Kus.</verse>
        <verse osisID='1Cor.16.21'>Jch Paulus grüsse euch mit meiner Hand.</verse>
        <verse osisID='1Cor.16.22'>So jemand den HErrn Jhesu Christ nicht lieb hat / der sey Anathema Maharam MothaBann auff deudsch / Anathema / auff Griechisch / Maharam / auff Ebreisch / ist ein ding. Moth aber heisset tod. Wil nu S. Paulus sagen / Wer Christum nicht liebet / der ist verbannet zum tode. Vide Leu. 6 .</verse>
        <verse osisID='1Cor.16.23'>Die gnade des HErrn Jhesu Christi sey mit euch.</verse>
        <verse osisID='1Cor.16.24'>Meine liebe sey mit euch allen in Christo Jhesu / AMEN. - Die erste Epistel an die Corinther. Gesand von Philippen / durch Stephanum vnd Fortunatum / vnd Achaicum vnd Timotheum.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='lut.1545.LH' xml:lang='de'>
    <header>
      <revisionDesc>
        <date>2012-08-26</date>
        <p>initial OSIS 2.1.1 version</p>
      </revisionDesc>
      <work osisWork='lut.1545.LH'>
        <title>Luther 1545 (Letzte Hand)</title>
        <contributor/>
        <creator>H.J.H. (joiner194@hotmail.com)</creator>
        <creator role='encoder'>ZefToOsis 1.0.0</creator>
        <subject>Die gantze Heilige Schrifft mit den Anmerkungen des Reformators</subject>
        <date>2012-08-14</date>
        <description>"Denn man mus nicht die buchstaben inn der lateinischen sprachen fragen / wie man sol Deutsch reden / wie diese esel thun / sondern / man mus die mutter im hause / die kinder auff der gassen / den gemeinen man auff dem marckt drumb fragen / vnd den selbigen auff das maul sehen / wie sie reden / vnd darnach dolmetzschen / so verstehen sie es denn / vnd mercken / das man Deutsch mit jn(nen) redet." </description>
        <publisher>lutherbibel.net</publisher>
        <type type='OSIS'>Bible</type>
        <identifier type='OSIS'>lut.1545.LH</identifier>
        <source>http://www.lutherbibel.net</source>
        <language type='IETF'>de</language>
        <relation/>
        <coverage/>
        <rights>Umsonst habt ihrs empfangen, umsonst gebet es auch. (Matthäus 10:8) </rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Lam'>
      <chapter osisID='Lam.1'>
        <verse osisID='Lam.1.1'>WJe ligt die Stad so wüste: die vol Volcks war? Sie ist wie ein widwe / Die eine Fürstin vnter den Heiden / vnd ein Königin in den Lendern war / mus nu dienen.</verse>
        <verse osisID='Lam.1.2'>Sie weinet des nachts / das jr die Threnen vber die Backen lauffen / Es ist niemand vnter allen jren Freunden / der sie tröste / Alle jre Nehesten verachten sie / vnd sind jre Feinde worden.</verse>
        <verse osisID='Lam.1.3'>Juda ist gefangen im elend vnd schwerem dienst / Sie wonet vnter den Heiden / vnd findet keine ruge / Alle jre Verfolger halten sie vbel.</verse>
        <verse osisID='Lam.1.4'>Die strassen gen Sion ligen wüst / weil niemand auff kein Fest komet / Alle jre Thore stehen öde / Jre Priester seufftzen / Jre Jungfrawen sehen jemerlich vnd sie ist betrübt.</verse>
        <verse osisID='Lam.1.5'>Jre Widersacher schweben empor / Jren Feinden gehets wol / Denn der HERR hat sie vol jamers gemacht / Vmb jrer grossen sünde willen / Vnd sind jre Kinder gefangen fur dem Feinde hin gezogen.</verse>
        <verse osisID='Lam.1.6'>Es ist von der tochter Zion aller Schmuck dahin / Jre Fürsten sind / wie die Wider / die keine weide finden / vnd matt fur dem Treiber her gehen.</verse>
        <verse osisID='Lam.1.7'>Jerusalem denckt in dieser zeit / wie elend vnd verlassen sie ist / vnd wie viel Guts sie von alters her gehabt hat / weil alle jr Volck darnider ligt / vnter dem Feinde / vnd jr niemand hilfft / Jre Feinde sehen jre Lust an jr / vnd spotten jrer Sabbathen.</verse>
        <verse osisID='Lam.1.8'>Jerusalem hat sich versündigt / Darumb mus sie sein / wie ein vnrein Weib / Alle die sie ehreten / verschmehen sie jtzt / weil sie jre scham sehen / Sie aber seufftzet / vnd ist zu rück gekeret.</verse>
        <verse osisID='Lam.1.9'>Jr vnflat klebt an jrem saum / Sie hette nicht gemeinet / das jr zu letzt so gehen würde / Sie ist ja zu grewlich herunter gestossen / vnd hat dazu niemand / der sie tröstet / Ah HERR sihe an mein Elend / Denn der Feind pranget seer.</verse>
        <verse osisID='Lam.1.10'>Der Feind hat seine hand an alle jre Kleinod gelegt / Denn sie muste zusehen / das die Heiden in jr Heiligthum giengen / Dauon du geboten hast / Sie solten nicht in deine Gemeine komen.</verse>
        <verse osisID='Lam.1.11'>Alle jr Volck seufftzet vnd gehet nach brot / Sie geben jre Kleinot vmb speise / das sie die Seele laben / Ah HERR / sihe doch vnd schaw / wie schnöde ich worden bin.</verse>
        <verse osisID='Lam.1.12'>Euch sage ich / allen / die jr fur vber gehet / Schawet doch vnd sehet / Ob jrgend ein schmertzen sey / wie mein schmertzen / der mich troffen hat / Denn der HERR hat mich vol jamers gemacht / am tage seines grimmigen zorns.</verse>
        <verse osisID='Lam.1.13'>Er hat ein Fewr aus der Höhe in meine Beine gesand / vnd das selbige lassen walten / Er hat meinen füssen ein Netze gestellet / vnd mich zurück geprellet / Er hat mich zur Wüsten gemacht / das ich teglich trawren mus.</verse>
        <verse osisID='Lam.1.14'>Meine schwere Sünde sind durch seine straffe erwachet / vnd mit hauffen mir auff den Hals komen / das mir alle meine Krafft vergehet / Der HErr hat mich also zugericht / das ich nicht auffkomen kan.</verse>
        <verse osisID='Lam.1.15'>Der HErr hat zutretten alle meine Starcken / so ich hatte / Er hat vber mich ein Fest ausruffen lassen / meine junge Manschafft zuuerderben / Der HErr hat der Jungfrawen tochter Juda / eine Kelter tretten lassen.</verse>
        <verse osisID='Lam.1.16'>Darumb weine ich so / vnd meine beide Augen fliessen mit wasser / Das der Tröster / der meine Seele solt erquicken / ferne von mir ist / Meine Kinder sind dahin / Denn der Feind hat die vberhand kriegt.</verse>
        <verse osisID='Lam.1.17'>Zion streckt jre Hende aus / Vnd ist doch niemand / der sie tröste / Denn der HERR hat rings vmb Jacob her / seinen Feinden geboten / Das Jerusalem mus zwischen jnen sein / wie ein vnrein Weib.</verse>
        <verse osisID='Lam.1.18'>Der HERR ist gerecht / Denn ich bin seinem munde vngehorsam gewest / Höret alle Völcker / vnd schawet meinen schmertzen / Meine Jungfrawen vnd Jünglinge / sind ins Gefengnis gegangen.</verse>
        <verse osisID='Lam.1.19'>Jch rieff meine Freunde an / Aber sie haben mich betrogen / Meine Priester vnd Eltesten in der Stad / sind verschmachtet / Denn sie gehen nach Brot / damit sie jre Seelen laben.</verse>
        <verse osisID='Lam.1.20'>Ah HERR / sihe doch / wie bange ist mir / das mirs im Leibe dauon weh thut / Mein hertz wallet mir in meinem Leibe / denn ich bin hoch betrübt / Draussen hat mich das Schwert / vnd im Hause hat mich der Tod zur Widwe gemacht.</verse>
        <verse osisID='Lam.1.21'>Man hörets wol / das ich seufftze / Vnd habe doch keinen tröster / Alle meine Feinde hören mein Vnglück / vnd frewen sich / das machstu / So las doch den tag komen / den du ausrüffest / das jnen gehen sol / wie mir.</verse>
        <verse osisID='Lam.1.22'>Lasse alle jre bosheit fur dich komen / vnd richte sie zu / wie du mich vmb aller meiner missethat willen / zugericht hast / Denn meins seufftzens ist viel / vnd mein hertz ist betrübt.</verse>
      </chapter>
      <chapter osisID='Lam.2'>
        <verse osisID='Lam.2.1'>WJe hat der HErr die tochter Zion mit seinem zorn vberschüttet? Er hat die herrligkeit Jsrael vom Himel auff die Erden geworffen / Er hat nicht gedacht an seinen Fusschemel / am tage seines zorns.</verse>
        <verse osisID='Lam.2.2'>Der HErr hat alle wonungen Jacob on barmhertzigkeit vertilget / Er hat die Festen der tochter Juda abgebrochen in seinem grim / vnd geschleifft / Er hat entweihet / beide jr Königreich vnd jre Fürsten.</verse>
        <verse osisID='Lam.2.3'>Er hat alle horn Jsrael in seinem grimmigen zorn zubrochen / Er hat seine rechte Hand hindersich gezogen / da der Feind kam / vnd hat in Jacob ein Fewr angesteckt / das vmbher verzehret.</verse>
        <verse osisID='Lam.2.4'>Er hat seinen Bogen gespannen / wie ein Feind / Seine rechte hand hat er gefüret / wie ein Widerwertiger / vnd hat erwürget alles was lieblich an zu sehen war / vnd seinen grim / wie ein Fewr / ausgeschüt / in der Hütten der tochter Zion.</verse>
        <verse osisID='Lam.2.5'>Der HErr ist gleich / wie ein Feind / Er hat vertilget Jsrael / Er hat vertilget alle jre Pallast / vnd hat seine Feste verderbt / Er hat der tochter Juda viel klagens vnd leides gemacht.</verse>
        <verse osisID='Lam.2.6'>Er hat sein Gezelt zuwület / wie einen garten / vnd seine Wonunge verderbet / der HERR hat zu Zion / beide Feirtag vnd Sabbath lassen vergessen / vnd in seinem grimmigen zorn / beide König vnd Priester schenden lassen.</verse>
        <verse osisID='Lam.2.7'>Der HErr hat seinen Altar verworffen / vnd sein Heiligthum verbannet / Er hat die mauren jrer Pallast in des Feindes hende gegeben / das sie im Hause des HERRN geschriehen haben / wie an eim Feirtage.</verse>
        <verse osisID='Lam.2.8'>Der HERR hat gedacht zu verderben die mauren der tochter Zion / Er hat die Richtschnur drüber gezogen / vnd seine Hand nicht abgewendet / bis er sie vertilget / Die Zuinger stehen kleglich / vnd die Maur ligt jemerlich.</verse>
        <verse osisID='Lam.2.9'>Jre Thor ligen tieff in der Erden / Er hat jre Rigel zubrochen vnd zu nicht gemacht / Jre Könige vnd Fürsten sind vnter den Heiden / da sie das Gesetz nicht vben können / Vnd jre Propheten kein Gesicht vom HERRN haben.</verse>
        <verse osisID='Lam.2.10'>Die Eltesten der tochter Zion ligen auff der Erden / vnd sind stillEs ist aus mit jnen Sind dahin.  / Sie werffen Staub auff jre Heubter / vnd haben Secke angezogen / Die Jungfrawen von Jerusalem hengen jre Heubter zur Erden.</verse>
        <verse osisID='Lam.2.11'>Jch hab schier meine Augen ausgeweinet / das mir mein Leib dauon wehe thut / Meine Lebber ist auff die Erde ausgeschüt vber dem jamer der Tochter meines Volcks / da die Seuglinge vnd vnmündigen auff den gassen in der Stad verschmachten.</verse>
        <verse osisID='Lam.2.12'>DA sie zu jren Müttern sprachen / Wo ist Brot vnd Wein? Da sie auff den gassen in der Stad verschmachten / wie die tödlich verwundten / Vnd in den armen jrer Müttern den Geist auffgaben.</verse>
        <verse osisID='Lam.2.13'>Ah du tochter Jerusalem / Wem sol ich dich gleichen / vnd wo fur sol ich dich rechen / du Jungfraw tochter Zion? Wem sol ich dich vergleichen / damit ich dich trösten möcht? Denn dein schaden ist gros / wie ein Meer / Wer kan dich heilen?</verse>
        <verse osisID='Lam.2.14'>Deine Propheten haben dir lose vnd törichte Gesichte gepredigt / vnd dir deine Missethat nicht geoffenbart / damit sie dein Gefengnis geweret hetten / Sondern haben dir gepredigt lose Predigt / damit sie dich zum Land hinaus predigten.</verse>
        <verse osisID='Lam.2.15'>Alle die fur vber gehen / klappen mit Henden / pfeiffen dich an / vnd schütteln den Kopff vber der tochter Jerusalem / Jst das die Stad / von der man sagt Sie sey die aller schöneste / der sich das gantze Land frewet?</verse>
        <verse osisID='Lam.2.16'>Alle deine Feinde sperren jr maul auff wider dich / pfeiffen dich an / blecken die Zeene / vnd sprechen / Heh / wir haben sie vertilget / Das ist der tag / des wir haben begert / Wir habens erlanget / wir habens erlebt.</verse>
        <verse osisID='Lam.2.17'>Der HERR hat gethan / was er furhatte / Er hat sein wort erfüllet / das er lengst zuuor geboten hat / Er hat on barmhertzigkeit zerstöret / Er hat den Feind vber dir erfrewet / vnd deiner Widersacher Horn erhöhet. Leuit. 26.; Deut. 28.</verse>
        <verse osisID='Lam.2.18'>Jr hertz schrey zum HErrn / O du maur der tochter Zion / las tag vnd nacht threnen herab fliessen / wie ein bach / Höre auch nicht auff / vnd dein Augapffel lasse nicht abe.</verse>
        <verse osisID='Lam.2.19'>Stehe des nachts auff vnd schrey / Schütte dein hertz aus / in der ersten wache gegen dem HErrn / wie wasser / Hebe deine Hende gegen jm auff / vmb der Seelen willen deiner jungen Kinder / die fur Hunger verschmachten / fornen an allen gassen.</verse>
        <verse osisID='Lam.2.20'>HERR schaw vnd sihe doch / wen du doch so verderbt hast / Sollen denn die Weiber jres Leibs frucht essen / die jüngsten Kindlin einer spannen lang? Sollen denn Propheten vnd Priester in dem Heiligthum des HErrn so erwürget werden?</verse>
        <verse osisID='Lam.2.21'>Es lagen in der gassen auff der erden Knaben vnd Alten / Meine Jungfrawen vnd Jünglinge sind durchs Schwert gefallen / Du hast gewürgt am tage deines zorns / Du hast on barmhertzigkeit geschlachtet.</verse>
        <verse osisID='Lam.2.22'>Du hast meinen Feinden vmbher geruffen / wie auff einen Feirtag / das niemand am tage des zorns des HERRN entrunnen vnd vberblieben ist / Die ich erneeret vnd erzogen habe / die hat der Feind vmbbracht.</verse>
      </chapter>
      <chapter osisID='Lam.3'>
        <verse osisID='Lam.3.1'>JCH bin ein elender Man / der die Rute seines grimmes sehen mus.</verse>
        <verse osisID='Lam.3.2'>Er hat mich gefüret vnd lassen gehen ins finsternis / vnd nicht ins liecht.</verse>
        <verse osisID='Lam.3.3'>Er hat seine Hand gewendet wider mich / vnd handelt gar anders mit mir / fur vnd fur.</verse>
        <verse osisID='Lam.3.4'>Er hat mein Fleisch vnd Haut alt gemacht / vnd mein Gebein zurschlagen.</verse>
        <verse osisID='Lam.3.5'>Er hat mich verbawet / vnd mich mit gall vnd mühe vmbgeben /</verse>
        <verse osisID='Lam.3.6'>Er hat mich in finsternis gelegt / wie die Todten in der Welt.</verse>
        <verse osisID='Lam.3.7'>Er hat mich vermauret / das ich nicht heraus kan / vnd mich in harte Fessel gelegt.</verse>
        <verse osisID='Lam.3.8'>Vnd wenn ich gleich schrey vnd ruffe / so stopffet er die Ohren zu fur meinem Gebet.</verse>
        <verse osisID='Lam.3.9'>Er hat meinen weg vermauret mit Werckstücken / vnd meinen steig vmbkeret.</verse>
        <verse osisID='Lam.3.10'>Er hat auff mich gelauret / wie ein Beer / wie ein Lewe im verborgen /</verse>
        <verse osisID='Lam.3.11'>Er lesst mich des weges feilen / Er hat mich zerstücket vnd zu nicht gemacht /</verse>
        <verse osisID='Lam.3.12'>Er hat seinen Bogen gespannen / vnd mich dem pfeil zum Ziel gesteckt.</verse>
        <verse osisID='Lam.3.13'>Er hat aus dem Köcher in meine nieren schiessen lassen.</verse>
        <verse osisID='Lam.3.14'>Jch bin ein spot allem meinem Volck / vnd teglich jr Liedlin.</verse>
        <verse osisID='Lam.3.15'>Er hat mich mit bitterkeit gesettigt / vnd mit Wermut getrenckt.</verse>
        <verse osisID='Lam.3.16'>Er hat meine Zeene zu klein stücken zurschlagen / Er weltzet mich in der asschen.</verse>
        <verse osisID='Lam.3.17'>Meine Seele ist aus dem Friede vertrieben / Jch mus des guten vergessen.</verse>
        <verse osisID='Lam.3.18'>Jch sprach / Mein vermügen ist dahin / vnd meine Hoffnung am HERRN.</verse>
        <verse osisID='Lam.3.19'>Gedenck doch / wie ich so elend vnd verlassen / mit Wermut vnd Gallen getrenckt bin /</verse>
        <verse osisID='Lam.3.20'>Du wirst ja daran gedencken / denn meine Seele sagt mirs /</verse>
        <verse osisID='Lam.3.21'>Das neme ich zu hertzen / darumb hoffe ich noch.</verse>
        <verse osisID='Lam.3.22'>DJe güte des HERRN ist / das wir nicht gar aus sind / Seine barmhertzigkeit hat noch kein ende /</verse>
        <verse osisID='Lam.3.23'>Sondern sie ist alle morgen new / vnd deine Trew ist gros.</verse>
        <verse osisID='Lam.3.24'>Der HERR ist mein Teil / spricht meine Seele / darumb wil ich auff jn hoffen.</verse>
        <verse osisID='Lam.3.25'>DEnn der HERR ist freundlich dem / der auff jn harret / vnd der Seelen / die nach jm fraget.</verse>
        <verse osisID='Lam.3.26'>Es ist ein köstlich ding / gedültig sein / vnd auff die hülffe des HERRN hoffen.</verse>
        <verse osisID='Lam.3.27'>Es ist köstlich ding einem Man / das er das Joch in seiner Jugent trage.</verse>
        <verse osisID='Lam.3.28'>Das ein verlassener gedültig sey / wenn jn etwas vberfelt.</verse>
        <verse osisID='Lam.3.29'>Vnd seinen mund in den staub stecke / vnd der Hoffnung erwarte /</verse>
        <verse osisID='Lam.3.30'>Vnd lasse sich auff die Backen schlahen / vnd jm viel schmach anlegen.</verse>
        <verse osisID='Lam.3.31'>Denn der HErr verstösset nicht ewiglich /</verse>
        <verse osisID='Lam.3.32'>Sondern er betrübt wol / vnd erbarmet sich wider / nach seiner grossen Güte /</verse>
        <verse osisID='Lam.3.33'>Denn er nicht von hertzen die Menschen plagt vnd betrübt.</verse>
        <verse osisID='Lam.3.34'>Als wolt er alle die Gefangenen auff erden gar vnter seine Füsse zutretten /</verse>
        <verse osisID='Lam.3.35'>Vnd eins Mans recht fur dem Allerhöchsten beugen lassen.</verse>
        <verse osisID='Lam.3.36'>Vnd eins Menschen sach verkeren lassen / gleich als sehe es der HErr nicht.</verse>
        <verse osisID='Lam.3.37'>Wer thar denn sagen / das solches geschehe / on des HErrn befelh?</verse>
        <verse osisID='Lam.3.38'>Vnd das weder böses noch gutes kome aus dem munde des Allerhöhesten?</verse>
        <verse osisID='Lam.3.39'>Wie murren denn die Leute im leben also? Ein jglicher murre wider seine sünde.</verse>
        <verse osisID='Lam.3.40'>Vnd lasst vns forschen vnd suchen vnser wesen / vnd vns zum HERRN bekeren /</verse>
        <verse osisID='Lam.3.41'>Lasst vns vnser hertz / sampt den Henden / auffheben zu Gott im Himel /</verse>
        <verse osisID='Lam.3.42'>Wir / wir haben gesündigt / vnd sind vngehorsam gewest / Darumb hastu billich nicht verschonet.</verse>
        <verse osisID='Lam.3.43'>Sondern du hast vns mit zorn vberschüttet vnd verfolget / vnd on barmhertzigkeit erwürget /</verse>
        <verse osisID='Lam.3.44'>Du hast dich mit einer Wolcken verdeckt / das kein Gebet hindurch kundte /</verse>
        <verse osisID='Lam.3.45'>Du hast vns zu kot vnd vnflat gemacht vnter den Völckern.</verse>
        <verse osisID='Lam.3.46'>Alle vnser Feinde sperren jr maul auff wider vns /</verse>
        <verse osisID='Lam.3.47'>Wir werden gedruckt vnd geplagt / mit schrecken vnd angst /</verse>
        <verse osisID='Lam.3.48'>Meine Augen rinnen mit Wasserbechen / vber dem jamer der Tochter meines Volcks.</verse>
        <verse osisID='Lam.3.49'>Meine Augen fliessen / vnd können nicht ablassen / denn es ist kein auffhören da /</verse>
        <verse osisID='Lam.3.50'>Bis der HERR von Himel herab schaw vnd sehe drein /</verse>
        <verse osisID='Lam.3.51'>Mein Auge frist mir das Leben weg / vmb die Tochter meiner Stad.</verse>
        <verse osisID='Lam.3.52'>Meine Feinde haben mich gehetzt / wie einen Vogel / on vrsach /</verse>
        <verse osisID='Lam.3.53'>Sie haben mein Leben in einer Gruben vmbbracht / vnd steine auff mich geworffen /</verse>
        <verse osisID='Lam.3.54'>Sie haben auch mein heubt mit wasser vberschüttet / Da sprach ich / Nu bin ich gar dahin.</verse>
        <verse osisID='Lam.3.55'>Jch rieff aber deinen Namen an / HERR / vnten aus der Gruben /</verse>
        <verse osisID='Lam.3.56'>Vnd du erhöretest meine stim / Verbirg deine Ohren nicht fur meinem seufftzen vnd schreien /</verse>
        <verse osisID='Lam.3.57'>Nahe dich zu mir / wenn ich dich anruffe / vnd sprich / Fürcht dich nicht.</verse>
        <verse osisID='Lam.3.58'>Füre du HErr die sache meiner Seelen / vnd erlöse mein Leben /</verse>
        <verse osisID='Lam.3.59'>HERR schaw / wie mir so vnrecht geschicht / vnd hilff mir zu meim Rechten /</verse>
        <verse osisID='Lam.3.60'>Du sihest alle jre Rache vnd alle jre gedancken wider mich.</verse>
        <verse osisID='Lam.3.61'>HERR / du hörest jre schmach vnd alle jre gedancken vber mich /</verse>
        <verse osisID='Lam.3.62'>Die Lippen meiner Widerwertigen / vnd jr tichten wider mich teglich /</verse>
        <verse osisID='Lam.3.63'>Schaw doch / Sie gehen nider oder stehen auff / so singen sie von mir Liedlin.</verse>
        <verse osisID='Lam.3.64'>Vergilt jnen HERR / wie sie verdienet haben /</verse>
        <verse osisID='Lam.3.65'>Las jnen das hertz erschrecken / vnd deinen Fluch fülen /</verse>
        <verse osisID='Lam.3.66'>Verfolge sie mit grim / vnd vertilge sie vnter dem Himel des HERRN.</verse>
      </chapter>
      <chapter osisID='Lam.4'>
        <verse osisID='Lam.4.1'>WJE ist das gold so gar vertunckelt / vnd das feingold so heslich worden? Vnd ligen die steine des Heiligthums fornen auff allen gassen zerstrewt.</verse>
        <verse osisID='Lam.4.2'>Die edlen kinder Zion / dem golde gleich geacht / Wie sind sie nu den erden Töpffen vergleicht / die ein Töpffer macht.</verse>
        <verse osisID='Lam.4.3'>Die Drachen reichen die brüste jren Jungen / vnd seugen sie / Aber die Tochter meins volcks mus vnbarmhertzigSie kan jre kinder nicht seugen noch pflegen / welches doch thun die aller grausamsten Thier / Denn die Thewrung ist zu gros. sein / wie ein Straus in der Wüsten.</verse>
        <verse osisID='Lam.4.4'>Dem Seugling klebt seine Zunge an seinem gaumen fur Durst / Die jungen Kinder heischen Brot / vnd ist niemand / ders jnen breche.</verse>
        <verse osisID='Lam.4.5'>Die vorhin das Niedlichst assen / verschmachten jtzt auff den gassen / Die vorhin in Seiden erzogen sind / die müssen jtzt im Kot ligen.</verse>
        <verse osisID='Lam.4.6'>Die missethat der Tochter meines Volcks ist grösser / denn die sünde Sodom / Die plötzlich vmbgekeret ward / vnd kam kein hand dazu.</verse>
        <verse osisID='Lam.4.7'>Jre Nazarei waren reiner denn der Schnee / vnd klerer denn Milch / Jr gestalt war rödlicher denn Corallen / jr ansehen war / wie Saphir.</verse>
        <verse osisID='Lam.4.8'>Nu aber ist jr gestalt so tunckel fur schwertze / Das man sie auff den gassen nicht kennet / Jr Haut henget an den Beinen / vnd sind so dürr als ein Scheit.</verse>
        <verse osisID='Lam.4.9'>Den erwürgeten durchs Schwert geschach bas / weder den / so da Hungers storben / Die verschmachten vnd erstochen worden vom mangel der früchten des Ackers.</verse>
        <verse osisID='Lam.4.10'>Es haben die barmhertzigste Weiber jre Kinder selbs müssen kochen / das sie zu essen hetten / Jn dem jamer der Tochter meines Volcks.</verse>
        <verse osisID='Lam.4.11'>Der HERR hat seinen grim volnbracht / Er hat seinen grimmigen zorn ausgeschut / Er hat zu Zion ein Fewr angesteckt / das auch jre Grundfeste verzehret hat.</verse>
        <verse osisID='Lam.4.12'>Es hettens die Könige auff Erden nicht gegleubt / noch alle Leute in der Welt / Das der Widerwertige vnd Feind solte zum Thor Jerusalem einzihen.</verse>
        <verse osisID='Lam.4.13'>Es ist aber geschehen vmb der sünde willen jrer Propheten / vnd vmb der missethat willen jrer Priester / die drinnen der Gerechten blut vergossen.</verse>
        <verse osisID='Lam.4.14'>Sie giengen hin vnd her auff den gassen / wie die Blinden / Vnd waren mit blut besuddeltDas ist / sie hatten viel vnschüldig blut vergossen.  / vnd kundten auch jener Kleider nicht anrüren.</verse>
        <verse osisID='Lam.4.15'>Sondern rieffen sie an / Weicht jr Vnreinen / weicht / weicht / rüret nichts an / Denn sie scheweten sich fur jnen / vnd flohen sie / Das man auch vnter den Heiden sagte / Sie werden nicht lange da bleiben.</verse>
        <verse osisID='Lam.4.16'>Darumb hat sie des HERRN zorn zerstrewet / vnd wil sie nicht mehr ansehen / Weil sie die Priester nicht ehreten / vnd mit den Eltesten keine barmhertzigkeit vbeten.</verse>
        <verse osisID='Lam.4.17'>Noch gafften vnser Augen auff die nichtigeSie verliessen sich auff Egypten vnd Menschen / vnd würgeten getrost die fromen Propheten. Hülffe / bis sie gleich müde worden / Da wir warteten auff ein volck / das vns doch nicht helffen kunde.</verse>
        <verse osisID='Lam.4.18'>Man jagte vns / das wir auff vnsern gassen nicht gehen thursten / Da kam auch vnser ende / Vnser tage sind aus / vnser ende ist komen.</verse>
        <verse osisID='Lam.4.19'>Vnser Verfolger waren schneller / denn die Adeler vnter dem Himel / Auff den Bergen haben sie vns verfolget / vnd in der Wüste auff vns gelauret.</verse>
        <verse osisID='Lam.4.20'>Der GesalbteVnser König / denn wir meineten vnser Königreich solt kein not haben vnd allen Heiden trotzen. des HERRN / der vnser Trost war / ist gefangen worden / da sie vns verstöreten / Des wir vns trösteten / wir wolten vnter seinem Schatten leben vnter den Heiden.</verse>
        <verse osisID='Lam.4.21'>JA frewe dich / vnd sey frölich du tochter Edom / die du wonest im lande Vz / Denn der Kelch wird auch vber dich komen / Du must auch truncken vnd geblösset werden.</verse>
        <verse osisID='Lam.4.22'>ABer deine missethat hat ein ende / du tochter Zion / Er wird dich nicht mehr lassen wegfüren / Aber deine missethat / du tochter Edom / wird er heimsuchen / vnd deine sunde auffdecken.</verse>
      </chapter>
      <chapter osisID='Lam.5'>
        <verse osisID='Lam.5.1'>GEdenck HERR / wie es vns gehet / Schaw vnd sihe an vnser schmach.</verse>
        <verse osisID='Lam.5.2'>Vnser Erbe ist den Frembden zu teil worden / vnd vnser Heuser den Auslendern.</verse>
        <verse osisID='Lam.5.3'>Wir sind Waisen / vnd haben keinen Vater / vnser Mütter sind wie Widwen.</verse>
        <verse osisID='Lam.5.4'>Vnser eigen wasser müssen wir vmb Gelt trincken / vnser Holtz mus man bezalet bringen lassen.</verse>
        <verse osisID='Lam.5.5'>Man treibt vns vber hals / vnd wenn wir schon müde sind / lesst man vns doch keine ruge.</verse>
        <verse osisID='Lam.5.6'>Wir haben vns müssen Egypten vnd Assur ergeben / auff das wir doch Brot sat zu essen haben.</verse>
        <verse osisID='Lam.5.7'>Vnser Veter haben gesündigt / vnd sind nicht mehr furhanden / vnd wir müssen jrer missethat entgelten.</verse>
        <verse osisID='Lam.5.8'>Knechte herrschen vber vns / vnd ist niemand / der vns von jrer hand errette.</verse>
        <verse osisID='Lam.5.9'>Wir müssen vnser brot mit fahr vnsers lebens holen / fur dem Schwert in der Wüsten.</verse>
        <verse osisID='Lam.5.10'>Vnser Haut ist verbrant / wie in eim ofen / fur dem grewlichen Hunger.</verse>
        <verse osisID='Lam.5.11'>Sie haben die Weiber zu Zion geschwecht / vnd die Jungfrawen in den stedten Juda.</verse>
        <verse osisID='Lam.5.12'>Die Fürsten sind von jnen gehenckt / vnd die person der Alten hat man nicht geehret.</verse>
        <verse osisID='Lam.5.13'>Die Jünglinge haben Mülstein müssen tragen / vnd die Knaben vber dem Holtz tragen straucheln.</verse>
        <verse osisID='Lam.5.14'>Es sitzen die Alten nicht mehr vnter dem Thor / vnd die Jünglinge treiben kein Seitenspiel mehr.</verse>
        <verse osisID='Lam.5.15'>Vnsers hertzen freude hat ein ende / Vnser reigen ist in Wehklagen verkeret.</verse>
        <verse osisID='Lam.5.16'>Die Kron vnsers Heubts / ist abgefallen / O weh / das wir so gesündigt haben.</verse>
        <verse osisID='Lam.5.17'>Darumb ist auch vnser hertz betrübt / vnd vnser Augen sind finsterDas Gesicht vergehet vns / vnd ist alles schwartz fur den augen / fur grossem jamer vnd leid. worden.</verse>
        <verse osisID='Lam.5.18'>Vmb des berges Zion willen / das er so wüst ligt / das die Füchse drüber lauffen.</verse>
        <verse osisID='Lam.5.19'>ABer du HERR / der du ewiglich bleibest / vnd dein Thron fur vnd fur /</verse>
        <verse osisID='Lam.5.20'>Warumb wiltu vnser so gar vergessen / vnd vns die lenge so gar verlassen?</verse>
        <verse osisID='Lam.5.21'>Bringe vns HERR wider zu dir / das wir wider heim komen / Vernewe vnser tage / wie vor alters.</verse>
        <verse osisID='Lam.5.22'>Denn du hast vns verworffen / vnd bis allzu seer vber vns erzürnet. - Ende der Klagelieder Jeremia.</verse>
      </chapter>
    </div></osisText>
</osis>
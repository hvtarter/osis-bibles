<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='lut.1545.LH' xml:lang='de'>
    <header>
      <revisionDesc>
        <date>2012-08-26</date>
        <p>initial OSIS 2.1.1 version</p>
      </revisionDesc>
      <work osisWork='lut.1545.LH'>
        <title>Luther 1545 (Letzte Hand)</title>
        <contributor/>
        <creator>H.J.H. (joiner194@hotmail.com)</creator>
        <creator role='encoder'>ZefToOsis 1.0.0</creator>
        <subject>Die gantze Heilige Schrifft mit den Anmerkungen des Reformators</subject>
        <date>2012-08-14</date>
        <description>"Denn man mus nicht die buchstaben inn der lateinischen sprachen fragen / wie man sol Deutsch reden / wie diese esel thun / sondern / man mus die mutter im hause / die kinder auff der gassen / den gemeinen man auff dem marckt drumb fragen / vnd den selbigen auff das maul sehen / wie sie reden / vnd darnach dolmetzschen / so verstehen sie es denn / vnd mercken / das man Deutsch mit jn(nen) redet." </description>
        <publisher>lutherbibel.net</publisher>
        <type type='OSIS'>Bible</type>
        <identifier type='OSIS'>lut.1545.LH</identifier>
        <source>http://www.lutherbibel.net</source>
        <language type='IETF'>de</language>
        <relation/>
        <coverage/>
        <rights>Umsonst habt ihrs empfangen, umsonst gebet es auch. (Matthäus 10:8) </rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Cor'>
      <chapter osisID='2Cor.1'>
        <verse osisID='2Cor.1.1'>PAulus ein Apostel Jhesu Christi / Durch den willen Gottes / vnd bruder Timotheus. DEr gemeine Gottes zu Corinthen / sampt allen Heiligen in gantz Achaia.</verse>
        <verse osisID='2Cor.1.2'>GNade sey mit euch / vnd Friede / Von Gott vnserm Vater / vnd dem HErrn Jhesu Christo.</verse>
        <verse osisID='2Cor.1.3'>GElobet sey Gott vnd der Vater vnsers HErrn Jhesu Christi / der Vater der barmhertzigkeit / vnd Gott alles Trostes /</verse>
        <verse osisID='2Cor.1.4'>der vns tröstet in alle vnserm trübsal / Das wir auch trösten können / die da sind in allerley trübsal / mit dem trost / da mit wir getröstet werden von Gott.</verse>
        <verse osisID='2Cor.1.5'>Denn gleich wie wir des leidens Christi viel haben / Also werden wir auch reichlich getröstet durch Christum.</verse>
        <verse osisID='2Cor.1.6'>Wir haben aber trübsal oder trost / so geschicht es euch zu gute. Jsts trübsal / so geschicht es euch zu trost vnd heil (Welches heil beweiset sich / so jr leidet mit gedult / der massen wie wir leiden) Jsts trost / so geschicht es euch auch zu trost vnd heil.</verse>
        <verse osisID='2Cor.1.7'>Vnd stehet vnser hoffnung feste fur euch / die weil wir wissen / das / wie jr des Leidens teilhafftig seid / so werdet jr auch des Trostes teilhafftig sein. Psal. 94.</verse>
        <verse osisID='2Cor.1.8'>DEnn wir wollen euch nicht verhalten / lieben Brüder / vnsern Trübsal / der vns in Asia widerfaren ist / da wir vber die masse beschweret waren vnd vber macht / also / das wir vns auch des Lebens erwegen /</verse>
        <verse osisID='2Cor.1.9'>vnd bey vns beschlossen hatten / wir müsten sterben. Das geschach aber darumb / Das wir vnser vertrawen nicht auff vns selbs stellen / sondern auff Gott / der die Todten aufferwecket /</verse>
        <verse osisID='2Cor.1.10'>Welcher vns von solchem Todte erlöset hat / vnd noch teglich erlöset / Vnd hoffen auff jn / er werde vns auch hinfurt erlösen /</verse>
        <verse osisID='2Cor.1.11'>durch hülffe ewer Furbit fur vns / Auff das vber vns / fur die Gabe / die vns gegeben ist / durch viel Personen / viel Dancks geschehe.</verse>
        <verse osisID='2Cor.1.12'>DEnn vnser Rhum ist der / nemlich / das zeugnis vnsers Gewissens / Das wir in einfeltigkeit vnd Göttlicher lauterkeit / nicht in fleischlicher weisheit / sondern in der gnade Gottes auff der Welt gewandelt haben / allermeist aber bey euch.</verse>
        <verse osisID='2Cor.1.13'>Denn wir schreiben euch nichts anders / denn das jr leset / vnd auch befindet. Jch hoffe aber / jr werdet vns auch bis ans ende also befinden / gleich wie jr vns zum teil befunden habt.</verse>
        <verse osisID='2Cor.1.14'>Denn wir sind ewer Rhum / gleich wie auch jr vnser Rhum seid / auff des HErrn Jhesu tag.</verse>
        <verse osisID='2Cor.1.15'>Vnd auff solch vertrawen / gedachte ich jenes mal zu euch zu komen / Auff das jr abermal eine wolthat empfienget /</verse>
        <verse osisID='2Cor.1.16'>vnd ich durch euch in Macedoniam reisete / vnd widerumb aus Macedonia zu euch keme / vnd von euch geleitet würde in Judeam.</verse>
        <verse osisID='2Cor.1.17'>HAb ich aber einer leichtfertigkeit gebrauchet / da ich solchs gedachte? Oder sind meine anschlege fleischlich? Nicht also / sondern bey mir ist ja / Ja / vnd nein ist Nein.</verse>
        <verse osisID='2Cor.1.18'>Aber O ein trewer Gott / das vnser wort an euch nicht ja vnd nein gewesen ist.</verse>
        <verse osisID='2Cor.1.19'>Denn der Son Gottes Jhesus Christus / der vnter euch durch vns geprediget ist / durch mich vnd Siluanum vnd Timotheum / der war nicht ja vnd nein / sondern es war ja in jm.</verse>
        <verse osisID='2Cor.1.20'>Denn alle Gottes verheissung sind Ja in jm / vnd sind AmenDas ist / Gewis vnd warhafftig. in jm / Gotte zu lobe / durch vns.</verse>
        <verse osisID='2Cor.1.21'>Gott ists aber / der vns befestiget sampt euch in Christum / vnd vns gesalbet</verse>
        <verse osisID='2Cor.1.22'>vnd versiegelt / vnd in vnser hertzen das Pfand / den Geist gegeben hat.</verse>
        <verse osisID='2Cor.1.23'>JCH ruffe aber Gott an zum Zeugen / auff meine Seele / das ich ewr verschonet habe / in dem / das ich nicht wider gen Corinthen komen bin.</verse>
        <verse osisID='2Cor.1.24'>Nicht das wir Herrn sein vber ewren glauben / sondern wir sind Gehülffen ewrer freude / denn jr stehet im glauben.</verse>
      </chapter>
      <chapter osisID='2Cor.2'>
        <verse osisID='2Cor.2.1'>Jch dacht aber solches bey mir / Das ich nicht aber mal in trawrigkeit zu euch keme.</verse>
        <verse osisID='2Cor.2.2'>Denn so ich euch traurig mache / Wer ist / der mich frölich mache / On der da von mir betrübet wird?</verse>
        <verse osisID='2Cor.2.3'>Vnd das selbige habe ich euch geschrieben / Das ich nicht / wenn ich keme / traurig sein müste / vber welchen ich mich billich sol frewen / Sintemal ich mich des zu euch allen versehe / Das meine freude / ewr aller freude sey.</verse>
        <verse osisID='2Cor.2.4'>Denn ich schreib euch in grosser trübsal vnd angst des hertzen / mit viel threnen / Nicht das jr solt betrübet werden / sondern auff das jr die Liebe erkennetet / welche ich habe / sonderlich zu euch.</verse>
        <verse osisID='2Cor.2.5'>SO aber jemand ein Betrübnis hat angericht / Der hat nicht michDas ist / Er hat mich nicht vber euch betrübet / son dern euch / Denn was ich betrübet gewest bin / das ist nicht vmb meinen willen / sondern vmb ewer willen geschehen. betrübet / on zum teil / auff das ich nicht euch alle beschwere.</verse>
        <verse osisID='2Cor.2.6'>Es ist aber gnugHie redet er von dem / den er droben in der 1. Epist. Ca. 5. straffet / vnd dem Teufel wolt geben / Befilhet / man sol jn wider annemen / nach der geschehen straffe.  / das der selbige von vielen also gestraffet ist /</verse>
        <verse osisID='2Cor.2.7'>Das jr nu fort jm deste mehr vergebet vnd tröstet / Auff das er nicht in allzu grosser traurigkeit versincke.</verse>
        <verse osisID='2Cor.2.8'>Darumb ermane ich euch / das jr die Liebe an jm beweiset.</verse>
        <verse osisID='2Cor.2.9'>Denn darumb habe ich euch auch geschrieben / Das ich erkennete / ob jr rechtschaffen seid / gehorsam zu sein in allen stücken.</verse>
        <verse osisID='2Cor.2.10'>Welchem aber jr etwas vergebet / dem vergebe ich auch. Denn auch ich / so ich etwas vergebe jemande / das vergebe ich vmb ewren willen an Christus stat /</verse>
        <verse osisID='2Cor.2.11'>Auff das wir nicht vberforteilet werden vom Satan / Denn vns ist nicht vnbewust / was er im sinn hat. 1. Cor. 5.</verse>
        <verse osisID='2Cor.2.12'>DA ich aber gen Troada kam / zu predigen das Euangelium Christi / vnd mir eine Thür auffgethan war / in dem HErrn /</verse>
        <verse osisID='2Cor.2.13'>hatte ich keine ruge in meinem Geist / da ich Titum meinen bruder nicht fand / Sondern ich macht meinen abschied mit jnen / vnd fuhr aus in Macedoniam.</verse>
        <verse osisID='2Cor.2.14'>Aber Gott sey gedancket / der vns allezeit Sieg gibt in Christo / vnd offenbaret den geruch seiner Erkentnis / durch vns / an allen Orten.</verse>
        <verse osisID='2Cor.2.15'>Denn wir sind Gotte ein guter geruch Christi / beide vnter denen die selig werden / vnd vnter denen die verloren werden /</verse>
        <verse osisID='2Cor.2.16'>Diesen ein geruch des tods zum tode / Jenen aber ein geruch des lebens zum leben. Vnd wer ist hie zu tüchtig?</verse>
        <verse osisID='2Cor.2.17'>Denn wir sind nicht / wie etlicher viel / die das wort Gottes verfelschenVmb des Bauchs vnd Geitzs willen wie ein Kretzmer den wein felschet.  / Sondern als aus lauterkeit / vnd als aus Gott fur Gott / reden wir in Christo.</verse>
      </chapter>
      <chapter osisID='2Cor.3'>
        <verse osisID='2Cor.3.1'>HEben wir denn abermal an / vns selbs zu preisen? Oder bedürffen wir / wie etliche / der Lobebrieue an euch / oder Lobebrieue von euch?</verse>
        <verse osisID='2Cor.3.2'>Jr seid vnser Brieff in vnser Hertz geschrieben / der erkand vnd gelesen wird von allen Menschen /</verse>
        <verse osisID='2Cor.3.3'>die jr offenbar worden seid / das jr ein brieff Christi seid / durchs Predigampt zubereitet / vnd durch vns geschrieben / Nicht mit tinten / sondern mit dem Geist des lebendigen Gottes / Nicht in steinern Taffeln / sondern in fleischern Taffeln des hertzen.</verse>
        <verse osisID='2Cor.3.4'>Ein solch vertrawenDas wir euch zum Brieue bereitet haben. aber haben wir durch Christum zu Gott /</verse>
        <verse osisID='2Cor.3.5'>Nicht das wir tüchtig sind von vns selber / etwas zu dencken / als von vns selber / Sondern das wir tüchtig sind / ist von Gott /</verse>
        <verse osisID='2Cor.3.6'>welcher auch vns tüchtig gemacht hat / das Ampt zu füren des newen Testaments / Nicht des BuchstabensBuchstaben leren ist / das blos Gesetz vnd werck leren / on der gnade Gottes erkentnis da durch wird alles verdampt / vnd des Todes schüldig erkand / was der Mensch ist vnd thut / Denn er kan on Gottes gnade nichts gutes thun.  / sondern des Geistes. Denn der Buchstaben tödtet / Aber der GeistGeist leren ist / die gnade on Gesetz vnd verdienst leren / dadurch wird der Mensch lebendig vnd selig. machet lebendig.</verse>
        <verse osisID='2Cor.3.7'>SO aber das Ampt / das durch die Buchstaben tödtet / vnd in die Steine ist gebildet / Klarheit hatte / also / das die kinder Jsrael nicht kundten ansehen das angesichte Mosi / vmb der klarheit willen seines angesichtes / die doch auffhöret /</verse>
        <verse osisID='2Cor.3.8'>Wie solte nicht viel mehr das Ampt / das den Geist gibt / Klarheit haben?</verse>
        <verse osisID='2Cor.3.9'>Denn so das Ampt / das die Verdamnis prediget / klarheit hat / viel mehr hat das Ampt das die Gerechtigkeit prediget / vberschwengliche klarheit.</verse>
        <verse osisID='2Cor.3.10'>Denn auch jenes teil / das verkleret war / ist nicht fur klarheit zu achten / Gegen dieser vberschwenglichen klarheit.</verse>
        <verse osisID='2Cor.3.11'>Denn so das klarheit hatte / das da auffhöret / Viel mehr wird das klarheit haben / das da bleibet. Exod. 34.</verse>
        <verse osisID='2Cor.3.12'>DJeweil wir nu solche hoffnung haben / brauchen wir grosser Freidigkeit /</verse>
        <verse osisID='2Cor.3.13'>vnd thun nicht wie Moses / der die Deckedie decke Mosi ist / den buchstaben vnd seine lere nicht erkennen. Das auffgedeckt Angesichte des HErrn / ist klar erkentnis der gnaden vnd des geists der vns frey machet vom Gesetz / buchstaben vnd seinen wercken / das jre klarheit vnd werck müssen auffhören. fur sein Angesichte hieng / das die kinder Jsrael nicht ansehen kundten das ende des / der auffhöret /</verse>
        <verse osisID='2Cor.3.14'>sondern jre sinne sind verstocket. Denn bis auff den heutigen tag bleibet die selige Decke vnauffgedecket / vber dem alten Testament / wenn sie es lesen / welche in Christo auffhöret.</verse>
        <verse osisID='2Cor.3.15'>Aber bis auff den heutigen tag / wenn Moses gelesen wird / henget die Decke fur jrem hertzen.</verse>
        <verse osisID='2Cor.3.16'>Wenn esDas hertz. aber sich bekerete zu dem HErrn / so würde die Decke abgethan /</verse>
        <verse osisID='2Cor.3.17'>Denn der HErr ist der Geist / Wo aber der Geist des HErrn ist / da ist die freiheit.</verse>
        <verse osisID='2Cor.3.18'>Nu aber spiegeltWie der spiegel ein bilde fehet / Also fehet vnser hertz die erkentnis Christi. sich in vns allen des HErrn klarheit / mit auffgedecktem Angesichte / vnd wir werden verkleret in dasselbige Bilde / von einer klarheit zu der andern / als vom Geist des HErrn.</verse>
      </chapter>
      <chapter osisID='2Cor.4'>
        <verse osisID='2Cor.4.1'>DArumb / dieweil wir ein solch Ampt haben / nach dem vns barmhertzigkeit widerfaren ist / So werden wir nicht müde /</verse>
        <verse osisID='2Cor.4.2'>sondern meiden auch heimliche SchandeEr sticht die falschen Apostel / welche eusserlich schön gleissen / Aber inwendig sind sie vol vnflats / Matth. 23  / vnd gehen nicht mit schalckheit vmb / felschen auch nicht Gottes wort / Sondern mit offenbarung der warheit / vnd beweisen vns wol gegen aller Menschen gewissen / fur Gott.</verse>
        <verse osisID='2Cor.4.3'>JSt nu vnser Euangelium verdeckt / So ists in denen / die verloren werden / verdeckt /</verse>
        <verse osisID='2Cor.4.4'>bey welchen der GottDer Teufel ist der welt Fürst vnd Gott / denn sie dienet jm / vnd ist vnter jm. dieser welt der vngleubigen sinn verblendet hat / das sie nicht sehen das helle Liecht des Euangelij von der klarheit Christi / welcher ist das Ebenbilde Gottes.</verse>
        <verse osisID='2Cor.4.5'>Denn wir predigen nicht vns selbs sondern Jhesum Christ / Das er sey der HErr / Wir aber ewre Knechte vmb Jhesus willen.</verse>
        <verse osisID='2Cor.4.6'>Denn Gott / der da hies das Liecht aus der finsternis erfur leuchten / Der hat einen hellen schein in vnser hertzen gegeben / das durch vns entstundeDas ist / Wir sollen leuchten vnd predigen / wie man Gottes gnade erkennen sol / in Christo vns erzeiget. Andere mügen werck vnd gesetz leuchten etc. die erleuchtung von der erkenntnis der klarheit Gottes / in dem angesichteErkenntnis Christi nicht das angesichte Mosi / welches ist erkentnis des Gesetzes. Denn durch Christum erkennen wir Gott / Joh. 6 Jhesu Christi. Col. 1; Ebre. 1; Gen. 1.</verse>
        <verse osisID='2Cor.4.7'>WJr haben aber solchen Schatz in jrdischen Gefessen / auff das die vberschwengliche krafft / sey Gottes / vnd nicht von vns.</verse>
        <verse osisID='2Cor.4.8'>Wir haben allenthalben trübsal / Aber wir engsten vns nicht. Vns ist bange / Aber wir verzagen nicht.</verse>
        <verse osisID='2Cor.4.9'>Wir leiden verfolgung / Aber wir werden nicht verlassen. Wir werden vntergedrückt / Aber wir komen nicht vmb.</verse>
        <verse osisID='2Cor.4.10'>Vnd tragen vmb alle zeit das sterben des HErrn Jhesum hat aufferweckt / wird vns auch das Leben des HErrn Jhesu an vnserm Leibe offenbar werde.</verse>
        <verse osisID='2Cor.4.11'>DEnn wir / die wir leben / werden jmerdar in den Tod gegeben / vmb Jhesus willen / Auff das auch das Leben Jhesu offenbar werde an vnserm sterblichen fleische.</verse>
        <verse osisID='2Cor.4.12'>Darumb so ist nu der Tod mechtig in vns / Aber das Leben in euch.</verse>
        <verse osisID='2Cor.4.13'>Dieweil wir aber denselbigen Geist des glaubens haben / nach dem geschrieben stehet / Jch gleube / darumb rede ich. So gleuben wir auch / darumb so reden wir auch /</verse>
        <verse osisID='2Cor.4.14'>vnd wissen / Das der / so den HErrn Jhesum hat aufferweckt / wird vns auch aufferwecken / durch Jhesum / vnd wird vns darstellen sampt euch.</verse>
        <verse osisID='2Cor.4.15'>Denn es geschicht alles vmb ewern willen / Auff das die vberschwengliche gnade / durch vieler dancksagen / Gott reichlich preise. Psal. 116.</verse>
        <verse osisID='2Cor.4.16'>DArumb werden wir nicht müde / sondern ob vnser eusserlicher Mensch verweset / So wird doch der innerliche von tage zu tage vernewert.</verse>
        <verse osisID='2Cor.4.17'>Denn vnser Trübsal / die zeitlich vnd leichte ist / schaffet eine ewige vnd vber alle mas wichtige Herrligkeit /</verse>
        <verse osisID='2Cor.4.18'>vns / die wir nicht sehen auff das sichtbare / sondern auff das vnsichtbare. Denn was sichtbar ist / das ist zeitlich / Was aber vnsichtbar ist / das ist ewig.</verse>
      </chapter>
      <chapter osisID='2Cor.5'>
        <verse osisID='2Cor.5.1'>WJr wissen aber / so vnser jrdisch Haus dieser Hütten zubrochen wird / das wir einen Baw haben von Gott erbawet / ein Haus / nicht mit henden gemacht / das ewig ist im Himel.</verse>
        <verse osisID='2Cor.5.2'>Vnd vber demselbigen sehnen wir vns auch / nach vnser Behausung / die vom Himel ist / Vnd vns verlanget / das wir da mit vberkleidet werden /</verse>
        <verse osisID='2Cor.5.3'>So doch wo wir bekleidet / vnd nicht blos erfunden werden.</verse>
        <verse osisID='2Cor.5.4'>Denn dieweil wir in der Hütten sind / sehnen wir vns vnd sind beschweret / Sintemal wir wolten lieber nicht entkleidet / sondern vberkleidet werden / Auff das das sterbliche würde verschlungen von dem Leben.</verse>
        <verse osisID='2Cor.5.5'>Der vns aber zu demselbigen bereitet / das ist Gott / der vns das pfand / den Geist / gegeben hat.</verse>
        <verse osisID='2Cor.5.6'>WJr sind aber getrost alle zeit / vnd wissen / das / dieweil wir im Leibe wonen / so wallen wir dem HErrn /</verse>
        <verse osisID='2Cor.5.7'>Denn wir wandeln im glauben / vnd nicht im schawen.</verse>
        <verse osisID='2Cor.5.8'>Wir sind aber getrost / vnd haben viel mehr lust ausser dem Leibe zu wallen / vnd da heimen zu sein bey dem HErrn.</verse>
        <verse osisID='2Cor.5.9'>Darumb vleissigen wir vns auch / wir sind da heim oder wallen / das wir jm wolgefallen.</verse>
        <verse osisID='2Cor.5.10'>Denn wir müssen alle offenbar werden fur dem richtstuel Christi / Auff das ein jglicher empfahe nach dem er gehandelt hat / bey Leibes leben / es sey gut oder böse.</verse>
        <verse osisID='2Cor.5.11'>DJeweil wir denn wissen / das der HErr zu fürchten ist / faren wir schonDas ist / wir Tyrannisieren noch treiben die Leute nicht mit bannen vnd ander freuelen Regimenten / denn wir fürchten Gott. Sondern leren sie seuberlich / das wir niemand auffstützig machen. mit den Leuten / aber Gott sind wir offenbar. Jch hoffe aber / das wir auch in ewrem Gewissen offenbar sind.</verse>
        <verse osisID='2Cor.5.12'>Das wir vns nicht abermal loben / sondern euch eine vrsache geben zu rhümen von vns / Auff das jr habt zu rhümen wider die / so sich nach dem ansehen rhümen / vnd nicht nach dem hertzen.</verse>
        <verse osisID='2Cor.5.13'>Denn thun wir zu vielDas ist / Ob wir gleich scharff mit den Leuten faren so dienen wir doch Gott dran. Thun wir aber seuberlich vnd messig mit jnen / so thun wirs den Leuten zu dienst / das allenthalben recht vnd wol gethan ist. / so thun wirs Gotte / Sind wir messig / so sind wir euch messig.</verse>
        <verse osisID='2Cor.5.14'>Denn die liebe Christi dringet vns also / Sintemal wir halten / das so einer fur alle gestorben ist / so sind sie alle gestorben /</verse>
        <verse osisID='2Cor.5.15'>Vnd er ist darumb fur sie alle gestorben / Auff das die / so da leben / hin fort nicht jnen selbs leben / sondern dem / der fur sie gestorben vnd aufferstanden ist.</verse>
        <verse osisID='2Cor.5.16'>DArumb von nu an / kennen wir niemand nach dem FleischChristum nicht mehr erkennen nach dem Fleisch / ist nichts fleischlich am jm suchen / oder gewarten / wie die Jünger theten fur dem leiden / Sondern an seinem wort begnügen / darinnen sie eitel geistlich vnd ewiges Gut haben. . Vnd ob wir auch Christum gekand haben nach dem fleisch / so kennen wir jn doch jtzt nicht mehr.</verse>
        <verse osisID='2Cor.5.17'>Darumb ist jemand in Christo / so ist er eine newe Creatur / Das alte ist vergangen / sihe / es ist alles new worden.</verse>
        <verse osisID='2Cor.5.18'>Aber das alles von Gott / der vns mit jm selber versönet hat / durch Jhesum Christ / vnd das ampt gegeben / das die Versönung prediget.</verse>
        <verse osisID='2Cor.5.19'>Denn Gott war in Christo / vnd versönet die Welt mit jm selber / vnd rechnet jnen jre sünde nicht zu / vnd hat vnter vns auff gerichtet das Wort von der versönung. Gal. 6.</verse>
        <verse osisID='2Cor.5.20'>So sind wir nu Botschafften an Christus stat / Denn Gott vermanet durch vns. So bitten wir nu an Christus stat / Lasset euch versönen mit Gott /</verse>
        <verse osisID='2Cor.5.21'>Denn er hat denen / der von keiner sünde wuste / fur Vns zur sünde gemacht / Auff das wir würden in Jm die Gerechtigkeit / die fur Gott gilt.</verse>
      </chapter>
      <chapter osisID='2Cor.6'>
        <verse osisID='2Cor.6.1'>WJR ermanen aber euch als Mithelffer / das jr nicht vergeblich die gnade Gottes empfahet.</verse>
        <verse osisID='2Cor.6.2'>Denn er spricht / Jch habe dich in der angenemen zeit erhöret / vnd habe dir am tage des Heils geholffen. Sehet / jtzt ist die angeneme zeit / jtzt ist der tag des Heils.</verse>
        <verse osisID='2Cor.6.3'>Lasset vns aber niemand jrgent eine Ergernis geben / Auff das vnser Ampt nicht verlestert werde /</verse>
        <verse osisID='2Cor.6.4'>Sondern in allen dingen lasset vns beweisen / als die diener Gottes. JN grosser gedult / in trübsaln / in nöten / in engstenAus der vorigen Epistel waren die Corinther erschreckt / vnd hermeten sich / das sie den Apostel beleidiget hatten. Nu tröstet er sie / vnd spricht / Sein hertz vnd mund sey frölich vnd ausgebreitet / Darumb sollen sie sich nicht engsten noch hermen / als sey er vber sie vnlustig. Das sie sich aber drob hermen sey an jm kein vrsach / sondern als frome Kinder hermen sie sich / aus gutem hertzen / da es auch nicht not ist.  /</verse>
        <verse osisID='2Cor.6.5'>in schlegen / in gefengnissen / in auffrhuren / in erbeit / in wachen / in fasten /</verse>
        <verse osisID='2Cor.6.6'>in keuscheit / in erkentnis / in langmut / in freundligkeit / in dem heiligen Geist / in vngeferbeter liebe /</verse>
        <verse osisID='2Cor.6.7'>in dem wort der warheit / in der krafft Gottes / durch waffen der Gerechtigkeit / zur rechten vnd zur lincken /</verse>
        <verse osisID='2Cor.6.8'>durch ehre vnd schande / durch böse gerüchte / vnd gute gerüchte. Als die verfürer / vnd doch warhafftig.</verse>
        <verse osisID='2Cor.6.9'>Als die vnbekandten / vnd doch bekand. Als die sterbenden / vnd sihe / wir leben. Als die gezüchtigeten / vnd doch nicht ertödtet.</verse>
        <verse osisID='2Cor.6.10'>Als die traurigen / aber alle zeit frölich. Als die armen aber die doch viel reich machen. Als die nichts inne haben / vnd doch alles haben.</verse>
        <verse osisID='2Cor.6.11'>OJr Corinther / vnser Mund hat sich zu euch auffgethan / vnser Hertz ist getrost.</verse>
        <verse osisID='2Cor.6.12'>Vnsert halben dürfft jr euch nicht engsten / Das jr euch aber engstet / das thut jr aus hertzlicher meinung.</verse>
        <verse osisID='2Cor.6.13'>Jch rede mit euch / als mit meinen Kindern / das jr euch auch also gegen mir stellet / vnd seiet auch getrost.</verse>
        <verse osisID='2Cor.6.14'>ZJehet nicht am frembden Joch mit den vngleubigen. Denn was hat die Gerechtigkeit fur genies mit der Vngerechtigkeit? Was hat das Liecht fur gemeinschafft mit dem Finsternis?</verse>
        <verse osisID='2Cor.6.15'>Wie stimpt Christus mit Belial? Oder was fur ein teil hat der Gleubige mit dem Vngleubigen?</verse>
        <verse osisID='2Cor.6.16'>Was hat der Tempel Gottes fur ein gleiche mit dem Götzen? Jr aber seid der Tempel des lebendigen Gottes / wie denn Gott spricht / Jch wil in jnen wonen / vnd in jnen wandeln / vnd wil jr Gott sein / vnd sie sollen mein Volck sein.</verse>
        <verse osisID='2Cor.6.17'>Darumb gehet aus von jnen vnd sondert euch abe / spricht der HERR / vnd rüret kein vnreines an / So wil ich euch annemen /</verse>
        <verse osisID='2Cor.6.18'>vnd ewer Vater sein / vnd jr solt meine Söne vnd Töchter sein / spricht der allmechtige HERR. Leu. 26; Jesa. 52.</verse>
      </chapter>
      <chapter osisID='2Cor.7'>
        <verse osisID='2Cor.7.1'>DJeweil wir nu solche Verheissung haben / meine Liebesten / So lasset vns von aller befleckung des fleischs vnd des geistesDas ist der lere vnd glaubens befleckung / wie die falschen Apostel lereten. vns reinigen vnd fort faren mit der Heiligung / in der furcht Gottes.</verse>
        <verse osisID='2Cor.7.2'>Fasset vns / wir haben niemand leid gethan / wir haben niemand verletzt / wir haben niemand verforteilet.</verse>
        <verse osisID='2Cor.7.3'>Nicht sage ich solches / euch zu verdamnen / Denn ich habe droben zuuor gesagt / das jr in vnserm hertzen seid / mit zu sterben vnd mit zu leben.</verse>
        <verse osisID='2Cor.7.4'>Jch rede mit grosser freidigkeit zu euch / Jch rhüme viel von euch / Jch bin erfüllet mit trost / Jch bin vberschwenglich in freuden / in alle vnserm trübsal.</verse>
        <verse osisID='2Cor.7.5'>DEnn da wir in Macedoniam kamen / hatte vnser Fleisch keine ruge / sondern allenthalben waren wir in trübsal / Auswendig streit / inwendig furcht.</verse>
        <verse osisID='2Cor.7.6'>Aber Gott der die geringen tröstet / der tröstet vns durch die zukunfft Titi.</verse>
        <verse osisID='2Cor.7.7'>Nicht allein aber durch seine zukunfft / sondern auch durch den trost / damit er getröstet war an euch / vnd verkündiget vns ewer verlangen / ewer weinen / ewern eiuer vmb mich / also / das ich mich noch mehr frewete.</verse>
        <verse osisID='2Cor.7.8'>DEnn das ich euch durch den Brieff hab trawrig gemacht / rewet mich nicht. Vnd obs mich rewete / so ich aber sehe / das der Brieff vieleicht eine weile euch betrübt hat /</verse>
        <verse osisID='2Cor.7.9'>so frewe ich mich doch nu / Nicht dauon / das jr seid betrübt worden / sondern das jr betrübt seid worden zur rewe. Denn jr seid göttlich betrübet worden / das jr von vns ja keinen schaden jrgent inne nemet.</verse>
        <verse osisID='2Cor.7.10'>Denn die göttliche trawrigkeit wircket zur seligkeit eine Rewe / die niemand gerewet / Die trawrigkeit aber der welt wircket den tod.</verse>
        <verse osisID='2Cor.7.11'>SJhe / Dasselbige das jr göttlich seid betrübet worden / welchen vleis hat es in euch gewircket / da zu verantwortung / zorn / furcht / verlangen / eiuer / rache. Jr habt euch beweiset in allen stücken / das jr rein seid an der that.</verse>
        <verse osisID='2Cor.7.12'>Darumb ob ich euch geschrieben habe / so ists doch nicht geschehen vmb des willen / der beleidiget hat / auch nicht vmb des willen / der beleidiget ist / Sondern vmb des willen / das ewer vleis gegen vns offenbar würde bey euch / fur Gott.</verse>
        <verse osisID='2Cor.7.13'>DErhalben sind wir getröstet worden / das jr getröstet seid. Vberschwenglicher aber haben wir vns noch mehr gefrewet / vber der freude Titi / Denn sein Geist ist erquicket an euch allen.</verse>
        <verse osisID='2Cor.7.14'>Denn was ich fur jm von euch gerhümet habe bin ich nicht zuschanden worden / Sondern gleich wie alles war ist / das ich mit euch geredt habe / Also ist auch vnser rhum bey Tito war worden.</verse>
        <verse osisID='2Cor.7.15'>Vnd er ist vber aus hertzlich wol an euch / wenn er gedencket an ewer aller gehorsam / wie jr jn mit furcht vnd zittern habt auffgenomen.</verse>
        <verse osisID='2Cor.7.16'>Jch frewe mich / das ich mich zu euch alles versehenJch kans mit euch nicht verderben. thar.</verse>
      </chapter>
      <chapter osisID='2Cor.8'>
        <verse osisID='2Cor.8.1'>JCH thu euch kund / lieben Brüder / die gnade Gottes / die in den gemeinen in Macedonia gegeben ist /</verse>
        <verse osisID='2Cor.8.2'>Denn jre freude war da vberschwenglich / da sie durch viel trübsal beweret wurden / Vnd wie wol sie seer Arm waren / haben sie doch reichlich gegeben in aller einfeltigkeit.</verse>
        <verse osisID='2Cor.8.3'>Denn nach allem vermügen (das zeuge ich) vnd vber vermügen / waren sie selbs willig /</verse>
        <verse osisID='2Cor.8.4'>vnd fleheten vns mit vielem ermanen / das wir auffnemen die Wolthat vnd gemeinschafft der Handreichung / die da geschicht den Heiligen /</verse>
        <verse osisID='2Cor.8.5'>Vnd nicht wie wir hoffeten / sondern ergaben sich selbs / zu erst dem HErrn / vnd darnach vns / durch den willen Gottes /</verse>
        <verse osisID='2Cor.8.6'>Das wir musten Titum ermanen / auff das er / wie er zuuor hatte angefangen / also auch vnter euch solche Wolthat ausrichtet.</verse>
        <verse osisID='2Cor.8.7'>Aber gleich wie jr in allen stücken reich seid / im glauben vnd im wort / vnd in der erkentnis / vnd in allerley vleis / vnd in ewer liebe zu vns / Also schaffet / das jr auch in dieser Wolthat reich seid.</verse>
        <verse osisID='2Cor.8.8'>Nicht sage ich / das ich etwas gebiete / Sondern dieweil andere so vleissig sind / versuche ich auch ewre Liebe / ob sie rechter art sey.</verse>
        <verse osisID='2Cor.8.9'>Denn jr wisset die gnade vnsers HErrn Jhesu Christi / das / ob er wol reich ist / ward er doch Arm vmb ewren willen / Auff das jr durch sein Armut Reich würdet.</verse>
        <verse osisID='2Cor.8.10'>VND mein wolmeinen hierinnen gebe ich / Denn solches ist euch nützlich / die jr angefangenJr seid die Ersten gewesen / die es wolten vnd auch thaten. habt fur dem jare her / nicht alleine das thun / sondern auch das wollen.</verse>
        <verse osisID='2Cor.8.11'>Nu aber volbringet auch das thun / Auff das / gleich wie da ist ein geneiget gemüte zu wollen / so sey auch da ein geneiget gemüte zu thun / von dem das jr habt.</verse>
        <verse osisID='2Cor.8.12'>Denn so einer willig ist / so ist er angeneme / nach dem er hat / nicht nach dem er nicht hat.</verse>
        <verse osisID='2Cor.8.13'>Nicht geschicht das der meinung / Das die andern ruge haben / vnd jr trübsal / sondern das es gleich sey.</verse>
        <verse osisID='2Cor.8.14'>So diene ewer vberflus jrem mangel / diese (thewer) zeit lang / Auff das auch jrer vberschwang hernach diene ewrem mangel / Vnd geschehe das gleich ist /</verse>
        <verse osisID='2Cor.8.15'>wie geschrieben stehet / Der viel samlet / hatte nicht vberflus / Vnd der wenig samlet / hatte nicht mangel. Exod. 16.</verse>
        <verse osisID='2Cor.8.16'>GOtt sey aber danck / der solchen vleis an euch gegeben hat / in das hertz Titi /</verse>
        <verse osisID='2Cor.8.17'>Denn er nam zwar die ermanung an / Aber diewel er so seer vleissig war / ist er von jm selber zu euch gereiset?</verse>
        <verse osisID='2Cor.8.18'>Wir haben aber einen Bruder mit jm gesand / der das lob hat am Euangelio / durch alle Gemeinen.</verse>
        <verse osisID='2Cor.8.19'>Nicht allein aber das / sondern er ist auch verordnet von den Gemeinen / zum Geferten vnser fart / in dieser Wolthat / welche durch vns ausgericht wird / dem HErrn zu ehren / vnd (zum preis) ewers guten willens.</verse>
        <verse osisID='2Cor.8.20'>Vnd verhüten das / das vns nicht jemand vbel nachreden muge / solcher reichen Stewre halben / die durch vns ausgericht wird /</verse>
        <verse osisID='2Cor.8.21'>Vnd sehen drauff / das es redlich zugehe / Nicht alleine fur dem HErrn / sondern auch fur den Menschen.</verse>
        <verse osisID='2Cor.8.22'>AVch haben wir mit jm gesand vnsern Bruder / den wir offt gespüret haben in vielen stücken / das er vleissig sey / nu aber viel vleissiger.</verse>
        <verse osisID='2Cor.8.23'>Vnd wir sind grosser zuuersicht zu euch / es sey Titus halben (welcher mein Geselle vnd Gehülffe vnter euch ist) Oder vnser Brüder halben (welche Apostel sind der Gemeinen / vnd eine ehre Christi)</verse>
        <verse osisID='2Cor.8.24'>Erzeiget nu die beweisung ewer Liebe vnd vnsers rhumes von euch / an diesen / auch öffentlich fur den Gemeinen.</verse>
      </chapter>
      <chapter osisID='2Cor.9'>
        <verse osisID='2Cor.9.1'>DEnn von solcher Stewre / die den Heiligen geschicht / ist mir nicht not euch zu schreiben.</verse>
        <verse osisID='2Cor.9.2'>Denn ich weis ewren guten willen / dauon ich rhüme bey den aus Macedonia (vnd sage) Achaia ist vor dem jar bereit gewesen / Vnd ewer Exempel hat viel gereitzet.</verse>
        <verse osisID='2Cor.9.3'>Jch hab aber diese Brüder darumb gesand / das nicht vnser Rhum von euch zu nichte würde / in dem stücke / Vnd das jr bereitet seid / gleich wie ich von euch gesagt habe.</verse>
        <verse osisID='2Cor.9.4'>Auff das nicht / so die aus Macedonia mit mir kemen / vnd euch vnbereit fünden / wir (wil nicht sagen jr) zu schanden würden / mit solchem rhümen.</verse>
        <verse osisID='2Cor.9.5'>JCh habe es aber fur nötig angesehen / die Brüder zu ermanen / das sie zu vor anzögen zu euch / zuuerfertigen diesen zuuor verheissenen Segen / das er bereitet sey / Also / das es sey ein Segen / vnd nicht ein GeitzDas ist / kargheit vnd wenig geben..</verse>
        <verse osisID='2Cor.9.6'>Jch meine aber das / Wer da kerglich seet / der wird auch kerglich erndten / vnd wer da seet im Segen / der wird auch erndten im Segen.</verse>
        <verse osisID='2Cor.9.7'>Ein jglicher nach seinem wilkör / nicht mit vnwillen oder aus zwang / Denn einen frölichen Geber hat Gott lieb.</verse>
        <verse osisID='2Cor.9.8'>GOtt aber kan machen / das allerley gnade vnter euch reichlich sey / das jr in allen dingen volle genüge habt / vnd reich seid zu allerley guten wercken /</verse>
        <verse osisID='2Cor.9.9'>Wie geschrieben stehet / Er hat ausgestrewet vnd gegeben den Armen / Seine Gerechtigkeit bleibet in ewigkeit</verse>
        <verse osisID='2Cor.9.10'>(Der aber samen reichet dem Seeman / Der wird je auch das Brot reichen zur speise / vnd wird vermehren ewren Samen / vnd wachsen lassen / das gewechse ewer gerechtigkeit)</verse>
        <verse osisID='2Cor.9.11'>das jr reich seid in allen dingen / mit aller einfeltigkeitDas die wolthat nicht vmb geniesses / lohns oder ehre willen / sondern aus blosser freier liebe vnd lust geschicht.  / welche wircket durch vns dancksagung Gotte. Psal. 112.</verse>
        <verse osisID='2Cor.9.12'>DEnn die handreichung dieser Stewre erfüllet nicht allein den mangel der Heiligen / Sondern ist auch vberschwenglich darinne / das viele Gotte dancken / fur diesen vnsern trewen Dienst /</verse>
        <verse osisID='2Cor.9.13'>vnd preisen Gott / vber ewrem vnterthenigen bekentnis des Euangelij Christi / vnd vber ewer einfeltigen Stewre an sie vnd an alle /</verse>
        <verse osisID='2Cor.9.14'>vnd vber jrem Gebet fur euch / Welche verlanget nach euch / vmb der vberschwenglichen gnade Gottes willen in euch.</verse>
        <verse osisID='2Cor.9.15'>Gott aber sey danck / fur seine vnaussprechliche Gabe.</verse>
      </chapter>
      <chapter osisID='2Cor.10'>
        <verse osisID='2Cor.10.1'>JCH aber Paulus / ermane euch / durch die sanfftmütigkeit vnd lindigkeit Christi / der ich gegenwertig vnter euch geringe bin / im abwescn aber bin ich thürstig gegen euch.</verse>
        <verse osisID='2Cor.10.2'>Jch bitte aber / das mir nicht not sey / gegenwertig thürstig zu handeln / vnd der künheit zu brauchen / die man mir zumisset / gegen etliche / die vns schetzen / als wandelten wir fleischlicher weise.</verse>
        <verse osisID='2Cor.10.3'>Denn ob wir wol im Fleisch wandeln / so streitten wir doch nicht fleischlicher weise.</verse>
        <verse osisID='2Cor.10.4'>Denn die waffen vnser Ritterschafft sind nicht fleischlich / sondern mechtig fur Gott / zu verstören die Befestungen /</verse>
        <verse osisID='2Cor.10.5'>da mit wir verstören die Anschlege / vnd alle Höhe / die sich erhebet wider das erkentnis Gottes / vnd nemen gefangen alle Vernunfft / vnter den gehorsam Christi /</verse>
        <verse osisID='2Cor.10.6'>Vnd sind bereit zu rechen allen vngehorsam / wenn ewer gehorsam erfüllet ist.</verse>
        <verse osisID='2Cor.10.7'>Richtet jr nach dem ansehen? VErlesset sich jemand darauff / das er Christum angehöre / Der dencke solches auch widerumb bey jm / das / gleich wie er Christum angehöret / also gehören wir auch Christum an.</verse>
        <verse osisID='2Cor.10.8'>Vnd so ich auch etwas weiter mich rhümete von vnser Gewalt / welche vns der HErr gegeben hat / euch zu bessern / vnd nicht zu verderben / wolte ich nicht zu schanden werden.</verse>
        <verse osisID='2Cor.10.9'>(Das sage ich aber) Das jr nicht euch düncken lasset / als hette ich euch wolt schrecken mit Brieuen.</verse>
        <verse osisID='2Cor.10.10'>Denn die Brieue (sprechen sie) sind schwere vnd starck / Aber die gegenwertigkeit des Leibes ist schwach / vnd die Rede verachtlich.</verse>
        <verse osisID='2Cor.10.11'>Wer ein solcher ist / Der dencke das / wie wir sind mit worten in den Brieuen im abwesen / So thüren wir auch wol sein mit der that gegenwertig. Jnf. 13.</verse>
        <verse osisID='2Cor.10.12'>DEnn wir thüren vns nicht vnter die rechen oder zelen / so sich selbs loben. Aber dieweil sie sich bey sich selbs messen / vnd halten allein von sich selbs / verstehen sie nichts.</verse>
        <verse osisID='2Cor.10.13'>Wir aber rhümen vns nicht vber das ziel / sondern nur nach dem ziel der Regel / da mit vns Gott abgemessen hat das ziel / zu gelangen auch bis an euch.</verse>
        <verse osisID='2Cor.10.14'>Denn wir farenWir wolten vns nicht zu weit rhümen / wo wir nicht bis an euch komen weren / Wie jene thun / vnd rühmen sich frembder erbeit / die vnser ist. nicht zu weit / als hetten wir nicht gelanget bis an euch / Denn wir sind je bis auch zu euch komen mit dem Euangelio Christi /</verse>
        <verse osisID='2Cor.10.15'>vnd rhümen vns nicht vbers ziel in frembder erbeit. Vnd haben hoffnung / wenn nu ewer glaube in euch gewechset / das wir vnser Regel nach / wollen weiter komen /</verse>
        <verse osisID='2Cor.10.16'>vnd das Euangelium auch predigen / denen / die jenseid euch wonen / vnd vns nicht rhümen in dem / das mit frembder Regel bereitet ist.</verse>
        <verse osisID='2Cor.10.17'>WER sich aber rhümet / der rhüme sich des HERRN.</verse>
        <verse osisID='2Cor.10.18'>Denn darumb ist einer nicht tüchtig / das er sich selbs lobet / Sondern das jn der HERR lobet.</verse>
      </chapter>
      <chapter osisID='2Cor.11'>
        <verse osisID='2Cor.11.1'>Wolte Gott / jr hieltet mir ein wenig torheit zu gut / Doch jr haltet mirs wol zu gut /</verse>
        <verse osisID='2Cor.11.2'>Denn ich eiuere vber euch mit göttlichem eiuer. Denn ich habe euch vertrawet einem Manne / das ich eine reine Jungfraw Christo zubrechte.</verse>
        <verse osisID='2Cor.11.3'>Jch fürchte aber / das nicht wie die Schlange Heua verfürete mit jrer schalckheit / Also auch ewre sinne verrücket werden von der einfeltigkeit in Christo. Gen. 3.</verse>
        <verse osisID='2Cor.11.4'>DEnn so der da zu euch kompt / einen andern Jhesum predigete / den wir nicht geprediget haben / Oder jr einen andern Geist empfienget / den jr nicht empfangen habt / Oder ein ander Euangelium / das jr nicht angenomen habt / So vertrüget jrs billich.</verse>
        <verse osisID='2Cor.11.5'>Denn ich achte / Jch sey nicht weniger / denn die hohen Apostel sind.</verse>
        <verse osisID='2Cor.11.6'>Vnd ob ich Alber bin mit reden / So bin ich doch nicht alber in dem erkentnis. Doch ich bin bey euch allenthalben wol bekand.</verse>
        <verse osisID='2Cor.11.7'>ODer hab ich gesündiget / das ich mich ernidriget habe / auff das jr erhöhet würdet? Denn ich habe euch das Euangelium vmb sonst verkündiget /</verse>
        <verse osisID='2Cor.11.8'>vnd habe andere Gemeine beraubet / vnd Sold von jnen genomen / das ich euch predigete.</verse>
        <verse osisID='2Cor.11.9'>Vnd da ich bey euch war gegenwertig / vnd mangel hatte / war ich niemand beschwerlich / Denn meinen mangel erstatten die Brüder / die aus Macedonia kamen / Vnd hab mich in allen stücken euch vnbeschwerlich gehalten / vnd wil auch noch mich also halten.</verse>
        <verse osisID='2Cor.11.10'>SO gewis die warheit Christi in mir ist / so sol mir dieser Rhum in den lendern Achaia nicht gestopfftWie ein lauffend wasser / Also sol mein Ruhm auch lauffen / vnd vngestopfft fort gehen. werden.</verse>
        <verse osisID='2Cor.11.11'>Warumb das? Das ich euch nicht solte lieb haben? Gott weis es.</verse>
        <verse osisID='2Cor.11.12'>Was ich aber thue vnd thun wil / das thue ich darumb / Das ich die vrsache abhawe / denen / die vrsache suchen / das sie rhümen möchten / sie seien wie wir.</verse>
        <verse osisID='2Cor.11.13'>Denn solche falsche Apostel vnd trügliche Erbeiter / verstellen sich zu Christus Apostel.</verse>
        <verse osisID='2Cor.11.14'>Vnd das ist auch kein wunder / Denn er selbs der Satan / verstellet sich zum engel des Liechtes.</verse>
        <verse osisID='2Cor.11.15'>Darumb ist es nicht ein grosses / ob sich auch seine Diener verstellen / als Prediger der gerechtigkeit / welcher ende sein wird nach jren wercken.</verse>
        <verse osisID='2Cor.11.16'>JCH sage aber mal / das nicht jemand wehne / ich sey töricht / Wo aber nicht / So nemet mich an als einen Törichten / das ich mich auch ein wenig rhüme.</verse>
        <verse osisID='2Cor.11.17'>Was ich jtzt rede / das rede ich nicht als im HErrn / sondern als in der torheit / die weil wir in das rhümen komen sind.</verse>
        <verse osisID='2Cor.11.18'>Sintemal / viel sich rhümen nach dem fleisch / wil ich mich auch rhümen.</verse>
        <verse osisID='2Cor.11.19'>Denn jr vertraget gerne die Narren / dieweil jr Klug seid /</verse>
        <verse osisID='2Cor.11.20'>Jr vertraget / so euch jemand zu Knechte machet / So euch jemand schindet / So euch jemand nimpt / So jemand euch trotzet / So euch jemand in das angesichte streicht.</verse>
        <verse osisID='2Cor.11.21'>Das sage ich nach der vnehreDas ist / wir wollen vns itzt stellen als die Schwachen / die jr tragen müstet / das vns doch eine schande ist / Sintemal wir euch tragen sollen.  / als weren wir schwach worden. WOr auff nu jemand küne ist (Jch rede in torheit) dar auff bin ich auch küne.</verse>
        <verse osisID='2Cor.11.22'>Sie sind Ebreer / Jch auch. Sie sind Jsraeliter / Jch auch. Sie sind Abrahams samen / Jch auch.</verse>
        <verse osisID='2Cor.11.23'>Sie sind diener Christi / Jch rede törlich / ich bin wol mehr. Jch habe mehr geerbeitet / Jch habe mehr schlege erlidden / Jch bin offter gefangen / Offt in todes nöten gewest.</verse>
        <verse osisID='2Cor.11.24'>Von den Jüden habe ich fünff mal empfangen viertzig Streich / weniger eines.</verse>
        <verse osisID='2Cor.11.25'>Jch bin drey mal gesteupet / Einmal gesteiniget / Drey mal habe ich Schiffbruch erlidden / Tag vnd nacht hab ich zubracht in der tieffe des meers /</verse>
        <verse osisID='2Cor.11.26'>Jch hab offt gereiset. Jch bin in ferligkeit gewesen zu wasser / Jn ferligkeit vnter den Mördern / Jn ferligkeit vnter den Jüden / Jn ferligkeit vnter den Heiden / Jn ferligkeit in den Stedten / Jn ferligkeit in den wüsten / Jn ferligkeit auff dem meer / Jn ferligkeit vnter den falschen Brüdern.</verse>
        <verse osisID='2Cor.11.27'>Jn mühe vnd erbeit / Jn viel wachen / Jn hunger vnd durst / Jn viel fasten / Jn frost vnd blösse.</verse>
        <verse osisID='2Cor.11.28'>ON was sich sonst zutregt / nemlich / das ich teglich werde angelauffen / vnd trage sorge fur alle Gemeinen.</verse>
        <verse osisID='2Cor.11.29'>Wer ist schwach / vnd ich werde nicht schwachMit den Schwachen im glauben / thet vnd lies er viel / des er wol anders macht hatte / Wie er. j. Corin 9 vnd 12 saget. Vnd brandte (das ist) Es verdros jn hart / wenn man die Schwachen ergerte. ? Wer wird geergert / vnd ich brenne nicht?</verse>
        <verse osisID='2Cor.11.30'>So ich mich je rhümen sol / wil ich mich meiner schwacheit rhümen.</verse>
        <verse osisID='2Cor.11.31'>Gott vnd der Vater vnsers HErrn Jhesu Christi / welcher sey gelobet in ewigkeit / weis / das ich nicht liege.</verse>
        <verse osisID='2Cor.11.32'>Zu Damasco der Landpfleger des königes Aretha / verwarete die Stad der Damascer / vnd wolte mich greiffen /</verse>
        <verse osisID='2Cor.11.33'>Vnd ich ward in einem Korbe zum fenster aus durch die maure nidder gelassen / vnd entran aus seinen henden. Act. 9.</verse>
      </chapter>
      <chapter osisID='2Cor.12'>
        <verse osisID='2Cor.12.1'>ES ist mir ja das rhümen nichts nütze / Doch wil ich komen auff die Gesichte vnd Offenbarung des HErrn.</verse>
        <verse osisID='2Cor.12.2'>Jch kenne einen Menschen in Christo / vor vierzehen jaren / Jst er in dem Leibe gewesen / so weis ichs nicht / Oder ist er ausser dem Leibe gewesen / so weis ichs auch nicht / Gott weis es / Derselbige ward entzücket / bis in den dritten Himel.</verse>
        <verse osisID='2Cor.12.3'>Vnd ich kenne denselbigen Menschen / Ob er in dem Leibe oder ausser dem Leibe gewesen ist / weis ich nicht / Gott weis es /</verse>
        <verse osisID='2Cor.12.4'>Er ward entzücket in das Paradis / vnd höret vnaussprechliche wort / welche kein Mensch sagen kan.</verse>
        <verse osisID='2Cor.12.5'>Dauon wil ich mich rhümen / Von mir selbs aber wil ich mich nichts rhümen / on meiner schwacheit.</verse>
        <verse osisID='2Cor.12.6'>Vnd so ich mich rhümen wolte / thet ich darumb nicht törlich / denn ich wolte die warheit sagen. Jch enthalte mich aber des / auff das nicht jemand mich höher achte / denn er an mir sihet oder von mir höret.</verse>
        <verse osisID='2Cor.12.7'>VND auff das ich mich nicht der hohen offenbarung vberhebe / Jst mir gegeben ein PfalHeisst hie nicht des Fleisches anfechtung zur vnkeuscheit / Sondern grosse plage vnd schrecken vom Teufel. Denn Pfal ist / da man die Leute angespiesset / gecreutziget / oder gehenckt hat. ins Fleisch / nemlich / des Satanas engel / der mich mit Feusten schlahe / auff das ich mich nicht vberhebe.</verse>
        <verse osisID='2Cor.12.8'>Dafur ich drey mal dem HErrn geflehet habe / das er von mir wiche /</verse>
        <verse osisID='2Cor.12.9'>Vnd er hat zu mir gesagt / Las dir an meiner Gnade genügen / Denn meine KrafftMit diesem wort tröstet Christus alle / die in schwacheit oder leiden sind. Denn er kann seine stercke in vns nicht beweisen / wir sein denn schwach vnd leiden. ist in den Schwachen mechtig. Darvmb wil ich mich am allerliebsten rhümen meiner schwacheit / auff das die krafft Christi bey mir wone.</verse>
        <verse osisID='2Cor.12.10'>Darumb bin ich guts muts / in schwacheiten / in schmachen / in nöten / in verfolgungen / in engsten / vmb Christus willen. Denn wenn ich schwach bin / so bin ich starck.</verse>
        <verse osisID='2Cor.12.11'>JCH bin ein Narr worden vber dem rhümen / Dazu habt jr mich gezwungen. Denn ich solte von euch gelobet werden / Sintemal ich nichts weniger bin / denn die hohen Apostel sind / Wiewol ich nichts bin /</verse>
        <verse osisID='2Cor.12.12'>Denn es sind ja eines Apostels zeichen vnter euch geschehen / mit aller gedult / mit Zeichen vnd mit Wunder / vnd mit Thaten.</verse>
        <verse osisID='2Cor.12.13'>Welches ists / darinne jr geringer seid / denn die andern Gemeinen? On das ich selbs euch nicht hab beschweret / Vergebet mir diese sünde.</verse>
        <verse osisID='2Cor.12.14'>Sihe / Jch bin bereit zum drittenmal zu euch zu komen / vnd wil euch nicht beschweren. Denn ich suche nicht das ewre / sondern euch. Denn es sollen nicht die Kinder den Eltern schetze samlen / sondern die Eltern den Kindern.</verse>
        <verse osisID='2Cor.12.15'>JCH aber wil fast gerne darlegen / vnd dargelegt werden fur ewre Seele / wiewol ich euch fast seer liebe / vnd doch wenig geliebet werde.</verse>
        <verse osisID='2Cor.12.16'>Aber las also sein / das ich euch nicht habe beschweret / Sondern dieweil ich tückisch war / hab ich euch mit hinderlist gefangen.</verse>
        <verse osisID='2Cor.12.17'>Hab ich aber auch jemand vberforteilet / durch der etlichen / die ich zu euch gesand habe?</verse>
        <verse osisID='2Cor.12.18'>Jch habe Titum ermanet / vnd mit jm gesand einen Bruder / Hat euch auch Titus vberforteilet? Haben wir nicht in einem Geist gewandelt? Haben wir nicht in einerley Fusstapffen gegangen?</verse>
        <verse osisID='2Cor.12.19'>Lasset jr euch abermal düncken / wir verantworten vns? Wir reden in Christo / fur Gott. ABer das alles geschicht / meine Liebsten / euch zur besserung /</verse>
        <verse osisID='2Cor.12.20'>Denn ich fürchte / wenn ich kome / das ich euch nicht finde / wie ich wil / Vnd jr mich auch nicht findet / wie jr wolt / Das nicht hadder / neid / zorn / zanck / affterreden / ohrenblasen / auffblehen / auffrhur da sey.</verse>
        <verse osisID='2Cor.12.21'>Das ich nicht abermal kome / vnd mich mein Gott demütige bey euch / vnd müsse leid tragen vber viele / die zuuor gesündiget vnd nicht busse gethan haben / fur die vnreinigkeit vnd hurerey / vnd vnzucht / die sie getrieben haben.</verse>
      </chapter>
      <chapter osisID='2Cor.13'>
        <verse osisID='2Cor.13.1'>KOme ich zum dritten mal zu euch / so sol in zweier oder dreier mund bestehen allerley sache.</verse>
        <verse osisID='2Cor.13.2'>Jch habs euch zuuor gesagt / vnd sage es euch zuuor / als gegenwertig / zum andermal / vnd schreibe es nu im abwesen / denen die zuuor gesündiget haben / vnd den andern allen / wenn ich abermal kome / so wil ich nicht schonen.</verse>
        <verse osisID='2Cor.13.3'>Sintemal jr suchet / das jr ein mal gewar werdet / des / der in mir redet / nemlich Christus / welcher vnter euch nicht schwach ist / sondern ist mechtig vnter euch.</verse>
        <verse osisID='2Cor.13.4'>Vnd ob er wol gecreutziget ist in der schwacheit / So lebet er doch in der krafft Gottes. Vnd ob wir auch schwach sind in jm / So leben wir doch mit jmDas ist / Kome ich so wil ich wol beweisen / das ich lebe in Christo / Ob ewer etliche mich gleich fur nichts halten. in der krafft Gottes / vnter euch. Deut. 19; Mat. 18.</verse>
        <verse osisID='2Cor.13.5'>VErsuchet euch selbs / ob jr im glauben seid / Prüfet euch selbs. Oder erkennet jr euch selbs nicht / das Jhesus Christus in euch ist? Es sey denn / das jr vntüchtig seid.</verse>
        <verse osisID='2Cor.13.6'>Jch hoffe aber / jr erkennet / das wir nicht vntüchtig sind.</verse>
        <verse osisID='2Cor.13.7'>Jch bitte aber Gott / das jr nichts vbels thut / Nicht auff das wir tüchtig gesehen werden / Sondern auff das jr das gute thut / vnd wir wie die vntüchtigen seien.</verse>
        <verse osisID='2Cor.13.8'>Denn wir können nichts wider die warheit / sondern fur die warheit.</verse>
        <verse osisID='2Cor.13.9'>Wir frewen vns aber / wenn wir schwach sind / vnd jr mechtig seid / vnd das selbige wündschen wir auch / nemlich / ewer volkomenheit.</verse>
        <verse osisID='2Cor.13.10'>Derhalben ich auch solchs abwesend schreibe / Auff das ich nicht / wenn ich gegenwertig bin / scherffe brauchen müsse / Nach der macht / welche mir der HErr zu bessern / vnd nicht zu verderben / gegeben hat. Sup. 10.</verse>
        <verse osisID='2Cor.13.11'>ZV letzt / lieben Brüder / Frewet euch / Seid volkomen / Tröstet euch. Habt einerley sinn. Seid friedsam / So wird Gott der Liebe vnd des Friedes mit euch sein.</verse>
        <verse osisID='2Cor.13.12'>Grüsset euch vnternander / mit dem heiligen Kus. Es grüssen euch alle Heiligen.</verse>
        <verse osisID='2Cor.13.13'>Die gnade vnsers HErrn Jhesu Christi / vnd die liebe Gottes / vnd die gemeinschafft des heiligen Geistes sey mit euch allen / AMEN. - Die ander an die Corinther. Gesand von Philippen in Macedonia / Durch Titum vnd Lucam.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='lut.1545.LH' xml:lang='de'>
    <header>
      <revisionDesc>
        <date>2012-08-26</date>
        <p>initial OSIS 2.1.1 version</p>
      </revisionDesc>
      <work osisWork='lut.1545.LH'>
        <title>Luther 1545 (Letzte Hand)</title>
        <contributor/>
        <creator>H.J.H. (joiner194@hotmail.com)</creator>
        <creator role='encoder'>ZefToOsis 1.0.0</creator>
        <subject>Die gantze Heilige Schrifft mit den Anmerkungen des Reformators</subject>
        <date>2012-08-14</date>
        <description>"Denn man mus nicht die buchstaben inn der lateinischen sprachen fragen / wie man sol Deutsch reden / wie diese esel thun / sondern / man mus die mutter im hause / die kinder auff der gassen / den gemeinen man auff dem marckt drumb fragen / vnd den selbigen auff das maul sehen / wie sie reden / vnd darnach dolmetzschen / so verstehen sie es denn / vnd mercken / das man Deutsch mit jn(nen) redet." </description>
        <publisher>lutherbibel.net</publisher>
        <type type='OSIS'>Bible</type>
        <identifier type='OSIS'>lut.1545.LH</identifier>
        <source>http://www.lutherbibel.net</source>
        <language type='IETF'>de</language>
        <relation/>
        <coverage/>
        <rights>Umsonst habt ihrs empfangen, umsonst gebet es auch. (Matthäus 10:8) </rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Eccl'>
      <chapter osisID='Eccl.1'>
        <verse osisID='Eccl.1.1'>DJs sind die Rede des Predigers / des sons Dauids / des Königes zu Jerusalem.</verse>
        <verse osisID='Eccl.1.2'>ES ist alles gantz Eitel / sprach der Prediger / Es ist alles gantz eitel.</verse>
        <verse osisID='Eccl.1.3'>Was hat der Mensch mehr von all seiner mühe / die er hat vnter der Sonnen?</verse>
        <verse osisID='Eccl.1.4'>Ein Geschlecht vergehet / das ander kompt / Die Erde bleibets aber ewiglich.</verse>
        <verse osisID='Eccl.1.5'>Die Sonne gehet auff vnd gehet vnter / vnd leufft an jren Ort / das sie wider herumb an den Ort da er anfieng.</verse>
        <verse osisID='Eccl.1.6'>Alle mittag / vnd kompt herumb zur mitternacht / vnd wider herumb an den Ort da er anfieng.</verse>
        <verse osisID='Eccl.1.7'>Alles Wasser lauffen ins Meer / noch wird das meer nicht völler / An den Ort da sie her fliessen / fliessen sie wider hin.</verse>
        <verse osisID='Eccl.1.8'>ES ist alles thunDas ist / Der jamer vnd eitelkeit auff Erden ist grösser denn man sagen kan / vnd mus doch dauon reden in diesem Buch. so vol mühe / das niemand ausreden kan. Das Auge sihet sich nimer sat / vnd das Ohr höret sich nimer sat.</verse>
        <verse osisID='Eccl.1.9'>Was ists das geschehen ist? Eben das hernach geschehen wird. Was ists das man gethan hat? Eben das man hernach wider thun wird / Vnd geschicht nichts newes vnter der Sonnen.</verse>
        <verse osisID='Eccl.1.10'>Geschicht auch etwas dauon man sagen möcht / Sihe / das ist new? Denn es ist vor auch geschehen in vorigen zeiten / die vor vns gewesen sind.</verse>
        <verse osisID='Eccl.1.11'>Man gedenckt nicht / wie es zuuor geraten ist / Also auch des das hernach kompt / wird man nicht gedencken / bey denen die hernach sein werden.</verse>
        <verse osisID='Eccl.1.12'>JCH Prediger war König vber Jsrael zu Jerusalem /</verse>
        <verse osisID='Eccl.1.13'>Vnd begab mein Hertz zu suchen vnd zu forschen weislich / alles was man vnter dem Himel thut. Solche vnselige mühe hat Gott den Menschen kindern gegeben / das sie sich drinnen müssen quelen.</verse>
        <verse osisID='Eccl.1.14'>Jch sahe an alles Thun das vnter der Sonnen geschicht / vnd sihe / es war alles eitel vnd jamer.</verse>
        <verse osisID='Eccl.1.15'>Krum kan nicht schlecht werden / noch der Feil gezelet werden.</verse>
        <verse osisID='Eccl.1.16'>JCh sprach in meinem hertzen / Sihe / Jch bin herrlich worden / vnd hab mehr Weisheit / denn alle die vor mir gewesen sind zu Jerusalem / vnd mein Hertz hat viel gelernt vnd erfaren.</verse>
        <verse osisID='Eccl.1.17'>Vnd gab auch mein Hertz drauff / das ich lernete Weisheit vnd Torheit vnd Klugheit / Jch ward aber gewar / das solchs auch mühe ist.</verse>
        <verse osisID='Eccl.1.18'>Denn wo viel Weisheit ist / Da ist viel gremens / Vnd wer viel lerenId est, Regere mundum. mus / Der mus viel leiden.</verse>
      </chapter>
      <chapter osisID='Eccl.2'>
        <verse osisID='Eccl.2.1'>JCh sprach in meinem Hertzen / Wolan / Jch wil wol leben vnd gute tage haben / Aber sihe / das war auch eitel.</verse>
        <verse osisID='Eccl.2.2'>Jch sprach zum lachen / Du bist toll / vnd zur freude / Was machstu?</verse>
        <verse osisID='Eccl.2.3'>DA dacht ich in meinem Hertzen / meinen Leib vom Wein zu ziehen / vnd mein Hertz zur Weisheit ziehen / das ich ergriffe was Torheit ist / Bis ich lernete / was den Menschen gut were / das sie thun solten / so lange sie vnter dem Himel leben.</verse>
        <verse osisID='Eccl.2.4'>JCH thet grosse ding / Jch bawet Heuser / pflantzet Weinberge.</verse>
        <verse osisID='Eccl.2.5'>Jch macht mir Garten vnd Lustgarten / vnd pflantzet allerley fruchtbar Bewme drein.</verse>
        <verse osisID='Eccl.2.6'>Jch macht mir Teiche / das aus zu wessern den Wald der gruenden Bewme.</verse>
        <verse osisID='Eccl.2.7'>Jch hatte Knechte vnd Meide vnd Gesinde. Jch hatte ein grösser Habe an Rindern vnd Schafen / denn alle die vor mir zu Jerusalem gewesen waren.</verse>
        <verse osisID='Eccl.2.8'>Jch samlete mir auch Silber vnd Gold / vnd von den Königen vnd Lendern einen Schatz. Jch schafft mir Senger vnd Sengerin vnd wollustMit singen vnd springen / tantzen / vnd hupffen.der Menschen / allerley Seitenspiel.</verse>
        <verse osisID='Eccl.2.9'>Vnd nam zu / vber alle die vor mir zu Jerusalem gewest waren / Auch bleib Weisheit bey mir.</verse>
        <verse osisID='Eccl.2.10'>Vnd alles was meine Augen wündschten / das lies ich jnen / vnd wehret meinem hertzen keine Freude / das es frölich war von aller meiner erbeit / Vnd das hielt ich fur mein Teil von aller meiner erbeit.</verse>
        <verse osisID='Eccl.2.11'>Da ich aber ansahe alle meine werck / die meine hand gethan hatte vnd mühe die ich gehabt hette / Sihe / da war es alles eitel vnd jamer / vnd nichts mehr vnter der Sonnen.</verse>
        <verse osisID='Eccl.2.12'>DA wand ich mich zu sehen die WeisheitPraesentem fastidiunt, futurum petunt, vnd wissen doch nicht wie er geraten werde.  / vnd Klugheit vnd Torheit / Denn wer weis / was der fur ein Mensch werden wird / nach dem König / den sie schon bereit gemacht haben?</verse>
        <verse osisID='Eccl.2.13'>Da sahe ich / das die Weisheit die Torheit vbertraff / wie das Liecht die Finsternis.</verse>
        <verse osisID='Eccl.2.14'>Das dem Weisen seine augen im Heubt stehen / Aber die Narren im finsternis gehen / vnd merckte doch / das eim gehet wie dem andern.</verse>
        <verse osisID='Eccl.2.15'>DA dacht ich in meinem hertzen / Weil es denn dem Narren gehet wie mir / Warumb hab ich denn nach Weisheit gestanden? Da dacht ich in meinem Hertzen / Das solchs auch eitel sey.</verse>
        <verse osisID='Eccl.2.16'>Denn man gedenckt des Weisen nicht jmerdar / eben so wenig als des Narren / vnd die künfftigen tage vergessen alles / Vnd wie der Weise stirbt / Also auch der Narre.</verse>
        <verse osisID='Eccl.2.17'>Darumb verdros mich zu leben / Denn es gefiel mir vbel was vnter der Sonnen geschicht / das es so gar eitel vnd mühe ist.</verse>
        <verse osisID='Eccl.2.18'>VND mich verdros alle meine Erbeit die ich vnter der Sonnen hatte / Das ich die selben einem Mensch lassen must / der nach mir sein solt /</verse>
        <verse osisID='Eccl.2.19'>Denn wer weis / ob er Weise oder Toll sein wird? Vnd sol doch herrschen in aller meiner Erbeit / die ich weislich gethan habe vnter der Sonnen / Das ist auch eitel.</verse>
        <verse osisID='Eccl.2.20'>DARumb wand ich mich / das mein hertz abliesse von aller Erbeit die ich thet vnter der Sonnen.</verse>
        <verse osisID='Eccl.2.21'>Denn es mus ein Mensch der seine Erbeit mit weisheit / vernunfft / geschickligkeit gethan hat / eim andern zum Erbteil lassen / der nicht dran geerbeitet hat / Das ist auch eitel vnd ein gros vnglück.</verse>
        <verse osisID='Eccl.2.22'>Denn was kriegt der Mensch von aller seiner erbeit vnd mühe seins Hertzen / die er hat vnter der Sonnen /</verse>
        <verse osisID='Eccl.2.23'>Denn alle seine lebtage schmertzen mit gremen vnd leid? Das auch sein Hertz des nachts nicht ruget / Das ist auch eitel.</verse>
        <verse osisID='Eccl.2.24'>JSts nu nicht besser dem Menschen / essen vnd trincken / vnd seine Seele guter dinge sein in seiner Erbeit? Aber solchs sahe ich auch / das von Gottes hand kompt.</verse>
        <verse osisID='Eccl.2.25'>Denn wer hat frölicher gegessen vnd sich ergetzt / denn ich?</verse>
        <verse osisID='Eccl.2.26'>Denn dem Menschen der jm gefelt / gibt er Weisheit / Vernunfft vnd Freude / Aber dem Sünder gibt er vnglück / Das er samle vnd heuffe / vnd doch dem geben werde / der Gott gefelt / Darumb ist das auch eitel jamer.</verse>
      </chapter>
      <chapter osisID='Eccl.3'>
        <verse osisID='Eccl.3.1'>EJN jglichs hat seine zeit / Vnd alles fürnemen vnter dem Himel hat seine stund.</verse>
        <verse osisID='Eccl.3.2'>Geborn werden / Sterben / Pflantzen / Ausrotten das gepflantzt ist /</verse>
        <verse osisID='Eccl.3.3'>Würgen / Heilen / Brechen / Bawen</verse>
        <verse osisID='Eccl.3.4'>Weinen / Lachen / Klagen /Tantzen</verse>
        <verse osisID='Eccl.3.5'>Stein zestrewen / Stein samlen / Hertzen / Fernen von hertzen</verse>
        <verse osisID='Eccl.3.6'>Suchen / Verlieren / Behalten /Wegwerffen</verse>
        <verse osisID='Eccl.3.7'>Zureissen / Zuneen / Schweigen / Reden</verse>
        <verse osisID='Eccl.3.8'>Lieben / Hassen / Streit / Fried / hat seine zeit.</verse>
        <verse osisID='Eccl.3.9'>MAN erbeit wie man wil / So kan man nicht mehr ausrichtenWenn das stündlin nicht da ist / so richt man nichts aus / man thu wie man wil / Wens nicht sein sol / so wird nichts draus. .</verse>
        <verse osisID='Eccl.3.10'>Da her sahe ich die mühe / die Gott den Menschen gegeben hat / das sie drinnen geplagt werden</verse>
        <verse osisID='Eccl.3.11'>Er aber thut alles fein zu seiner zeit / Vnd lesst jr Hertz sich engsten wie es gehen solle / in der Welt / Denn der Mensch kan doch nicht treffen das werck das Gott thut / weder anfang noch ende.</verse>
        <verse osisID='Eccl.3.12'>Darumb merckt ich / das nichts bessers drinnen ist / denn frölich sein / vnd jm gütlich thun in seinem Leben.</verse>
        <verse osisID='Eccl.3.13'>Denn ein jglicher Mensch der da isset vnd trinckt / vnd hat guten mut in alle seiner erbeit / Das ist eine gabe Gottes.</verse>
        <verse osisID='Eccl.3.14'>JCH mercke / das alles was Gott thut / das bestehetWas er thut / das stehet / Was er wil / das gehet. Das ist / Er wanckt nicht / wird auch nicht verdrossen / wie ein Mensch / Er dringet durch. jmer / man kan nichts da zu thun noch abthun / Vnd solchs thut Gott / das man sich fur jm fürchten sol.</verse>
        <verse osisID='Eccl.3.15'>Was Gott thut / das stehet da / Vnd was er thun wil / das mus werden / Denn er tracht vnd jagt jm nach.</verse>
        <verse osisID='Eccl.3.16'>WEiter sahe ich vnter der Sonnen stete des Gerichts / Da war ein Gottlos wesen / Vnd stete der Gerechtigkeit / da waren Gottlose.</verse>
        <verse osisID='Eccl.3.17'>Da dacht ich in meinem hertzen / Gott mus richten den Gerechten vnd Gottlosen / Denn es hat alles furnemen seine zeit / vnd alle werck.</verse>
        <verse osisID='Eccl.3.18'>JCH sprach in meinem hertzen von dem wesen der Menschen / darin Gott an zeigt / vnd lessts ansehen als weren sie vnter sie selbs wie das Vihe.</verse>
        <verse osisID='Eccl.3.19'>Denn es gehet dem Menschen wie dem Vihe / Wie dis stirbt / so stirbt das auch / vnd haben alle einerley odem / vnd der Mensch hat nichts mehr denn das Vihe / Denn es ist alles eitel.</verse>
        <verse osisID='Eccl.3.20'>Es feret alles an einen ort / Es ist alles von staubDas ist / Sorge nicht fur morgen / Denn du weissest nicht was werden wird. Las dir benügen heute / Morgen kompt auch tag vnd rat. gemacht / vnd wird wider zu staub.</verse>
        <verse osisID='Eccl.3.21'>Wer weis / ob der odem der Menschen auffwerts fare / vnd der odem des Vihes vnterwerts vnter die Erden fare?</verse>
        <verse osisID='Eccl.3.22'>Darumb sage ich / das nichts bessers ist / Denn das ein Mensch frölich sey in seiner erbeit / Denn das ist sein Teil. Denn wer wil jn da hin bringen / das er sehe / was nach jm geschehen wird.</verse>
      </chapter>
      <chapter osisID='Eccl.4'>
        <verse osisID='Eccl.4.1'>ECH wandte mich / vnd sahe an alle die vnrecht leiden vnter der Sonnen / Vnd sihe / da waren Threnen dere so vnrecht lidden / vnd hatten keinen Tröster / Vnd die jnen vnrecht thetten / waren zu mechtig / das sie keinen Tröster haben kundten.</verse>
        <verse osisID='Eccl.4.2'>Da lobet ich die Todten die schon gestorben waren / mehr denn die Lebendigen / die noch das Leben hatten /</verse>
        <verse osisID='Eccl.4.3'>Vnd der noch nicht istDer noch nicht in solchen vnglück lebet. / besser denn alle beide / vnd des bösen nicht inne wird / das vnter der Sonnen geschicht.</verse>
        <verse osisID='Eccl.4.4'>JCH sahe an Erbeit vnd Geschickligkeit in allen sachen / Da neidet einer den andern / Das ist je auch eitel vnd mühe.</verse>
        <verse osisID='Eccl.4.5'>Denn ein Narr schlegt die finger in einander / vnd frisset sein fleischKan jemand etwas / so ist man jm feind / vnd der Feind ist doch selbs ein Narr der nichts kan / denn das er fur hass sich selbs martert / Darumb ists je elend wesen auff Erden. .</verse>
        <verse osisID='Eccl.4.6'>Es ist besser eine Hand vol mit ruge / Denn beide feuste vol mit mühe vnd jamer.</verse>
        <verse osisID='Eccl.4.7'>JCH wandte mich vnd sahe die Eitelkeit vnter der Sonnen.</verse>
        <verse osisID='Eccl.4.8'>Es ist ein Einzeler vnd nicht selb ander / vnd hat weder Kind noch Brüder / Noch ist seines erbeitens kein ende / vnd seine augen werden Reichthums nicht sat / Wem erbeite ich doch / vnd breche meiner Seelen ab? Das ist je auch eitel vnd ein böse mühe.</verse>
        <verse osisID='Eccl.4.9'>So ists je besser / zwey denn eins / Denn sie geniessen doch jrer Erbeit wol /</verse>
        <verse osisID='Eccl.4.10'>Fellet jr einer / so hilfft jm sein Gesell auff / Weh dem der alleine ist / wenn er felt / So ist kein ander da / der jm auffhelffe.</verse>
        <verse osisID='Eccl.4.11'>Auch wenn zwey bey einander ligen / wermen sie sich / Wie kan ein Eintzeler warm werden?</verse>
        <verse osisID='Eccl.4.12'>Einer mag vberweldiget werden / Aber zween mügen widerstehen / Denn ein dreifeltige Schnur reisset nicht leicht entzwey.</verse>
        <verse osisID='Eccl.4.13'>EJn arm Kind das weise ist / ist besser denn ein alter König / der ein Narr ist / vnd weis sich nicht zu hüten.</verse>
        <verse osisID='Eccl.4.14'>Es kompt einer aus dem Gefengnis zum Königreiche / Vnd einer der in seinem Königreiche geborn ist / verarmet.</verse>
        <verse osisID='Eccl.4.15'>Vnd ich sahe das alle LebendigeHeisst Salomo / die herrlich leben auff Erden / Als zu Hofe vnd sonst in prangen / Als were das Leben vnd die Welt jr eigen. vnter der Sonnen wandeln / bey eim andern Kinde / der an jenes stat sol auffkomen.</verse>
        <verse osisID='Eccl.4.16'>Vnd des Volcks das fur jm gieng / war kein ende / vnd des das jm nachgieng / Vnd worden sein doch nicht fro / Das ist je auch eitel vnd ein jamer.</verse>
        <verse osisID='Eccl.4.17'>BEware deinen Fus / wenn du zum hause Gottes gehest / vnd kom das du hörestHie leret er Gott fürchten vnd trawen / vnd from sein / in solchem elenden Leben. . Das ist besser / denn der Narren opfferErstlich sey du from.  / Denn sie wissen nicht was sie böses thun. 1. Reg. 15.; Osee. 6.</verse>
      </chapter>
      <chapter osisID='Eccl.5'>
        <verse osisID='Eccl.5.1'>Sey nicht schnellZum andern / Verfüre niemand. mit deinem Munde / vnd las dein Hertz nicht eilen etwas zu reden / fur Gott. Denn Gott ist im Himel / vnd du auff Erden / Darumb las deiner wort wenig sein.</verse>
        <verse osisID='Eccl.5.2'>Denn wo viel sorgen ist / da komen Trewme / vnd wo viel wort sind / da höret man den Narren.</verse>
        <verse osisID='Eccl.5.3'>WEnn du Gott ein Gelübde thust / so verzeugs nicht zu halten / Denn er hat kein gefallen an den Narren. Was du gelobest / das halt /</verse>
        <verse osisID='Eccl.5.4'>Es ist besser du gelobest nichts / denn das du nicht heltest was du gelobest. Deut. 23.</verse>
        <verse osisID='Eccl.5.5'>VErhenge deinem Mund nicht / das er dein fleisch verfüre / Vnd sprich fur dem Engel nicht / Jch bin vnschüldigDas ist / Verteidige deine verfürung nicht / wie die falschen geister vnd trewmer. Engel heisst hie die Priester vnd Lerer.  / Gott möcht erzürnen vber deine stim / vnd verdamnen alle werck deiner hende.</verse>
        <verse osisID='Eccl.5.6'>Wo viel Trewme sind / Da ist eitelkeit vnd viel wort / Aber fürchte du Gott.</verse>
        <verse osisID='Eccl.5.7'>SJhestu den Armen vnrecht thun / vnd Recht vnd Gerechtigkeit im Lande wegreissen / wunder dich des fürnemens nicht / Denn es ist noch ein hoher Hüter vber den Hohen / vnd sind noch Höher vber die beide /</verse>
        <verse osisID='Eccl.5.8'>Vber das ist der König im gantzen Lande / das feld zu bawenDas ist / Er herrschet vber alles / vnd handhabet das Land / das nicht zurfalle vnd verwüste / das denn eins Königs Ampt vnd namen ist. .</verse>
        <verse osisID='Eccl.5.9'>WEr Gelt liebt / wird Gelts nimer sat / Vnd wer Reichthum liebt / wird keinen nutz dauon haben / Das ist auch eitel.</verse>
        <verse osisID='Eccl.5.10'>Denn wo viel Guts ist / da sind viel die es essen / Vnd was geneusst sein der es hat / on das ers mit augen ansihet?</verse>
        <verse osisID='Eccl.5.11'>Wer erbeitet / dem ist der Schlaf süsse / er habe wenig oder viel gessen / Aber die fülle des Reichen lesst jn nicht schlaffen.</verse>
        <verse osisID='Eccl.5.12'>ES ist ein böse Plage / die ich sahe vnter der Sonnen / Reichthum behalten zum schaden dem der jn hat.</verse>
        <verse osisID='Eccl.5.13'>Denn der Reiche kompt vmb mit grossem jamer / Vnd so er einen Son gezeugt hat / dem bleibt nichts in der hand.</verse>
        <verse osisID='Eccl.5.14'>Wie er nacket ist von seiner Mutterleibe komen / So feret er wider hin / wie er komen ist / vnd nimpt nichts mit sich von seiner Erbeit in seiner hand / wenn er hin feret.</verse>
        <verse osisID='Eccl.5.15'>Das ist eine böse Plage / das er hin feret / wie er komen ist / Was hilffts jn denn / das er in den wind geerbeitet hat?</verse>
        <verse osisID='Eccl.5.16'>Sein lebenlang hat er im finstern gessen / vnd in grossem gremen vnd kranckheit vnd trawrigkeit. Hiob. 1.</verse>
        <verse osisID='Eccl.5.17'>SO sehe ich nu das fur gut an / das fein sey / Wenn man isset vnd trincket vnd guts muts ist / in aller Erbeit die einer thut vnter der Sonnen sein lebenlang / das jm Gott gibt / Denn das ist sein Teil.</verse>
        <verse osisID='Eccl.5.18'>Denn welchem Menschen Gott reichthum vnd güter vnd gewalt gibt / das er dauon isset vnd trinckt fur sein Teil / vnd frölich ist in seiner Erbeit / Das ist eine Gottes gabe.</verse>
        <verse osisID='Eccl.5.19'>Denn er denckt nicht viel an das elend Leben / weil Gott sein Hertz erfrewet. Sup. 2.</verse>
      </chapter>
      <chapter osisID='Eccl.6'>
        <verse osisID='Eccl.6.1'>ES ist ein vnglück das ich sahe vnter der Sonnen / vnd ist gemein bey den Menschen.</verse>
        <verse osisID='Eccl.6.2'>Einer dem Gott reichthum / güter vnd ehre gegeben hat / vnd mangelt jm keins / das sein hertz begert / Vnd Gott doch jm nicht macht gibt desselben zu geniessen / Sondern ein ander verzehret es / Das ist eitel vnd eine böse Plage.</verse>
        <verse osisID='Eccl.6.3'>Wenn er gleich hundert Kinder zeugete / vnd hette so langes Leben / das er viel jar vberlebete / vnd seine Seele settiget sich des guts nicht / vnd bliebe on GrabDes man gern los ist / vnd sein Begrebnis nicht ehret.  / Von dem spreche ich / Das ein vnzeitige Geburt besser sey denn er.</verse>
        <verse osisID='Eccl.6.4'>Denn in eitelkeit kompt er / vnd im finsternis feret er da hin / vnd sein name bleibt im finsternis bedeckt /</verse>
        <verse osisID='Eccl.6.5'>Wird der Sonnen nicht fro / vnd weis kein Ruge weder hie noch da.</verse>
        <verse osisID='Eccl.6.6'>Ob er auch zwey tausent Jar lebete / so hat er nimer keinen guten mut / Kompts nicht alles an einen Ort?</verse>
        <verse osisID='Eccl.6.7'>EJm jglichen Menschen ist Erbeit auffgelegt / nach seiner masse / Aber das Hertz kan nicht dran bleiben.</verse>
        <verse osisID='Eccl.6.8'>Denn was richt ein Weiser mehr aus weder ein NarrSie sind beide Narren / der weise vnd der arme / Der weise wils mit seiner sorge ausrichten. So meinet der arme / O were ich in dem oder dem Stande / wie fein solt es zu gehen / Ja hinder sich. ? Was vnterstehet sich der Arme / das er vnter den LebendigenDie wolleben vnd zeren. wil sein?</verse>
        <verse osisID='Eccl.6.9'>Es ist besser das gegenwertig Gut gebrauchen / Denn nach anderm gedencken / Das ist auch eitelkeit vnd jamer.</verse>
        <verse osisID='Eccl.6.10'>WAs ists / wenn einer gleich hoch berhümbt ist / So weis man doch das er ein Mensch ist / Vnd kan nicht haddern mit dem das jm zu mechtig ist.</verse>
        <verse osisID='Eccl.6.11'>Denn es ist des eitel dings zu viel / Was hat ein Mensch mehr dauon?</verse>
        <verse osisID='Eccl.6.12'>DEnn wer weis / was dem Menschen nütz ist im Leben / so lange er lebet in seiner eitelkeit / welchs dahin feret / wie eine schatten? Oder wer wil dem Menschen sagen / was nach jmWie sein Thun geraten vnd ein ende nemen wird.komen wird vnter der Sonnen?</verse>
      </chapter>
      <chapter osisID='Eccl.7'>
        <verse osisID='Eccl.7.1'>EJN gut Gerücht ist besser denn gute Salbe / Vnd der tag des Tods / weder der tag der Geburt.</verse>
        <verse osisID='Eccl.7.2'>Es ist besser in das Klagehaus gehen / denn in das Trinckhaus / in jenem ist das ende aller Menschen / vnd der Lebendige nimpts zu hertzen.</verse>
        <verse osisID='Eccl.7.3'>Es ist trawren besser denn lachen / Denn durch trawren wird das hertz gebessert.</verse>
        <verse osisID='Eccl.7.4'>Das hertz der Weisen ist im Klaghause / Vnd das hertz der Narren im hause der freuden.</verse>
        <verse osisID='Eccl.7.5'>Es ist besser hören das schelten des Weisen / Denn hören den Gesang der Narren.</verse>
        <verse osisID='Eccl.7.6'>Denn das lachen des Narren ist das krachen der Dornen vnter den Töpffen / Vnd das ist auch eitel.</verse>
        <verse osisID='Eccl.7.7'>EJn widerspenstiger macht einen Weisen vnwillig / vnd verderbt ein milde hertz.</verse>
        <verse osisID='Eccl.7.8'>Das endeWenn das ende gut ist / So ist alles gut. Anfahen ist leicht. eins dings ist besser / denn sein anfang / Ein gedültiger Geist ist besser / denn ein hoher Geist.</verse>
        <verse osisID='Eccl.7.9'>Sey nicht schnelles gemüts zu zürnen / Denn Zorn ruget im hertzen eins Narren.</verse>
        <verse osisID='Eccl.7.10'>Sprich nicht / Was ists / das die vorigen tage besser waren denn diese? Denn du fragest solchs nicht weislich.</verse>
        <verse osisID='Eccl.7.11'>Weisheit ist gut mit einem Erbgut / vnd hilfft / das sich einer der Sonnen frewen kan.</verse>
        <verse osisID='Eccl.7.12'>Denn wie Weisheit beschirmet / so beschirmet Geld auch / Aber die Weisheit gibt das Leben dem der sie hat.</verse>
        <verse osisID='Eccl.7.13'>SJhe an die werck Gottes / Denn wer kan das schlecht machen / das Er krümmet?</verse>
        <verse osisID='Eccl.7.14'>Am guten tage / sey guter dinge / vnd den bösen tag nim auch fur gut / Denn diesen schafft Gott neben jenem / Das der Mensch nicht wissen sol / was künfftig ist.</verse>
        <verse osisID='Eccl.7.15'>ALlerley hab ich gesehen die zeit vber meiner eitelkeit / Da ist ein Gerechter / vnd gehet vnter in seiner Gerechtigkeit / Vnd ist ein Gottloser der lange lebt in seiner bosheit.</verse>
        <verse osisID='Eccl.7.16'>Sey nicht all zu gerecht vnd all zu weise / Das du dich nicht verderbest.</verse>
        <verse osisID='Eccl.7.17'>Sey nicht all zu Gottlos vnd narre nicht / Das du nicht sterbest zur vnzeit.</verse>
        <verse osisID='Eccl.7.18'>Es ist gut / das du dis fassest / vnd jenes auch nicht aus deiner hand lessest / Denn wer Gott fürchtet / der entgehet dem allen.</verse>
        <verse osisID='Eccl.7.19'>DJe Weisheit sterckt den Weisen mehr / denn zehen Gewaltigen in der Stad sind.</verse>
        <verse osisID='Eccl.7.20'>Denn es ist kein Mensch auff erden der guts thue / vnd nicht sündige.</verse>
        <verse osisID='Eccl.7.21'>Nim auch nicht zu hertzen alles was man sagt / Das du nicht hörenSprichwort / Wer gern viel höret / der höret viel / das er nicht gern höret. müssest deinen Knecht dir fluchen.</verse>
        <verse osisID='Eccl.7.22'>Denn dein hertz weis / das du andern auch offt mals geflucht hast.</verse>
        <verse osisID='Eccl.7.23'>SOlchs alles hab ich versucht weislich / Jch gedacht / Jch wil weise sein / Sie kam aber ferner von mir.</verse>
        <verse osisID='Eccl.7.24'>Es ist ferne / was wirds sein? Vnd ist seer tieffe / wer wils finden.</verse>
        <verse osisID='Eccl.7.25'>JCH keret mein hertz zu erfaren vnd erforschen vnd zu suchen Weisheis vnd Kunst / zu erfaren / der gottlosen Torheit / vnd jrrthumb der Tollen.</verse>
        <verse osisID='Eccl.7.26'>Vnd fand / das ein solchs weib / welchs hertz netzDenn Ehebruch verwirckt den Tod.vnd strick ist / vnd jre hende bande sind / bitterer sey denn der Tod. Wer Gott gefelt der wird jr entrinnen / Aber der Sünder wird durch sie gefangen.</verse>
        <verse osisID='Eccl.7.27'>SChaw das habe ich funden / spricht der Prediger / Eins nach dem andern / das ich Kunst erfünde.</verse>
        <verse osisID='Eccl.7.28'>Vnd meine Seele sucht noch / vnd hats nicht funden / Vnter tausent habe ich einen Menschen funden / Aber kein WeibEs gehöret hie zu kein weibischer / wehmütiger Mensch / sondern ein Mans mut / der solchs alles wogen / leiden vnd tragen kan / wie es geret. Aber die selben sind seltzam / Denn wenn sie hören / das nicht in jrer macht stehet / werden sie vnwillig / vnd wöllen nichts thun. Thun sie aber vnd geret nicht / werden sie noch vnwilliger / Es sind weiber / vnd nicht menner. hab ich vnter den allen funden.</verse>
        <verse osisID='Eccl.7.29'>Alleine schaw das / Jch hab funden / das Gott den Menschen hat auffrichtig gemacht / Aber sie suchen viel KunsteSie wöllens treffen / vnd meinen / Es müsse wolgeraten. .</verse>
      </chapter>
      <chapter osisID='Eccl.8'>
        <verse osisID='Eccl.8.1'>Wer ist so weise? vnd wer kan das auslegen. Die Weisheit des Menschen erleuchtet sein angesicht / Wer aber frechWer ein schalckheit im sinn hat oder gethan / der sihet niemand frölich noch recht an. Der unschüldige sihet frölich vnd sicher. ist / Der ist feindselig.</verse>
        <verse osisID='Eccl.8.2'>Jch halte das wort des Königes / vnd den eid Gottes.</verse>
        <verse osisID='Eccl.8.3'>Eile nicht zu gehen von seinem angesicht / vnd bleibe nicht in böser sache / Denn er thut was jn gelüst.</verse>
        <verse osisID='Eccl.8.4'>Jn des Königes wort ist gewalt / vnd wer mag zu jm sagen / was machstu?</verse>
        <verse osisID='Eccl.8.5'>Wer das Gebot helt / der wird nichts böses erfaren / Aber eins Weisen hertz weis zeit vnd weise.</verse>
        <verse osisID='Eccl.8.6'>Denn ein jglich furnemen hat seine zeit vnd weise / Denn des vnglücks des Menschen ist viel bey jm.</verse>
        <verse osisID='Eccl.8.7'>Denn er weis nicht was gewesen ist / vnd wer wil jm sagen / was werden sol?</verse>
        <verse osisID='Eccl.8.8'>Ein Mensch hat nicht macht vber den Geist / dem geist zu wehren / vnd hat nicht macht zur zeit des sterbens / vnd wird nicht los gelassen im streit / Vnd das gottlos wesen errettet den Gottlosen nicht. Pro. 17.</verse>
        <verse osisID='Eccl.8.9'>DAS hab ich alles gesehen / vnd gab mein hertz auff alle werck die vnter der Sonnen geschehen. Ein Mensch herrschet zu zeiten vber den andern zu seim vnglück.</verse>
        <verse osisID='Eccl.8.10'>Vnd da sahe ich Gottlosen die begraben waren / Die gegangen waren vnd gewandelt in heiliger Stete / vnd waren vergessen in der Stad / das sie so gethan hatten / Das ist auch eitel.</verse>
        <verse osisID='Eccl.8.11'>WEil nicht bald geschicht ein vrteil vber die bösen werck / da durch wird das hertz der Menschen vol böses zu thun.</verse>
        <verse osisID='Eccl.8.12'>Ob ein Sünder hundert mal böses thut / vnd doch lange lebt / So weis ich doch / das es wolgehen wird / denen die Gott fürchten / die sein Angesicht schewen.</verse>
        <verse osisID='Eccl.8.13'>Denn es wird dem Gottlosen nicht wol gehen / vnd wie ein schatte / nicht lange leben / die sich fur Gott nicht fürchten.</verse>
        <verse osisID='Eccl.8.14'>ES ist ein eitelkeit die auff erden geschicht / Es sind Gerechten / den gehet es / als hetten sie werck der Gottlosen / Vnd sind Gottlose / den gehet es / als hetten sie werck der Gerechten / Jch sprach / Das ist auch eitel.</verse>
        <verse osisID='Eccl.8.15'>DArumb lobt ich die Freude / das der Mensch nicht bessers hat vnter der Sonnen / denn essen vnd trincken vnd frölich sein / Vnd solchs werde jm von der erbeit sein leben lang / das jm Gott gibt vnter der Sonnen.</verse>
        <verse osisID='Eccl.8.16'>JCH gab mein hertz zu wissen die Weisheit / vnd zu schawen die mühe die auff Erden geschicht / das auch einer weder tag noch nacht den Schlaff sihet mit seinen augen.</verse>
        <verse osisID='Eccl.8.17'>Vnd ich sahe alle werck Gottes / Denn ein Mensch kan das werck nicht finden / das vnter der Sonnen geschicht / Vnd je mehr der Mensch erbeitet zu suchen / je weniger er findet / Wenn er gleich spricht / Jch bin weise vnd weis es / So kan ers doch nicht findenEr meinet es wol zu treffen / Aber es ligt doch alles am geraten. .</verse>
      </chapter>
      <chapter osisID='Eccl.9'>
        <verse osisID='Eccl.9.1'>DEnn ich habe solchs alles zu hertzen genomen / zu forschen das alles / Das Gerechte vnd Weisen sind / vnd jr Vnterthan in Gottes hand / Doch kennet kein Mensch weder die liebe noch den hass jrgend eines / den er fur sich hat.</verse>
        <verse osisID='Eccl.9.2'>ES begegenet einem wie dem andern / Dem Gerechten wie dem Gottlosen / Dem guten vnd reinen wie dem Vnreinen / Dem der opffert / wie dem der nicht opffert. Wie es dem Guten gehet / so gehets auch dem Sünder. Wie es dem Meineidigen gehet / so gehets auch dem der den Eid fürchtet.</verse>
        <verse osisID='Eccl.9.3'>Das ist ein böse ding vnter allem das vnter der Sonnen geschicht / das einem gehet wie dem andern / Da her auch das hertz der Menschen vol arges wird / vnd Torheit ist in jrem hertzen die weil sie leben / Darnach müssen sie sterben.</verse>
        <verse osisID='Eccl.9.4'>DEnn bey allen Lebendigen ist das man wündscht / nemlich hoffnung / denn ein lebendiger Hund ist besser / weder ein todter Lewe /</verse>
        <verse osisID='Eccl.9.5'>Denn die Lebendigen wissenDas ist / Sie mügen gebessert werden / vnd fur dem Tod erschrecken / Die Todten aber fülen nichts. / das sie sterben werden / Die Todten aber wissen nichts / sie verdienen auch nichts mehr / Denn jr gedechtnis ist vergessen /</verse>
        <verse osisID='Eccl.9.6'>das man sie nicht mehr liebet / noch hasset / noch neidet / Vnd haben kein Teil mehr auff der Welt / in allem / das vnter der Sonnen geschicht. Jsa. 64.</verse>
        <verse osisID='Eccl.9.7'>SO gehe hin vnd iss dein Brot mit freuden / trinck deinen wein mit gutem mut / Denn dein werck gefelt Gott.</verse>
        <verse osisID='Eccl.9.8'>Las deine Kleider jmer weis sein / vnd las deinem heubte Salbe nicht mangeln.</verse>
        <verse osisID='Eccl.9.9'>Brauche des Lebens mit deinem Weibe / das du lieb hast / so lange du das eitel Leben hast / das dir Gott vnter der Sonnen gegeben hat / so lange dein eitel Leben weret. Denn das ist dein Teil im leben vnd in deiner erbeit / die du thust vnter der Sonnen.</verse>
        <verse osisID='Eccl.9.10'>Alles was dir furhanden kompt zu thun / das thu frisch / Denn in der Helle da du hin ferest / ist weder werck / kunst / vernunfft noch weisheit.</verse>
        <verse osisID='Eccl.9.11'>JCH wand mich vnd sahe / wie es vnter der Sonnen zugehet / Das zu lauffen nicht hilfft schnell sein / Zum streit hilfft nicht starck sein / Zur narung hilfft nicht geschickt sein / Zum reichthum hilfft nicht klug sein / Das einer angenem sey / hilfft nicht / das er ein ding wol könne / Sondern alles ligt es an der zeit vnd glückEs heisst gerate wol / Noch sol man drumb nicht ablassen / sondern jmer schaffen / vnd Gott das gedeien befelhen. .</verse>
        <verse osisID='Eccl.9.12'>Auch weis der Mensch seine zeit nicht / Sondern wie die Fisch gefangen werden mit eim schedlichen Hamen / Vnd wie die Vogel mit eim Strick gefangen werden / So werden auch die Menschen berückt zur bösen zeit / wenn sie plötzlich vber sie fellt.</verse>
        <verse osisID='Eccl.9.13'>JCH habe auch diese Weisheit gesehen vnter der Sonnen / die mich gros daucht.</verse>
        <verse osisID='Eccl.9.14'>Das eine kleine Stad war / vnd wenig Leut drinnen / Vnd kam ein grosser König / vnd belegt sie / vnd bawet grosse Bollwerg drumb.</verse>
        <verse osisID='Eccl.9.15'>Vnd ward drinnen funden ein armer weiser Man / der die selbe Stad durch seine Weisheit kund erretten / Vnd kein Mensch gedacht des selben armen Mans.</verse>
        <verse osisID='Eccl.9.16'>Da sprach ich / Weisheit ist ja besser denn stercke / Noch ward des Armen Weisheit veracht / vnd seinen worten nicht gehorcht.</verse>
        <verse osisID='Eccl.9.17'>Das macht / Der Weisen wort gelten mehr bey den Stillen / denn der Herrn schreien bey den Narren.</verse>
        <verse osisID='Eccl.9.18'>Denn Weisheit ist besser denn Harnisch / Aber ein einiger BubeEin Bube verderbet zu weilen ein gantz Land / mit seinem bösen Rat. verderbet viel guts.</verse>
      </chapter>
      <chapter osisID='Eccl.10'>
        <verse osisID='Eccl.10.1'>Also verderben die schedlichen Fliegen gute Salben. Darumb ists zu weilen besser Torheit / denn Weisheit vnd Ehre /</verse>
        <verse osisID='Eccl.10.2'>Denn des Weisen hertz ist zu seiner rechten / Aber des Narren hertz ist zu seiner lincken.</verse>
        <verse osisID='Eccl.10.3'>Auch ob der Narr selbst nerrisch ist in seim thun / noch helt er jederman fur Narren.</verse>
        <verse osisID='Eccl.10.4'>Darumb wenn eins Gewaltigen trotz wider deinen willen fort gehet / so las dich nicht entrüsten / Denn nachlassen stilletVerhören vnd lassen gehen / das sich selbs stillet / ist grosse kunst und tugent. gros vnglück.</verse>
        <verse osisID='Eccl.10.5'>ES ist ein Vnglück das ich sahe vnter der Sonnen / nemlich / vnuerstand der vnter den Gewaltigen gemein ist /</verse>
        <verse osisID='Eccl.10.6'>Das ein Narr sitzt in grosser wirde / vnd die Reichen hie nidden sitzen.</verse>
        <verse osisID='Eccl.10.7'>Jch sahe Knechte auff rossen / vnd Fürsten zu fuss gehen wie Knechte.</verse>
        <verse osisID='Eccl.10.8'>Aber wer eine Gruben macht / der wird selbs drein fallen / Vnd wer den Zaun zureisset / den wird eine Schlange stechen.</verse>
        <verse osisID='Eccl.10.9'>Wer Steine weg waltzetNew Regiment machen / sticht zu letzt vbel / Denn der Pöbel ist vnbeding.  / der wird mühe da mit haben / Vnd wer Holtz spaltet / der wird da von verletzt werden.</verse>
        <verse osisID='Eccl.10.10'>Wenn ein Eisen stumpff wird / vnd an der schneiten vngeschlieffen bleibet / mus mans mit macht wider scherffen / Also folget auch Weisheit dem vleis.</verse>
        <verse osisID='Eccl.10.11'>EJn Wesscher ist nichts bessers / denn eine Schlange / die vnbeschworen sticht.</verse>
        <verse osisID='Eccl.10.12'>Die wort aus dem mund eines Weisen / sind holdselig / Aber des Narren lippen verschlingen den selben /</verse>
        <verse osisID='Eccl.10.13'>Der anfang seiner wort ist Narrheit / Vnd das ende ist schedliche torheit.</verse>
        <verse osisID='Eccl.10.14'>Ein Narr macht viel wort / Denn der Mensch weis nicht was gewesen ist / Vnd wer wil jm sagen / was nach jm werden wird?</verse>
        <verse osisID='Eccl.10.15'>Die erbeit der Narren wird jnen sawr / Weil man nicht weisEr gedenckt nicht wie es vor hin andern gangen ist / Feret fort / vnd weis doch nicht wie es gehen wird. in der Stad zu gehen.</verse>
        <verse osisID='Eccl.10.16'>WEh dir Land / des König ein Kind ist / vnd des Fürsten früe essen.</verse>
        <verse osisID='Eccl.10.17'>Wol dir Land / des König edel ist / vnd des Fürsten zu rechter zeit essen / zur stercke vnd nicht zur lust.</verse>
        <verse osisID='Eccl.10.18'>(Denn durch faulheit sincken die Balcken / vnd durch hinlessige Hende / wird das Haus trieffend)</verse>
        <verse osisID='Eccl.10.19'>Das macht / sie machen brot zum lachen / Vnd der wein mus die LebendigenDas sind die im sausse leben / vnd mit freuden zeren. erfrewen / vnd das gelt mus jnen alles zu wegen bringen.</verse>
        <verse osisID='Eccl.10.20'>FLuch dem Könige nicht in deim Hertzen / vnd fluche dem Reichen nicht in deiner Schlaffkamer / Denn die Vögel des Himels füren die stim / vnd die fittig haben / sagens nach.</verse>
      </chapter>
      <chapter osisID='Eccl.11'>
        <verse osisID='Eccl.11.1'>LAS dein Brot vber das wasser farenDas ist / Gib frey weg jederman / was du vermagst / Denn es möcht die zeit komen / du thettests gern / vnd wirsts nicht können.  / so wirstu es finden auff lange zeit.</verse>
        <verse osisID='Eccl.11.2'>Teil aus vnter sieben vnd vnter achte / Denn du weissest nicht was fur vnglück auff Erden komen wird.</verse>
        <verse osisID='Eccl.11.3'>Wenn die wolcken vol sind / so geben sie Regen auff die erden / Vnd wenn der Bawm fellt / er falle gegen mittag / oder mitternacht / auff welchen ort er fellet / da wird er ligen.</verse>
        <verse osisID='Eccl.11.4'>Wer auff den Wind achtet / der seet nicht / Vnd wer auff die Wolcken sihet / der erndtet nicht.</verse>
        <verse osisID='Eccl.11.5'>GLeich wie du nicht weisst den weg des winds / vnd wie die gebeine in Mutterleibe bereit werden / Also kanstu auch Gottes werck nicht wissen Denn zukünfftigges ist vns alles verborgen. Darumb mus es alles gewogt sein in leiblichem Leben.  / das er thut vberall.</verse>
        <verse osisID='Eccl.11.6'>FRue see deinen Samen / vnd las deine hand des abends nicht ab / Denn du weissest nicht / ob dis oder das geraten wird / Vnd obs beide geriete / so were es deste besser.</verse>
        <verse osisID='Eccl.11.7'>ES ist das Liecht süsse / vnd den augen lieblich die Sonne zu sehen.</verse>
        <verse osisID='Eccl.11.8'>WEnn ein Mensch lange zeit lebet / vnd ist frölich in allen dingen / So gedenckt er doch nur der bösen Tage / das jr so viel ist / Denn alles was jm begegent ist / ist eitel.</verse>
        <verse osisID='Eccl.11.9'>SO frewe dich Jüngling in deiner Jugent / vnd las dein Hertz guter ding sein in deiner Jugent. Thu was dein Hertz lüstet / vnd deinen Augen gefelt / Vnd wisse / das dich Gott vmb dis alles wird fur Gericht füren.</verse>
        <verse osisID='Eccl.11.10'>LAS die Trawrigkeit aus deinem Hertzen / vnd thu das vbel von deinem Leibe / Denn kindheit vnd jugent ist eitel.</verse>
      </chapter>
      <chapter osisID='Eccl.12'>
        <verse osisID='Eccl.12.1'>GEdenck an deinen Schepffer in deiner JugentMit diesen verbrochen worten beschreibt er das Alter eins Menschen / wenn die Hende zittern / die Beine sich krümmen / die Augen tunckel werden / die Zeene nicht wol malen / die Har graw / vnd die Schuldern sich bücken / die Ohren hangen vnd taub werden etc.  / ehe denn die bösen Tage komen / vnd die jar erzutretten / Da du wirst sagen / Sie gefallen mir nicht.</verse>
        <verse osisID='Eccl.12.2'>Ehe denn die Sonne vnd das Liecht / Mond vnd Sterne finster werden / vnd Wolcken wider komen nach dem Regen.</verse>
        <verse osisID='Eccl.12.3'>Zur zeit wenn die Hüter im Hause zittern / vnd sich krümmen die Starcken / vnd müssig stehen die Müller / das jr so wenig worden ist / vnd finster werden die Gesicht durch die Fenster.</verse>
        <verse osisID='Eccl.12.4'>Vnd die Thür auff der gassen geschlossen werden / das die stim der Müllerin leise wird / vnd erwacht wenn der Vogel singet / vnd sich bücken alle Töchter des gesangs.</verse>
        <verse osisID='Eccl.12.5'>Das sich auch die Höhen fürchten vnd schewen auff dem wege / Wenn der Mandelbawm blühet / vnd die Hewschrecken beladen wird / vnd alle Lust vergehet (Denn der Mensch feret hin da er ewig bleibt / vnd die Kleger gehen vmbher auff der Gassen)</verse>
        <verse osisID='Eccl.12.6'>Ehe denn der Silbernstrick wegkome / vnd die Güldenquelle verlauffe / vnd der Eimer zuleche am Born / vnd das Rad zubreche am Born.</verse>
        <verse osisID='Eccl.12.7'>Denn der Staub mus wider zu der Erden komen / wie er gewesen ist / Vnd der Geist wider zu Gott / der jn gegeben hat.</verse>
        <verse osisID='Eccl.12.8'>ES ist alles gantz eitel / sprach der Prediger / gantz eitel.</verse>
        <verse osisID='Eccl.12.9'>Der selb Prediger war nicht allein Weise / sondern leret auch das Volck gute Lere / vnd merckt vnd forschet vnd stellet viel Sprüche.</verse>
        <verse osisID='Eccl.12.10'>Er sucht / das er fünde angeneme wort / vnd schreib recht die wort der Warheit.</verse>
        <verse osisID='Eccl.12.11'>DJese wort der Weisen sind Spiesse vnd Negel / geschrieben durch die Meister der versamlunge / vnd von einem Hirten gegeben.</verse>
        <verse osisID='Eccl.12.12'>Hüt dich mein Son / fur andern mehr / Denn viel Bücher machens ist kein ende / Vnd viel predigen macht den Leib müde.</verse>
        <verse osisID='Eccl.12.13'>LAS vns die Heubtsumma aller Lere hören. Fürcht Gott / vnd halte seine Gebot / Denn das gehört allen Menschen zu.</verse>
        <verse osisID='Eccl.12.14'>Denn Gott wird alle Werck fur Gericht bringen / das verborgen ist / es sey gut oder böse. - Ende des Predigers Salomo.</verse>
      </chapter>
    </div></osisText>
</osis>
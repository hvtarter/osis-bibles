<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='lut.1545.LH' xml:lang='de'>
    <header>
      <revisionDesc>
        <date>2012-08-26</date>
        <p>initial OSIS 2.1.1 version</p>
      </revisionDesc>
      <work osisWork='lut.1545.LH'>
        <title>Luther 1545 (Letzte Hand)</title>
        <contributor/>
        <creator>H.J.H. (joiner194@hotmail.com)</creator>
        <creator role='encoder'>ZefToOsis 1.0.0</creator>
        <subject>Die gantze Heilige Schrifft mit den Anmerkungen des Reformators</subject>
        <date>2012-08-14</date>
        <description>"Denn man mus nicht die buchstaben inn der lateinischen sprachen fragen / wie man sol Deutsch reden / wie diese esel thun / sondern / man mus die mutter im hause / die kinder auff der gassen / den gemeinen man auff dem marckt drumb fragen / vnd den selbigen auff das maul sehen / wie sie reden / vnd darnach dolmetzschen / so verstehen sie es denn / vnd mercken / das man Deutsch mit jn(nen) redet." </description>
        <publisher>lutherbibel.net</publisher>
        <type type='OSIS'>Bible</type>
        <identifier type='OSIS'>lut.1545.LH</identifier>
        <source>http://www.lutherbibel.net</source>
        <language type='IETF'>de</language>
        <relation/>
        <coverage/>
        <rights>Umsonst habt ihrs empfangen, umsonst gebet es auch. (Matthäus 10:8) </rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Eph'>
      <chapter osisID='Eph.1'>
        <verse osisID='Eph.1.1'>PAulus ein Apostel Jhesu Christi / Durch den willen Gottes. Den Heiligen zu Epheso / vnd gleubigen an Christo Jhesu.</verse>
        <verse osisID='Eph.1.2'>GNade sey mit euch vnd Friede / von Gott vnserm Vater / vnd dem HErrn Jhesu Christo.</verse>
        <verse osisID='Eph.1.3'>Gelobet sey gott vnd der vater vnsers HErrn Jhesu Christi / der vns gesegenet hat mit allerley geistlichem Segen / in himlischen Gütern / durch Christum /</verse>
        <verse osisID='Eph.1.4'>Wie er vns denn erwelet hat durch denselbigen ehe der welt Grund gelegt war / Das wir solten sein heilig vnd vnstrefflich fur jm in der liebe.</verse>
        <verse osisID='Eph.1.5'>Vnd hat vns verordnet zur Kindschafft gegen Jm selbs / durch Jhesum Christ / nach dem wolgefallen seines willens /</verse>
        <verse osisID='Eph.1.6'>Zu lob seiner herrlichen gnade / durch welche er vns hat angenem gemacht / in dem Geliebten.</verse>
        <verse osisID='Eph.1.7'>an welchem wir haben die erlösung / durch sein Blut / nemlich / die Vergebung der sünde / Nach den reichthum seiner Gnade /</verse>
        <verse osisID='Eph.1.8'>welche vns reichlich widerfaren ist / durch allerley weisheit vnd klugheit /</verse>
        <verse osisID='Eph.1.9'>Vnd hat vns wissen lassen das Geheimnis seines willens / nach seinem wolgefallen / Vnd hat dasselbige erfür gebracht durch jn /</verse>
        <verse osisID='Eph.1.10'>das es geprediget würde / da die zeit erfüllet war / Auff das alle ding zusamen verfassetGott wil Christo alle ding vnterthan vnd fur einen HErrn vnd Heubt gehalten haben / Psalm 8 Also / das / wer den nicht hat / sol keinen Gott haben. würde / in Christo / beide das im Himel vnd auch auff Erden ist / durch jn selbs.</verse>
        <verse osisID='Eph.1.11'>Durch welchen wir auch zum Erbteil komen sind / die wir zuuor verordnet sind / nach dem Fursatz / des / der alle ding wircket / nach dem Rat seines willens /</verse>
        <verse osisID='Eph.1.12'>Auff das wir etwas seien zu lob seiner Herrligkeit / die wir zuuor auff Christo hoffen.</verse>
        <verse osisID='Eph.1.13'>DVrch welchen auch jr gehöret habt das Wort der warheit / nemlich / das Euangelium von ewer seligkeit / Durch welchen jr auch / da jr gleubetet versiegelt worden seid mit dem heiligen Geist der verheissung /</verse>
        <verse osisID='Eph.1.14'>welcher ist das pfand vnsers Erbes / zu vnser erlösung / das wir sein Eigenthum würden / zu lob seiner Herrligkeit.</verse>
        <verse osisID='Eph.1.15'>DArumb auch ich / nach dem ich gehöret hab von dem glauben bey euch / an den HErrn Jhesum / vnd von ewer lieb zu allen Heiligen /</verse>
        <verse osisID='Eph.1.16'>Höre ich nicht auff zu dancken fur euch / vnd gedencke ewer in meinem gebet /</verse>
        <verse osisID='Eph.1.17'>Das der Gott vnsers HErrn Jhesu Christi / der Vater der herrligkeit / gebe euch den Geist der weisheit vnd der offenbarung / zu seines selbs erkentnis /</verse>
        <verse osisID='Eph.1.18'>vnd erleuchtete Augen ewers verstentnis / Das jr erkennen müget / welche da sey die hoffnung ewres Beruffs / vnd welcher sey der reichthum seines herrlichen Erbes / an seinen Heiligen /</verse>
        <verse osisID='Eph.1.19'>vnd welche da sey die vberschwengliche grösse seiner Krafft an vns / die wir gleuben nach der wirckung seiner mechtigen Stercke /</verse>
        <verse osisID='Eph.1.20'>welche er gewircket hat in Christo / da er jn von den Todten aufferwecket hat / vnd gesetzt zu seiner Rechten / im Himel /</verse>
        <verse osisID='Eph.1.21'>vber alle Fürstenthum / Gewalt / Macht / Herrschafft / vnd alles was genant mag werden / nicht allein in dieser Welt / sondern auch in der zukünfftigen.</verse>
        <verse osisID='Eph.1.22'>Vnd hat alle ding vnter seine Füsse gethan / vnd hat Jn gesetzt zum Heubt der Gemeine vber allesChristus ist ein solch Heubt der Gemeine / das er gleich wol vber alles ein HErr ist / vber Teufel / welt etc.  /</verse>
        <verse osisID='Eph.1.23'>welche da ist sein Leib / nemlich die fülle / des der alles in allen erfülletChristus ist vnd wircket alle werck in allen Creaturen. Darumb ist sein alle Creatur vol. Also ist auch seine gemeine Christenheit seine fülle / das sie sampt jm ein gantzer Leib vnd völliger hauffe ist. .</verse>
      </chapter>
      <chapter osisID='Eph.2'>
        <verse osisID='Eph.2.1'>VND auch euch / da jr tod waret / durch Vbertrettung vnd Sünde /</verse>
        <verse osisID='Eph.2.2'>in welchen jr weiland gewandelt habt / nach dem lauff dieser Welt / vnd nach dem Fürsten / der in der lufft herrschet / nemlich / nach dem Geist / der zu dieser zeit sein werck hat in den Kindern des vnglaubens /</verse>
        <verse osisID='Eph.2.3'>Vnter welchem wir auch alle weiland vnsern wandeln gehabt haben / in den lüsten vnsers Fleisches / vnd thaten den willen des fleisches / vnd der vernunfft / Vnd waren auch Kinder des zorns von Natur / gleich wie auch die andern.</verse>
        <verse osisID='Eph.2.4'>aber gott / der da reich ist von barmhertzigkeit / durch seine grosse Liebe / da mit er vns geliebet hat /</verse>
        <verse osisID='Eph.2.5'>Da wir tod waren in den sünden / hat er vns sampt Christo lebendig gemacht (Denn aus gnade seid jr selig worden)</verse>
        <verse osisID='Eph.2.6'>vnd hat vns sampt jm aufferwecket / vnd sampt jm in das himlische wesen gesetzt / in Christo Jhesu /</verse>
        <verse osisID='Eph.2.7'>Auff das er erzeigete in den zukünfftigen zeiten den vberschwenglichen Reichthum seiner gnade / durch seine güte vber vns in Christo Jhesu.</verse>
        <verse osisID='Eph.2.8'>Denn aus gnade seid jr selig worden / durch den glauben / vnd dasselbige nicht aus euch / Gottes gabt ist es /</verse>
        <verse osisID='Eph.2.9'>nicht aus den wercken / Auff das sich nicht jemand rhüme.</verse>
        <verse osisID='Eph.2.10'>Denn wir sind sein werck / geschaffen in Christo Jhesu / zu guten wercken / zu welchen Gott vns zuuor bereitet hat / das wir darinnen wandeln sollen.</verse>
        <verse osisID='Eph.2.11'>DArumb gedencket dran / das jr / die jr weiland nach dem fleisch Heiden gewesen seid / vnd die Vorhaut genennet wurdet / von denen / die genennet sind die Beschneitung nach dem fleisch / die mit der hand geschicht /</verse>
        <verse osisID='Eph.2.12'>Das jr zu derselbigen zeit wartet on Christo / frembde vnd ausser der bürgerschafft Jsrael / vnd frembde von den Testamenten der verheissung / Da her jr keine Hoffnung hattet / vnd waret on Gott in der welt.</verse>
        <verse osisID='Eph.2.13'>nv aber / die jr in christo jhesu seid / vnd weiland ferne gewesen / seid nu nahe worden / durch das blut Christi.</verse>
        <verse osisID='Eph.2.14'>Denn er ist vnser Friede / der aus beiden Eines hat gemacht / vnd hat abgebrochen den Zaun der da zwischen war / Jn dem / das er durch sein Fleisch wegnam die Feindschafft /</verse>
        <verse osisID='Eph.2.15'>nemlich / das GesetzDas Gesetz war die Feindschafft zwischen Heiden vnd Jüden / Denn da durch wolten die Jüden besser sein. Nu aber on Gesetz allzumal / durch Christum den Geist haben / hat solche Feindschafft ein ende / vnd ist einer wie der ander.  / so in geboten gestellet war / Auff das er aus Zweien einen newen Menschen in jm selber schaffete / vnd Friede machete /</verse>
        <verse osisID='Eph.2.16'>vnd das er Beide versönete mit Gott in einem Leibe / durch das Creutz / Vnd hat die Feindschafft getödtet / durch sich selbs.</verse>
        <verse osisID='Eph.2.17'>Vnd ist komen / hat verkündiget im Euangelio den Friede / euch die jr ferne waret / vnd denen die nahe waren /</verse>
        <verse osisID='Eph.2.18'>Denn durch Jn haben wir den Zugang alle beide / in einem Geiste / zum Vater.</verse>
        <verse osisID='Eph.2.19'>SO seid jr nu nicht mehr Geste / vnd Frembdlinge / Sondern Bürger mit den Heiligen / vnd Gottes Hausgenossen /</verse>
        <verse osisID='Eph.2.20'>erbawet auff den grund der Apostel vnd Propheten / da Jhesus Christus der Eckstein ist /</verse>
        <verse osisID='Eph.2.21'>Auff welchen / der gantze Baw in einander gefüget / wechst / zu einem heiligen Tempel / in dem HErrn /</verse>
        <verse osisID='Eph.2.22'>Auff welchen auch jr mit erbawet werdet / zu einer behausung Gottes / im Geist.</verse>
      </chapter>
      <chapter osisID='Eph.3'>
        <verse osisID='Eph.3.1'>DERhalben ich Paulus der gefangener Christi Jhesu / fur euch Heiden /</verse>
        <verse osisID='Eph.3.2'>nach dem jr gehöret habt von dem Ampt der gnade Gottes / die mir an euch gegeben ist /</verse>
        <verse osisID='Eph.3.3'>Das mir ist kund worden dieses Geheimnis / durch offenbarung / wie ich droben auffs kürtzest geschrieben habe /</verse>
        <verse osisID='Eph.3.4'>Daran jr / so jrs leset / mercken künd meinen verstand an dem geheimnis Christi /</verse>
        <verse osisID='Eph.3.5'>welchs nicht kund gethan ist / in den vorigen zeiten den Menschen kindern / als es nu offenbart ist seinen heiligen Aposteln vnd Propheten / durch den Geist /</verse>
        <verse osisID='Eph.3.6'>nemlich / Das die Heiden miterben seien / vnd mit eingeleibet vnd mitgenossen seiner Verheissung in Christo / Durch das Euangelium /</verse>
        <verse osisID='Eph.3.7'>des ich ein Diener worden bin / nach der gabe aus der gnade Gottes / die mir nach seiner mechtigen Krafft gegeben ist.</verse>
        <verse osisID='Eph.3.8'>MJr dem allergerinsten vnter allen Heiligen / ist gegeben diese gnade / vnter die Heiden zu verkündigen den vnausforschlichen Reichthum Christi /</verse>
        <verse osisID='Eph.3.9'>vnd zu erleuchten jederman / welche da sey die Gemeinschafft des Geheimnis / das von der Welt her in Gott verborgen gewesen ist / der alle ding geschaffen hat / durch Jhesum Christ /</verse>
        <verse osisID='Eph.3.10'>Auff das jtzt kund würde / den FürstenthümenDie Engel im Himmel / ob sie wol vol Gottes sind / so erfaren sie doch teglich an der Christenheit newe gnaden vnd Gaben / die Gott teglich ausgibt. Wie auch Christus Luc. 15 spricht / Das sich die Engel frewen vber einen Sünder der busse thut.  / vnd Herrschafften in dem Himel / an der Gemeine / die manchfeltige weisheit Gottes /</verse>
        <verse osisID='Eph.3.11'>nach dem Fursatz von der Welt her / welche er beweiset hat in Christo Jhesu vnserm HErrn /</verse>
        <verse osisID='Eph.3.12'>Durch welchen wir haben freidigkeit vnd zugang in aller zuuersicht / durch den glauben an jn.</verse>
        <verse osisID='Eph.3.13'>DArumb bitte ich / das jr nicht müde werdet / vmb meiner trübsaln willen / die ich fur euch leide / welche euch eine Ehre sind.</verse>
        <verse osisID='Eph.3.14'>Derhalben beuge ich meine Knie / gegen dem Vater vnsers HErrn Jhesu Christi /</verse>
        <verse osisID='Eph.3.15'>der der rechte Vater ist vber alles was da KinderEs sind auch alle Engel / alle Christen / ja auch aller Menschen kinder / Gottes kinder / Denn er sie alle geschaffen hat.heisset / im Himel vnd auff Erden /</verse>
        <verse osisID='Eph.3.16'>Das er euch Krafft gebe / nach dem reichthum seiner Herrligkeit / starck zu werden durch seinen Geist / an dem inwendigen Menschen /</verse>
        <verse osisID='Eph.3.17'>vnd Christum zu wonen durch den glauben in ewren hertzen / vnd durch die Liebe eingewurtzelt vnd gegründet werden /</verse>
        <verse osisID='Eph.3.18'>Auff das jr begreiffen möget mit allen Heiligen / welches da sey die breiteDie liebe beweiset das der Glaube rechtschaffen sey. Derselbige begreiffet / denn das nichts so breit / lang / tieff / hoch sey / da Christus nicht macht habe vnd helffen künde / Vnd fürchtet sich nicht weder fur sunde / tod noch helle / es sey breit / lang / tieff etc. Wie Psal. 139 auch sagt Quo ibo a spiritu tuo?  / vnd die lenge / vnd die tieffe / vnd die höhe /</verse>
        <verse osisID='Eph.3.19'>Auch erkennen das Christum liebhabenViel ein grösser ding ists Christum liebhaben / denn viel predigen können j. Cor. 3 Wissen blehet auff / lieben bessert / Jtem So jemand Gott liebet / der ist von jm erkand / Joh. 21 Petre amas me etc.  / viel besser ist / denn alles wissen / Auff das jr erfüllet werdet mit allerley Gottes fülleDas Gott alleine in euch regiere vnd wircke / vnd jr sein vol seid..</verse>
        <verse osisID='Eph.3.20'>DEm aber / der vberschwenglich thun kan / vber alles / das wir bitten oder verstehen / nach der Krafft / die da in vns wircket /</verse>
        <verse osisID='Eph.3.21'>Dem sey Ehre in der Gemeine / die in Christo Jhesu ist / zu aller zeit / von ewigkeit zu ewigkeit / Amen.</verse>
      </chapter>
      <chapter osisID='Eph.4'>
        <verse osisID='Eph.4.1'>SO ermane nu euch ich Gefangener in dem HErrn / Das jr wandelt / wie sichs gebürt ewrem Beruff / darinnen jr beruffen seid /</verse>
        <verse osisID='Eph.4.2'>mit aller demut vnd sanfftmut / mit gedult / Vnd vertraget einer dem andern in der Liebe /</verse>
        <verse osisID='Eph.4.3'>Vnd seid vleissig zu halten die einigkeit im Geist / durch das band des friedes.</verse>
        <verse osisID='Eph.4.4'>Ein Leib vnd ein Geist / Wie jr auch beruffen seid / auff einerley Hoffnung ewers beruffs.</verse>
        <verse osisID='Eph.4.5'>Ein HErr / ein Glaube / ein Tauffe /</verse>
        <verse osisID='Eph.4.6'>ein Gott vnd Vater (vnser) aller / der da ist vber euch alle / vnd durch euch allen / vnd in euch allen.</verse>
        <verse osisID='Eph.4.7'>EJnem jglichen aber vnter vns ist gegeben die Gnade / nach dem mass der gabe Christi.</verse>
        <verse osisID='Eph.4.8'>Darumb spricht er / Er ist auffgefaren in die Höhe / Vnd hat das GefengnisDas ist / die Sünde / Tod vnd Gewissen / das sie vns nicht fahen noch halten mögen. gefangen gefüret / Vnd hat den Menschen Gaben gegeben.</verse>
        <verse osisID='Eph.4.9'>Das er aber auffgefaren ist / was ists?</verse>
        <verse osisID='Eph.4.10'>Denn da er zuuor ist hinunter gefaren in die vntersten Orter der erden. Der hinunter gefaren ist / das ist derselbige / der auffgefaren ist vber alle Himel / Auff das er alles erfülletDas er alles in allen dingen wircke vnd on jn nichts gethan / geredt noch gedacht werde. .</verse>
        <verse osisID='Eph.4.11'>VND er hat etliche zu Apostel gesetzt / etliche aber zu Propheten / etliche zu Euangelisten / etliche zu Hirten vnd Lerer /</verse>
        <verse osisID='Eph.4.12'>das die Heiligen zugerichtetDas ist / wolgerüst / vnd allenthalben versorget vnd zubereit / das nichts feile zum Ampt der Christenheit etc.werden zum werck des Ampts / da durch der leib Christi erbawet werde /</verse>
        <verse osisID='Eph.4.13'>Bis das wir alle hinan komen / zu einerley glauben vnd erkenntnis des Sons Gottes / vnd ein volkomen Man werden / der da sey in der masse des volkomenen alters Christi /</verse>
        <verse osisID='Eph.4.14'>Auff das wir nicht mehr Kinder seien / vnd vns wegen vnd wigen lassen / von allerley wind der Lere / durch schalckheitDas ist / Wie die Spitzbuben mit dem würffel vmb gehen / Also gehen die mit der Schrifft vmb / die Menschenlere fur geben. der Menschen vnd teuscherey / da mit sie vns erschleichen zu verfüren.</verse>
        <verse osisID='Eph.4.15'>LAsset vns aber rechtschaffen sein in der Liebe / vnd wachsen in allen stücken / an den / der das Heubt ist / Christus /</verse>
        <verse osisID='Eph.4.16'>aus welchem der gantze Leib zusamen gefüget / vnd ein Glied am andern hanget / durch alle Gelencke / da durch eins dem andern Handreichung thut / nach dem werck eines jglichen Gliedes / in seiner masse / vnd machet / das der Leib wechset zu sein selbs besserung / vnd das alles in der Liebe.</verse>
        <verse osisID='Eph.4.17'>SO sage ich nu / vnd zeuge in dem HErrn / das jr nicht mehr wandelt wie die andern Heiden wandeln / in der eitelkeit jres sinnes /</verse>
        <verse osisID='Eph.4.18'>welcher verstand verfinstert ist / vnd sind entfrembdet von dem Leben / das aus Gott ist / durch die vnwissenheit / so in jnen ist / durch die Blindheit jres hertzen /</verse>
        <verse osisID='Eph.4.19'>welche Ruchlos sind / vnd ergeben sich der Vnzucht / vnd treiben allerley Vnreinigkeit sampt dem Geitz.</verse>
        <verse osisID='Eph.4.20'>Jr aber habt Christum nicht also gelernet /</verse>
        <verse osisID='Eph.4.21'>so jr anders von jm gehöret habt / vnd in jm geleret seid / wie in Jhesu ein rechtschaffen wesen ist.</verse>
        <verse osisID='Eph.4.22'>SO leget nu von euch ab / nach dem vorigen wandel / den alten Menschen / der durch Lüste im jrthum sich verderbet.</verse>
        <verse osisID='Eph.4.23'>Ernewert euch aber im geist ewers gemüts /</verse>
        <verse osisID='Eph.4.24'>vnd ziehet den newen Menschen an / der nach Gott geschaffen ist / in rechtschaffener Gerechtigkeit vnd Heiligkeit.</verse>
        <verse osisID='Eph.4.25'>Darumb leget die Lügen ab / vnd redet die Warheit ein jglicher mit seinem Nehesten / sintemal wir vnternander Glieder sind.</verse>
        <verse osisID='Eph.4.26'>Zürnet / vnd sündiget nicht / Lasset die Sonne nicht vber ewrem Zorn vntergehen.</verse>
        <verse osisID='Eph.4.27'>Gebet auch nicht raum dem Lesterer.</verse>
        <verse osisID='Eph.4.28'>Wer gestolen hat / der stele nicht mehr / Sondern erbeite / vnd schaffe mit den henden etwas gutes / Auff das er habe zu geben dem Dürfftigen. Psal. 4.</verse>
        <verse osisID='Eph.4.29'>LAsset kein faul Geschwetz aus ewrem munde gehen / sondern was nützlich zur besserung ist / da es not thut / das es holdselig sey zu hören.</verse>
        <verse osisID='Eph.4.30'>Vnd betrübet nicht den heiligen geist Gottes / damit jr versiegelt seid / auff den tag der erlösung.</verse>
        <verse osisID='Eph.4.31'>Alle bitterkeit vnd grim / vnd zorn / vnd geschrey / vnd lesterung sey ferne von euch / sampt aller bosheit.</verse>
        <verse osisID='Eph.4.32'>Seid aber vnternander freundlich / hertzlich / vnd vergebet einer dem andern / Gleich wie Gott euch vergeben hat / in Christo.</verse>
      </chapter>
      <chapter osisID='Eph.5'>
        <verse osisID='Eph.5.1'>SO seid nu Gottes Nachfolger / als die lieben Kinder /</verse>
        <verse osisID='Eph.5.2'>vnd wandelt in der Liebe / Gleich wie Christus vns hat geliebet / vnd sich selbs dar gegeben fur vns / zur Gabe vnd Opffer / Gott zu einem süssen geruch.</verse>
        <verse osisID='Eph.5.3'>Hurerey aber vnd alle Vnreinigkeit oder Geitz / lasset nicht von euch gesagt werden / wie den Heiligen zustehet /</verse>
        <verse osisID='Eph.5.4'>Auch schandbare wort vnd Narrenteiding / oder Schertz / welche euch nicht zimen / Sondern viel mehr Dancksagung.</verse>
        <verse osisID='Eph.5.5'>Denn das solt jr wissen / das kein Hurer oder Vnreiner oder Geitziger (welcher ist ein Götzendiener) Erbe hat an dem reich Christi vnd Gottes.</verse>
        <verse osisID='Eph.5.6'>LAsset euch niemand verfüren mit vergeblichen worten / Denn vmb dieser willen kompt der zorn Gottes vber die Kinder des vnglaubens.</verse>
        <verse osisID='Eph.5.7'>Darumb seid nicht jre Mitgenossen.</verse>
        <verse osisID='Eph.5.8'>Denn jr waret weiland Finsternis / Nu aber seid jr ein Liecht in dem HErrn.</verse>
        <verse osisID='Eph.5.9'>Wandelt wie die kinder des Liechts / Die frucht des Geistes ist allerley gütigkeit vnd gerechtigkeit vnd warheit /</verse>
        <verse osisID='Eph.5.10'>Vnd prüfet / was da sey wolgefellig dem HErrn.</verse>
        <verse osisID='Eph.5.11'>Vnd habt nicht gemeinschafft mit den vnfruchtbarn Wercken der finsternis / straffet sie aber viel mehr.</verse>
        <verse osisID='Eph.5.12'>Denn was heimlich von jnen geschicht / das ist auch schendlich zu sagen.</verse>
        <verse osisID='Eph.5.13'>Das alles aber wird offenbar / wens vom Liecht gestraffet wird / Denn alles was offenbar wird / das ist liecht.</verse>
        <verse osisID='Eph.5.14'>Darumb spricht er / Wache auff der du schleffest / vnd stehe auff von den Todten / So wird dich Christus erleuchten. Jesa. 60.</verse>
        <verse osisID='Eph.5.15'>SO sehet nu zu / wie jr fursichtiglich wandelt / nicht als die vnweisen / sondern als die weisen /</verse>
        <verse osisID='Eph.5.16'>Vnd schicket euch in die zeit / Denn es ist böse zeitEs begegen einem Christen so mancherley hindernis vnd vrsach nützlich Geschefft zu verseumen / das er schier / wie ein Gefangener sich los reissen / vnd die zeit gleich stelen / vnd etwa auch thewer lösen mus mit vngunst etc. Wie man spricht / Amici fures temporis. .</verse>
        <verse osisID='Eph.5.17'>Darumb werdet nicht vnuerstendig / sondern verstendig / was da sey des HErrn wille.</verse>
        <verse osisID='Eph.5.18'>Vnd sauffet euch nicht vol Weins / daraus ein vnordigWie wir sehen / das die Trunckenbold / wilde / freche vnuerschampte / vnd aller ding vngezogen sind / mit worten / schreien / geberden / vnd der gleichen. wesen folget / Sondern werdet vol Geistes /</verse>
        <verse osisID='Eph.5.19'>Vnd redet vnternander von Psalmen vnd Lobsengen vnd geistlichen Lieden / singet vnd spielet dem HErrn in ewren hertzen /</verse>
        <verse osisID='Eph.5.20'>Vnd saget Danck alle zeit fur alles / Gott vnd dem Vater / in dem namen vnsers HErrn Jhesu Christi.</verse>
        <verse osisID='Eph.5.21'>Vnd seid vnternander vnterthan / in der furcht Gottes.</verse>
        <verse osisID='Eph.5.22'>DJe Weiber seien vnterthan jren Mennern / als dem HErrn /</verse>
        <verse osisID='Eph.5.23'>Denn der Man ist des Weibes heubt / Gleich wie auch Christus das Heubt ist der Gemeine / vnd er ist seines leibes Heiland.</verse>
        <verse osisID='Eph.5.24'>Aber wie nu die Gemeine ist Christo vnterthan / Also auch die Weiber jren Mennern in allen dingen.</verse>
        <verse osisID='Eph.5.25'>JR Menner / liebet ewre Weiber / Gleich wie Christus geliebet hat die Gemeine / vnd hat sich selbs fur sie gegeben /</verse>
        <verse osisID='Eph.5.26'>Auff das er sie heiliget / Vnd hat sie gereiniget durch das Wasserbad im wort /</verse>
        <verse osisID='Eph.5.27'>auff das er sie jm selbs darstellet eine Gemeine die herrlich sey / die nicht hab einen Flecken oder Runtzel / oder des etwas / sondern das sie heilig sey vnd vnstrefflich.</verse>
        <verse osisID='Eph.5.28'>Also sollen auch die Menner jre Weiber lieben / als jre eigene Leibe. Wer sein Weib liebet / der liebet sich selbs.</verse>
        <verse osisID='Eph.5.29'>Denn niemand hat jemal sein eigen Fleisch gehasset / sondern er neeret es / vnd pfleget sein / Gleich wie auch der HErr die Gemeine /</verse>
        <verse osisID='Eph.5.30'>Denn wir sind glieder seines Leibes / von seinem Fleisch vnd von seinem Gebeine.</verse>
        <verse osisID='Eph.5.31'>Vmb des willen wird ein Mensch verlassen Vater vnd Mutter / vnd seinem Weib anhangen / vnd werden zwey ein Fleisch sein.</verse>
        <verse osisID='Eph.5.32'>Das GeheimnisSacrament oder mysterium / heisset Geheimnis oder ein verborgen ding / das doch von aussen seine bedeutung hat. Also ist Christus vnd seine Gemeine ein Geheimnis / ein gros heilig verborgen ding / das man gleuben vnd nicht sehen kan. Es wird aber durch man vnd weib als durch sein eusserlich zeichen bedeut. Das gleich wie man vnd weib ein leib sind / vnd alle güter gemein haben / Also hat auch die Gemeine alles was Christus ist vnd hat. ist gros / Jch sage aber von Christo vnd der Gemeine.</verse>
        <verse osisID='Eph.5.33'>Doch auch jr / ja ein jglicher habe lieb sein Weib als sich selbs / Das Weib aber fürchte den Man. Gen. 2.</verse>
      </chapter>
      <chapter osisID='Eph.6'>
        <verse osisID='Eph.6.1'>JR Kinder seid gehorsam ewren Eltern / in dem HErrn / Denn das ist billich.</verse>
        <verse osisID='Eph.6.2'>Ehre Vater vnd Mutter / Das ist das erste gebot / das Verheissung hat /</verse>
        <verse osisID='Eph.6.3'>Auff das dirs wolgehe / vnd lange lebest auff Erden. Coloss. 3; Exod. 20.</verse>
        <verse osisID='Eph.6.4'>VND jr Veter reitzet ewre Kinder nicht zu Zorn / Sondern ziehet sie auff in der zucht vnd vermanung zu dem HErrn.</verse>
        <verse osisID='Eph.6.5'>JR Knechte seid gehorsam ewren leiblichen Herrn / mit furchte vnd zittern / in einfeltigkeit ewers hertzen / als Christo /</verse>
        <verse osisID='Eph.6.6'>Nicht mit dienst allein fur augen / als den Menschen zugefallen / sondern als die knechte Christi. Das jr solchen willen Gottes thut von hertzen / mit gutem willen /</verse>
        <verse osisID='Eph.6.7'>Lasset euch düncken / das jr dem HErrn dienet / vnd nicht den Menschen /</verse>
        <verse osisID='Eph.6.8'>Vnd wisset / was ein jglicher gutes thun wird / das wird er von dem HErrn empfahen / er sey ein Knecht oder ein Freier.</verse>
        <verse osisID='Eph.6.9'>VND jr Herrn thut auch dasselbige gegen jnen / vnd lasset das drewen / Vnd wisset / das auch ewer HErr im Himel ist / vnd ist bey jm kein ansehen der Person.</verse>
        <verse osisID='Eph.6.10'>Zv letzt / meine brüder / seid starck in dem HErrn / vnd in der macht seiner stercke.</verse>
        <verse osisID='Eph.6.11'>Ziehet an den harnisch Gottes / Das jr bestehen künd gegen die listigen anlauff des Teufels.</verse>
        <verse osisID='Eph.6.12'>Denn wir haben nicht mit Fleisch vnd Blut zu kempffen / Sondern mit Fürsten vnd Gewaltigen / nemlich / mit den Herrn der Welt / die in der finsternis dieser Welt herrschen / mit den bösen Geistern vnter dem Himel.</verse>
        <verse osisID='Eph.6.13'>Vmb des willen / so ergreiffet den Harnisch Gottes / auff das jr / wenn das böse stündlin kompt / widerstand thun / vnd alles wol ausrichten / vnd das Feld behalten / müget.</verse>
        <verse osisID='Eph.6.14'>SO stehet nu / vmbgürtet ewre Lenden mit Warheit / vnd angezogen mit dem Krebs der gerechtigkeit /</verse>
        <verse osisID='Eph.6.15'>vnd an Beinen gestiffelt / als fertig zu treibenDas ist predigen / bekennen vnd alles thun was zum Euangelio gehört das Euangelium des Friedes / da mit jr bereit seiet.</verse>
        <verse osisID='Eph.6.16'>Vor allen dingen aber / ergreiffet den Schilt des glaubens / mit welchem jr auslesschen künd alle fewrige Pfeile des Bösewichtes.</verse>
        <verse osisID='Eph.6.17'>Vnd nemet den Helm des heils / Vnd das Schwert des geistes / welches ist das wort Gottes.</verse>
        <verse osisID='Eph.6.18'>Vnd betet stets in allem anligen mit bitten vnd flehen / im geist / Vnd wachet dazu mit allem anhalten vnd flehen / fur alle Heiligen /</verse>
        <verse osisID='Eph.6.19'>vnd fur mich / Auff das mir gegeben werde das wort / mit freidigem auffthun meines mundes / Das ich möge kund machen das geheimnis des Euangelij /</verse>
        <verse osisID='Eph.6.20'>welches Bote ich bin in der Ketten / Auff das ich darinnen freidig handeln möge / vnd reden wie sichs gebürt.</verse>
        <verse osisID='Eph.6.21'>AVff das aber jr auch wisset wie es vmb mich stehet / vnd was ich schaffe / wirds euch alles kund thun Tychicus / mein lieber Bruder vnd getrewer Diener in dem HErrn /</verse>
        <verse osisID='Eph.6.22'>Welchen ich gesand habe zu euch / vmb desselbigen willen / das jr erfaret / wie es vmb mich stehet / Vnd das er ewre hertzen tröste.</verse>
        <verse osisID='Eph.6.23'>Friede sey den Brüdern / vnd liebe mit glauben / von Gott dem Vater / vnd dem HErrn Jhesu Christo.</verse>
        <verse osisID='Eph.6.24'>Gnade sey mit allen / die da lieb haben vnsern HErrn Jhesum Christ vnuerruckt / AMEN. - Geschrieben von Rom an die Epheser / Durch Tychicum.</verse>
      </chapter>
    </div></osisText>
</osis>
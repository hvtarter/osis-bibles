<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='lut.1545.LH' xml:lang='de'>
    <header>
      <revisionDesc>
        <date>2012-08-26</date>
        <p>initial OSIS 2.1.1 version</p>
      </revisionDesc>
      <work osisWork='lut.1545.LH'>
        <title>Luther 1545 (Letzte Hand)</title>
        <contributor/>
        <creator>H.J.H. (joiner194@hotmail.com)</creator>
        <creator role='encoder'>ZefToOsis 1.0.0</creator>
        <subject>Die gantze Heilige Schrifft mit den Anmerkungen des Reformators</subject>
        <date>2012-08-14</date>
        <description>"Denn man mus nicht die buchstaben inn der lateinischen sprachen fragen / wie man sol Deutsch reden / wie diese esel thun / sondern / man mus die mutter im hause / die kinder auff der gassen / den gemeinen man auff dem marckt drumb fragen / vnd den selbigen auff das maul sehen / wie sie reden / vnd darnach dolmetzschen / so verstehen sie es denn / vnd mercken / das man Deutsch mit jn(nen) redet." </description>
        <publisher>lutherbibel.net</publisher>
        <type type='OSIS'>Bible</type>
        <identifier type='OSIS'>lut.1545.LH</identifier>
        <source>http://www.lutherbibel.net</source>
        <language type='IETF'>de</language>
        <relation/>
        <coverage/>
        <rights>Umsonst habt ihrs empfangen, umsonst gebet es auch. (Matthäus 10:8) </rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Jas'>
      <chapter osisID='Jas.1'>
        <verse osisID='Jas.1.1'>JAcobus ein Knecht Gottes / vnd des HErrn Jhesu Christi. Den zwelff Geschlechtern / die da sind hin vnd her. Freude zuuor.</verse>
        <verse osisID='Jas.1.2'>MEine lieben Brüder / Achtet es eitel freude / wenn jr in mancherley Anfechtung fallet /</verse>
        <verse osisID='Jas.1.3'>Vnd wisset / das ewer Glaube / so er rechtschaffen ist / Gedult wircket.</verse>
        <verse osisID='Jas.1.4'>Die Gedult aber sol feste bleiben / bis ans ende / Auff das jr seid volkomen vnd gantz / vnd keinen mangel habet.</verse>
        <verse osisID='Jas.1.5'>SO aber jemand vnter euch Weisheit mangelt / der bitte von Gott / der da gibt einfeltiglich jederman / vnd rückets niemands auff / So wird sie jm gegeben werden.</verse>
        <verse osisID='Jas.1.6'>Er bitte aber im Glauben / vnd zweiuel nicht / Denn wer da zweiuelt / der ist gleich wie die Meeres woge / die vom winde getrieben vnd gewebd / wird.</verse>
        <verse osisID='Jas.1.7'>Solcher Mensch dencke nicht / das er etwas von dem HErrn empfahen werde.</verse>
        <verse osisID='Jas.1.8'>Ein ZweiuelerDer im Glauben nicht fest ist / hebt viel vnd mancherley an / vnd bleibt doch nicht drauff / 2. Tim. 3 Lernen jmerdar vnd komen doch nimer zum erkentnis der Warheit. ist vnbestendig in allen seinen wegen. Mat. 7; Mat. 12; Joh. 16.</verse>
        <verse osisID='Jas.1.9'>EJn Bruder aber der nidrig ist / rhüme sich seiner höhe /</verse>
        <verse osisID='Jas.1.10'>vnd der da reich ist / rhüme sich seiner nidrigkeit / Denn wie ein Blume des grases wird er vergehen.</verse>
        <verse osisID='Jas.1.11'>Die Sonne gehet auff mit der hitze / vnd das Gras verwelcket / vnd die Blume felt abe / vnd sein schöne gestalt verdirbet / Also wird der Reiche in seiner Habe verwelcken.</verse>
        <verse osisID='Jas.1.12'>Selig ist der Man / der die anfechtung erduldet / Denn nach dem er beweret ist / wird er die Krone des Lebens empfahen / welche Gott verheissen hat denen / die jn liebhaben.</verse>
        <verse osisID='Jas.1.13'>Niemand sage / wenn er versucht wird / das er Gott versucht werde / Denn Gott ist nicht ein Versucher zum bösen / er versuchet niemand.</verse>
        <verse osisID='Jas.1.14'>Sondern ein jglicher wird versucht / wenn er von seiner eigen Lust gereitzet vnd gelocket wird /</verse>
        <verse osisID='Jas.1.15'>Darnach wenn die Lust empfangen hat / gebiert sie die Sünde / die sünde aber wenn sie volendet ist / gebiert sie den Tod.</verse>
        <verse osisID='Jas.1.16'>JRret nicht / lieben Brüder /</verse>
        <verse osisID='Jas.1.17'>Alle gute Gabe / vnd alle volkomene gabe kompt von oben herab / von dem Vater des liechts / Bey welchem ist keine verenderung noch wechsel des Liechts vnd Finsternis.</verse>
        <verse osisID='Jas.1.18'>Er hat vns gezeuget nach seinem willen / durch das wort der Warheit / Auff das wir weren Erstlinge seiner Creaturen.</verse>
        <verse osisID='Jas.1.19'>Darumb / lieben Brüder / ein jglicher Mensch sey schnel zu hören / Langsam aber zu reden / vnd langsam zum zorn /</verse>
        <verse osisID='Jas.1.20'>Denn des Menschen zorn thut nicht was fur Gott recht ist.</verse>
        <verse osisID='Jas.1.21'>DArumb so leget abe alle Vnsauberkeit vnd alle Bosheit / vnd nempt das Wort an mit sanfftmut / das in euch gepflantzet ist / welches kan ewer Seele selig machen.</verse>
        <verse osisID='Jas.1.22'>Seid aber Theter des worts vnd nicht Hörer allein / damit jr euch selbs betrieget.</verse>
        <verse osisID='Jas.1.23'>Denn so jemand ist ein Hörer des worts / vnd nicht ein Theter / Der ist gleich einem Man / der sein leiblich Angesichte im Spiegel beschawet /</verse>
        <verse osisID='Jas.1.24'>Denn nach dem er sich beschawet hat / gehet er von stund an dauon / vnd vergisset wie er gestalt war.</verse>
        <verse osisID='Jas.1.25'>Wer aber durchschawet in das volkomen Gesetz der freiheit / vnd darinnen beharret / vnd ist nicht ein vergeslicher Hörer / sondern ein Theter / Derselbige wird selig sein in seiner that.</verse>
        <verse osisID='Jas.1.26'>SO aber sich jemand vnter euch lesset düncken / er diene Gott / vnd helt seine Zungen nicht im zaum / sondern verfüret sein Hertz / Des Gottesdienst ist eitel.</verse>
        <verse osisID='Jas.1.27'>Ein reiner vnd vnbefleckter Gottesdienst fur Gott dem Vater / ist der / die Waisen vnd Widwen in jrem trübsal besuchen / Vnd sich von der Welt vnbefleckt behalten.</verse>
      </chapter>
      <chapter osisID='Jas.2'>
        <verse osisID='Jas.2.1'>Ljben brüder / Halts nicht da fur / das der glaube an Jhesum Christ vnsern HErrn der herrligkeit / ansehung der Person leide.</verse>
        <verse osisID='Jas.2.2'>Denn so in ewer versamlunge keme ein Man mit einem gülden Ringe / vnd mit einem herrlichen Kleide / Es keme aber auch ein Armer in einem vnsaubern Kleide /</verse>
        <verse osisID='Jas.2.3'>vnd jr sehet auff den / der das herrliche Kleid treget / vnd sprechet zu jm / Setze du dich her auffs beste / Vnd sprechet zu dem Armen / Stehe du dort / oder setze dich her zu meinen füssen /</verse>
        <verse osisID='Jas.2.4'>Vnd bedenckt es nicht recht / sondern jr werdet Richter / vnd macht bösen vnterscheid.</verse>
        <verse osisID='Jas.2.5'>HOret zu meine lieben Brüder / Hat nicht Gott erwelet die Armen auff dieser Welt / die am glauben Reich sind / vnd Erben des Reichs / welches er verheissen hat / denen / die jn lieb haben?</verse>
        <verse osisID='Jas.2.6'>Jr aber habt dem Armen vnehre gethan. Sind nicht die Reichen die / die gewalt an euch vben / vnd ziehen euch fur Gerichte?</verse>
        <verse osisID='Jas.2.7'>Verlestern sie nicht den guten Namen / dauon jr genennet seid?</verse>
        <verse osisID='Jas.2.8'>SO jr das königliche Gesetz volendet / nach der Schrifft / Liebe deinen Nehesten / als dich selbs / so thut jr wol.</verse>
        <verse osisID='Jas.2.9'>So jr aber die Person ansehet / thut jr sünde / vnd werdet gestrafft vom Gesetz / als die Vbertretter.</verse>
        <verse osisID='Jas.2.10'>Denn so jemand das gantze Gesetz helt / vnd sündiget an einem / Der ists gantz schüldig.</verse>
        <verse osisID='Jas.2.11'>Denn der da gesagt hat / Du solt nicht ehebrechen / Der hat auch gesagt / Du solt nicht tödten. So du nu nicht ehebrichest / Tödtest aber / bistu ein Vbertretter des Gesetzes.</verse>
        <verse osisID='Jas.2.12'>Also redet vnd also thut / als die da sollen durchs Gesetz der freiheit gerichtet werden.</verse>
        <verse osisID='Jas.2.13'>Es wird aber ein vnbarmhertzig Gericht vber den gehen / der nicht Barmhertzigkeit gethan hat. Vnd die Barmhertzigkeit rhümet sich wider das Gerichte. Leui. 19.</verse>
        <verse osisID='Jas.2.14'>WAs hilffts / lieben Brüder / so jemand sagt / Er habe den Glauben / vnd hat doch die Werck nicht? Kan auch der glaube jn selig machen?</verse>
        <verse osisID='Jas.2.15'>So aber ein Bruder oder Schwester blos were / vnd mangel hette der teglichen Narunge /</verse>
        <verse osisID='Jas.2.16'>vnd jemand vnter euch spreche zu jnen / Gott berate euch / wermet euch vnd settiget euch / gebet jnen aber nichts / was des Leibs notdurfft ist / Was hülffe sie das?</verse>
        <verse osisID='Jas.2.17'>Also auch der glaube / wenn er nicht werck hat / ist er tod an jm selber.</verse>
        <verse osisID='Jas.2.18'>Aber es möchte jemand sagen / Du hast den glauben / vnd ich habe die werck / Zeige mir deinen glauben mit deinen wercken / So wil ich auch meinen glauben dir zeigen mit meinen wercken.</verse>
        <verse osisID='Jas.2.19'>Du gleubest / das ein einiger Gott ist? Du thust wol dran / Die Teufel gleubens auch vnd zittern.</verse>
        <verse osisID='Jas.2.20'>WJltu aber wissen / du eiteler Mensch / das der glaube on werck tod sey?</verse>
        <verse osisID='Jas.2.21'>Jst nicht abraham vnser Vater durch die werck gerecht worden / da er seinen Son Jsaac auff dem altar opffert?</verse>
        <verse osisID='Jas.2.22'>Da sihestu / das der glaube mit gewircket hat an seinen wercken / vnd durch die werck ist der glaube volkomen worden.</verse>
        <verse osisID='Jas.2.23'>Vnd ist die Schrifft erfüllet / die da spricht / Abraham hat Gott gegleubet / vnd ist jm zur Gerechtigkeit gerechnet / vnd ist ein freund Gottes geheissen.</verse>
        <verse osisID='Jas.2.24'>So sehet jr nu / Das der Mensch durch die werck gerecht wird / nicht durch den glauben alleine.</verse>
        <verse osisID='Jas.2.25'>Desselbigen gleichen die Hure Rahab / Jst sie nicht durch die werck gerecht worden / da sie die Boten auffnam / vnd lies sie in einen andern weg hinaus?</verse>
        <verse osisID='Jas.2.26'>Denn gleich wie der Leib on Geist tod ist / also auch der glaube on werck ist tod. Gen. 22; Gen. 13; Josu. 2; Ebre. 11.</verse>
      </chapter>
      <chapter osisID='Jas.3'>
        <verse osisID='Jas.3.1'>LJeben Brüder / Vnterwinde sich nicht jederman Lerer zu sein / Vnd wisset / das wir deste mehr vrteil empfahen werden.</verse>
        <verse osisID='Jas.3.2'>Denn wir feilen alle manchfeltiglich. Wer aber auch in keinem wort feilet / der ist ein volkomener Man / vnd kan auch den gantzen Leib im zaum halten.</verse>
        <verse osisID='Jas.3.3'>Sihe / die Pferde halten wir in zeumen / das sie vns gehorchen / vnd lencken den gantzen leib.</verse>
        <verse osisID='Jas.3.4'>Sihe / die Schiffe / ob sie wol so gros sind / vnd von starcken winden getrieben werden / werden sie doch gelenckt mit einem kleinen Ruder / wo der hin wil / der es regieret.</verse>
        <verse osisID='Jas.3.5'>Also ist auch die Zunge ein klein glied / vnd richtet gros ding an. Sihe / ein klein Fewer / welch ein wald zündets an?</verse>
        <verse osisID='Jas.3.6'>Vnd die Zunge ist auch ein Fewer / eine Welt vol vngerechtigkeit. Also ist die Zunge vnter vnsern gliedern / vnd befleckt den gantzen Leib vnd zündet an allen vnsern wandel / wenn sie von der Helle entzündet ist.</verse>
        <verse osisID='Jas.3.7'>DEnn alle natur / der Thier vnd der Vogel / vnd der Schlangen vnd der Meerwunder / werden gezemet / vnd sind gezemet von der menschlichen Natur.</verse>
        <verse osisID='Jas.3.8'>Aber die Zungen kan kein Mensch zemen / das vnrügige vbel / vol tödlicher gifft.</verse>
        <verse osisID='Jas.3.9'>Durch sie loben wir Gott den Vater / vnd durch sie fluchen wir den Menschen / nach dem bilde Gottes gemacht.</verse>
        <verse osisID='Jas.3.10'>Aus einem munde gehet loben vnd fluchen. Es sol nicht / lieben Brüder / also sein.</verse>
        <verse osisID='Jas.3.11'>Quillet auch ein Brun aus einem loch / süsse vnd bitter?</verse>
        <verse osisID='Jas.3.12'>Kan auch / lieben Brüder / ein Feigenbawm öle / oder ein Weinstock feigen tragen? Also kan auch ein Brun nicht saltzig vnd süsse Wasser geben.</verse>
        <verse osisID='Jas.3.13'>WEr ist weise vnd klug vnter euch? der erzeige mit seinem guten wandel seine werck / in der sanfftmut vnd weisheit.</verse>
        <verse osisID='Jas.3.14'>Habt jr aber bittern neid vnd zanck in ewern hertzen / So rhümet euch nicht / vnd lieget nicht wider die Warheit.</verse>
        <verse osisID='Jas.3.15'>Denn das ist nicht die weisheit / die von oben her ab kompt / Sondern jrdisch / menschlich vnd teufelisch.</verse>
        <verse osisID='Jas.3.16'>Denn wo neid vnd zanck ist / da ist vnordnung vnd eitel böse ding.</verse>
        <verse osisID='Jas.3.17'>Die Weisheit aber von oben her / ist auffs erst keusch / darnach friedsam / gelinde / lesst jr sagen / vol barmhertzigkeit vnd guter früchte / vnparteisch / on heucheley.</verse>
        <verse osisID='Jas.3.18'>Die frucht aber der Gerechtigkeit wird geseet im friede / denen / die den friede halten.</verse>
      </chapter>
      <chapter osisID='Jas.4'>
        <verse osisID='Jas.4.1'>WO her kompt streit vnd krieg vnter euch? Kompts nicht daher / aus ewren wollüsten / die da streiten in ewern Gliedern?</verse>
        <verse osisID='Jas.4.2'>Jr seid begirig vnd erlangts damit nicht / Jr hasset vnd neidet / vnd gewinnet damit nichts / Jr streitet vnd krieget / jr habt nicht / darumb das jr nicht bittet.</verse>
        <verse osisID='Jas.4.3'>Jr bittet vnd krieget nicht / darumb das jr vbel bittet / nemlich da hin / das jrs mit ewren wollüstenDas ist nicht die weise / gut zu erwerben vnd reich werden / so einer den andern hasset neidet vnd vnternander schindet / streitet / geitzet / vnd teuschet etc. verzehret.</verse>
        <verse osisID='Jas.4.4'>JR Ehebrecher vnd Ehebrecherin / wisset jr nicht / das der Welt freundschafft Gottes feindschafft ist? Wer der welt Freund sein wil / der wird Gottes feind sein.</verse>
        <verse osisID='Jas.4.5'>Oder lasset jr euch düncken / die Schrifft sage vmb sonst / Den Geist / der in euch wonet / gelüstet wider den Hass /</verse>
        <verse osisID='Jas.4.6'>vnd gibt reichlichMit neiden / geitzen / kriegen / triegen vnternander / werdet jr nicht erlangen das jr begert / Sondern folget dem Geist / so werdet jr alle gnade vnd vol auff haben. gnade.</verse>
        <verse osisID='Jas.4.7'>So seid nu Gott vnterthenig / Widerstehet dem Teuffel / so fleuhet er von euch.</verse>
        <verse osisID='Jas.4.8'>Nahet euch zu Gott / so nahet er sich zu euch. Reiniget die hende jr Sünder / vnd machet ewr hertzen keusch jr Wanckelmütigen.</verse>
        <verse osisID='Jas.4.9'>Seid elend / vnd traget leide / vnd weinet / Ewer lachen verkere sich in weinen / vnd ewer freude in trawrigkeit.</verse>
        <verse osisID='Jas.4.10'>Demütiget euch fur Gott / so wird er euch erhöhen. Gal. 5.</verse>
        <verse osisID='Jas.4.11'>AFfterredet nicht vnternander / lieben Brüder / Wer seinem Bruder affterredet / vnd verteilet seinen Bruder / Der affterredet dem Gesetz / vnd vrteilet das Gesetz. Vrteilestu aber das Gesetz / so bistu nicht ein Theter des Gesetzes / sondern ein Richter.</verse>
        <verse osisID='Jas.4.12'>Es ist ein einiger Gesetzgeber / der kan selig machen vnd verdamnen. Wer bistu / der du einen andern vrteilest?</verse>
        <verse osisID='Jas.4.13'>WOlan / die jr nu saget / Heute oder morgen wöllen wir gehen / in die oder die Stad / vnd wöllen ein jar da ligen vnd hantieren vnd gewinnen /</verse>
        <verse osisID='Jas.4.14'>Die jr nicht wisset / was morgen sein wird. Denn was ist ewer Leben? Ein dampff ists / der eine kleine zeit weret / darnach aber verschwindet er.</verse>
        <verse osisID='Jas.4.15'>Da fur jr sagen soltet / So der HERR wil / vnd wir leben / wollen wir dis oder das thun.</verse>
        <verse osisID='Jas.4.16'>Nu aber rhümet jr euch in ewrem hohmut / Aller solcher rhum ist böse.</verse>
        <verse osisID='Jas.4.17'>Denn wer da weis guts zu thun / vnd thuts nicht / dem ists sünde.</verse>
      </chapter>
      <chapter osisID='Jas.5'>
        <verse osisID='Jas.5.1'>WOlan / nu jr Reichen / weinet vnd heulet vber ewer elend / das vber euch komen wird.</verse>
        <verse osisID='Jas.5.2'>Ewer reichthum ist verfaulet / ewer kleider sind mottenfressig worden /</verse>
        <verse osisID='Jas.5.3'>Ewr gold vnd silber ist verrostet vnd jrer rost wird euch zum zeugnis sein / vnd wird ewer Fleisch fressen / wie ein Fewr. Jr habt euch Schetze gesamlet an den letzten tagen.</verse>
        <verse osisID='Jas.5.4'>Sihe / der Erbeiter lohn / die ewer Land eingeerndtet haben / vnd von euch abgebrochen ist / das schreiet / vnd das ruffen der Erndter ist komen fur die ohren des HErrn Sabbaoth?</verse>
        <verse osisID='Jas.5.5'>Jr habt wol gelebet auff Erden / vnd ewer wollust gehabt vnd ewer hertzen geweidet / als auff einen SchlachttagWie man zür hochzeit oder auff ein Fest schlachtet. Lu. 15 Schlachtet ein gemest kalb Mat. 21 Mein Ochsen vnd Mastvieh ist geschlachtet. .</verse>
        <verse osisID='Jas.5.6'>Jr habt verurteilet den Gerechten / vnd getödtet / vnd er hat euch nicht widerstanden.</verse>
        <verse osisID='Jas.5.7'>SO seid nu gedultig / lieben Brüder / bis auff die zukunfft des HErrn. Sihe ein Ackerman wartet auff die köstliche frucht der Erden / vnd ist gedültig darüber / bis er empfahe den Morgenregen / vnd Abendregen.</verse>
        <verse osisID='Jas.5.8'>Seid jr auch gedültig / vnd stercket ewre hertzen / Denn die zukunfft des HErrn ist nahe.</verse>
        <verse osisID='Jas.5.9'>Seufftzet nicht widernandern / lieben Brüder / auff das jr nicht verdampt werdet. Sihe / der Richter ist fur der thür.</verse>
        <verse osisID='Jas.5.10'>Nemet / meine lieben Brüder / zum Exempel des leidens vnd der gedult / die Propheten / die zu euch geredt haben in dem namen des HErrn.</verse>
        <verse osisID='Jas.5.11'>Sihe / wir preisen selig / die erduldet haben. Die gedult Hiob habt jr gehöret / vnd das ende des HErrn habt jr gesehen / Denn der HErr ist barmhertzig vnd ein Erbarmer.</verse>
        <verse osisID='Jas.5.12'>FVr allen dingen aber / meine Brüder / schweret nicht / weder bey dem Himel / noch bey der Erden / noch mit keinem andern Eid. Es sey aber ewer wort / Ja / das ja ist / vnd Nein / das nein ist / auff das jr nicht in heucheley fallet.</verse>
        <verse osisID='Jas.5.13'>Leidet jemand vnter euch / der bete. Jst jemand gutes muts? der singe Psalmen.</verse>
        <verse osisID='Jas.5.14'>Jst jemand Kranck? der ruffe zu sich die Eltesten von der Gemeine / vnd lassc sie vber sich beten vnd salben mit Ole / in dem namen des HErrn /</verse>
        <verse osisID='Jas.5.15'>vnd das Gebet des glaubens wird dem Krancken helffen / vnd der HErr wird jn auffrichten / vnd so er hat sünde gethan / werden sie jm vergeben sein. Mat. 5; Mar. 6.</verse>
        <verse osisID='Jas.5.16'>BEkenne einer dem andern seine sünde / vnd betet fur einander / das jr gesund werdet. Des Gerechten gebet vermag viel / wenn es ernstlich ist.</verse>
        <verse osisID='Jas.5.17'>Elias war ein Mensch gleich wie wir / vnd er betet ein Gebet / das es nicht regen solte / Vnd es regent nicht auff Erden drey jar / vnd sechs monden.</verse>
        <verse osisID='Jas.5.18'>Vnd er betet abermal / vnd der Himel gab den Regen / vnd die Erde brachte jre Frucht. Luc. 4; 3. Reg. 17.</verse>
        <verse osisID='Jas.5.19'>LJeben Brüder / so jemand vnter euch jrren würde von der warheit / vnd jemand bekeret jn /</verse>
        <verse osisID='Jas.5.20'>Der sol wissen / das / wer den sünder bekeret hat von dem jrthum seines weges / der hat einer Seele vom Tode geholffen / Vnd wird bedecken die menge der sünden.</verse>
      </chapter>
    </div></osisText>
</osis>
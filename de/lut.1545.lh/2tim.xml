<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='lut.1545.LH' xml:lang='de'>
    <header>
      <revisionDesc>
        <date>2012-08-26</date>
        <p>initial OSIS 2.1.1 version</p>
      </revisionDesc>
      <work osisWork='lut.1545.LH'>
        <title>Luther 1545 (Letzte Hand)</title>
        <contributor/>
        <creator>H.J.H. (joiner194@hotmail.com)</creator>
        <creator role='encoder'>ZefToOsis 1.0.0</creator>
        <subject>Die gantze Heilige Schrifft mit den Anmerkungen des Reformators</subject>
        <date>2012-08-14</date>
        <description>"Denn man mus nicht die buchstaben inn der lateinischen sprachen fragen / wie man sol Deutsch reden / wie diese esel thun / sondern / man mus die mutter im hause / die kinder auff der gassen / den gemeinen man auff dem marckt drumb fragen / vnd den selbigen auff das maul sehen / wie sie reden / vnd darnach dolmetzschen / so verstehen sie es denn / vnd mercken / das man Deutsch mit jn(nen) redet." </description>
        <publisher>lutherbibel.net</publisher>
        <type type='OSIS'>Bible</type>
        <identifier type='OSIS'>lut.1545.LH</identifier>
        <source>http://www.lutherbibel.net</source>
        <language type='IETF'>de</language>
        <relation/>
        <coverage/>
        <rights>Umsonst habt ihrs empfangen, umsonst gebet es auch. (Matthäus 10:8) </rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Tim'>
      <chapter osisID='2Tim.1'>
        <verse osisID='2Tim.1.1'>PAulus ein Apostel Jhesu Christi / Durch den willen Gottes / Nach der Verheissung des lebens / in Christo Jhesu.</verse>
        <verse osisID='2Tim.1.2'>MEinem lieben Son Timotheo. Gnade / Barmhertzigkeit / Friede von Gott dem Vater / vnd Christo Jhesu vnserm HErrn.</verse>
        <verse osisID='2Tim.1.3'>JCH dancke Gotte / dem ich diene von meinen Voreltern her / in reinem Gewissen / das ich on vnterlas dein gedencke in meinem Gebet / tag vnd nacht /</verse>
        <verse osisID='2Tim.1.4'>vnd mich verlanget dich zu sehen (wenn ich dencke an deine threnen) auff das ich mit freuden erfüllet würde /</verse>
        <verse osisID='2Tim.1.5'>Vnd erinnere mich des vngeferbeten glaubens in dir / welcher zuuor gewonet hat in deiner Grosmutter Loide / vnd in deiner Mutter Eunike / Bin aber gewis / das auch in dir.</verse>
        <verse osisID='2Tim.1.6'>VMb welcher sache willen ich dich erinnere / Das du erweckest die gabe Gottes / die in dir ist / durch die aufflegung meiner Hende.</verse>
        <verse osisID='2Tim.1.7'>Denn Gott hat vns nicht gegeben den Geist der furcht / sondern der krafft vnd der liebe vnd der zuchtDas wörtlin zucht das Paulus offt braucht / heist das wir zu deudsch sagen / messig / fein seuberlich / vernünfftig faren von geberden. .</verse>
        <verse osisID='2Tim.1.8'>Darumb so scheme dich nicht des zeugnis vnsers HErrn / noch meiner der ich sein Gebundener bin / Sondern leide dich mit dem Euangelio / wie ich / nach der krafft Gottes /</verse>
        <verse osisID='2Tim.1.9'>Der vns hat selig gemacht / vnd beruffen mit einem heiligen Ruff / Nicht nach vnsern wercken / sondern nach seinem Fursatz vnd gnade / die vns gegeben ist in Christo Jhesu / vor der zeit der welt /</verse>
        <verse osisID='2Tim.1.10'>Jtzt aber offenbart durch die erscheinung vnsers Heilandes Jhesu Christi / Der dem Tod die macht hat genomen / vnd das Leben vnd ein vnuergenglich wesen ans Liecht bracht / durch das Euangelium /</verse>
        <verse osisID='2Tim.1.11'>Zu welchem ich gesetzt bin ein Prediger vnd Apostel vnd Lerer der Heiden /</verse>
        <verse osisID='2Tim.1.12'>Vmb welcher sache willen ich solches leide / Aber ich scheme michs nicht. Denn ich weis / an welchen ich gleube / vnd bin gewis / das er kan mir meine Beylage bewaren / bis an jenen tag. Rom. 8; Jnf. 2; Tit. 3.</verse>
        <verse osisID='2Tim.1.13'>Halt an dem Furbilde der heilsamen wort / die du von mir gehort hast / vom glauben vnd von der Liebe in Christo Jhesu.</verse>
        <verse osisID='2Tim.1.14'>Diesen guten Beylag beware durch den heiligen Geist / der in vns wonet. 1. Tim. 6.</verse>
        <verse osisID='2Tim.1.15'>DAS weissestu / das sich verkert haben von mir alle die in Asia sind / vnter welchem ist Phygellus vnd Hermogenes.</verse>
        <verse osisID='2Tim.1.16'>Der HErr gebe barmhertzigkeit / dem hause Onesiphori / Denn er hat mich offt erquicket / vnd hat sich meiner Ketten nicht geschemet /</verse>
        <verse osisID='2Tim.1.17'>Sondern da er zu Rom war / suchte er mich auffs vleissigst / vnd fand mich.</verse>
        <verse osisID='2Tim.1.18'>Der HErr gebe jm das er finde barmhertzigkeit bey dem HErrn / an jenem tage. Vnd wie viel er mir zu Epheso gedienet hat / weissestu am besten. Jnf. 4.</verse>
      </chapter>
      <chapter osisID='2Tim.2'>
        <verse osisID='2Tim.2.1'>SO sey nu starck / mein Son / durch die gnade in Christo Jhesu /</verse>
        <verse osisID='2Tim.2.2'>Vnd was du von mir gehöret hast durch viel Zeugen / das befilh trewen Menschen / die da tüchtig sind auch andere zu leren.</verse>
        <verse osisID='2Tim.2.3'>Leide dich als ein guter Streiter Jhesu Christi.</verse>
        <verse osisID='2Tim.2.4'>Kein Kriegsman flicht sich in Hendel der narung / Auff das er gefalle dem / der jn angenomen hat.</verse>
        <verse osisID='2Tim.2.5'>Vnd so jemand auch kempffet / wird er doch nicht gekrönet / er kempffe denn recht.</verse>
        <verse osisID='2Tim.2.6'>Es sol aber der Ackerman / der den acker bawet / der Früchte am ersten geniessen. Mercke / was ich sage /</verse>
        <verse osisID='2Tim.2.7'>Der HErr aber wird dir in allen dingen verstand geben.</verse>
        <verse osisID='2Tim.2.8'>HAlt in gedechtnis Jhesum Christum / der aufferstanden ist von den Todten / aus dem samen Dauid / nach meinem Euangelio /</verse>
        <verse osisID='2Tim.2.9'>vber welchem ich mich leide / bis an die Bande / als ein Vbeltheter / Aber Gottes wort ist nicht gebunden.</verse>
        <verse osisID='2Tim.2.10'>Darumb dulde ichs alles vmb der Ausserweleten willen / auff das auch sie die seligkeit erlangen in Christo Jhesu / mit ewiger Herrligkeit. Sup. 1.</verse>
        <verse osisID='2Tim.2.11'>DAs ist je gewislich war / Sterben wir mit / so werden wir mit leben /</verse>
        <verse osisID='2Tim.2.12'>Dulden wir / so werden wir mit herrschen / Verleugnen wir / so wird er vns auch verleugnen /</verse>
        <verse osisID='2Tim.2.13'>Gleuben wir nicht / so bleibet er trewe / Er kan sich selbs nicht leugnen.</verse>
        <verse osisID='2Tim.2.14'>Solchs erinnere sie / vnd bezeuge fur dem HErrn / Das sie nicht vmb wort zancken / welches nichts nütze ist / denn zuuerkeren die da zuhören. Tit. 1; 1. Tim. 6.</verse>
        <verse osisID='2Tim.2.15'>BEuleissige dich Gotte zuerzeigen einen rechtschaffen vnd vnstrefflichen Erbeiter / der da recht teileDas er nicht das Gesetz vnd Euangelium in einander menge / sondern treibe das Gesetz / wider die rohen / harten / bösen / vnd werff sie vnter das weltliche Recht oder in ban. Aber die blöden / betrübten / fromen / tröste er mit dem Euangelio. das Wort der warheit.</verse>
        <verse osisID='2Tim.2.16'>Des vngeistlichen losen geschwetzes entschlahe dich / Denn es hilfft viel zum vngöttlichen wesen /</verse>
        <verse osisID='2Tim.2.17'>Vnd jr wort frisset vmb sich wie der Krebs / Vnter welchen ist Hymeneus vnd Philetus /</verse>
        <verse osisID='2Tim.2.18'>welche der Warheit gefeilet haben / vnd sagen / Die aufferstehung sey schon geschehen / Vnd haben etlicher glauben verkeret.</verse>
        <verse osisID='2Tim.2.19'>ABer der feste grund Gottes bestehet / vnd hat diesen Siegel / der HErr kennet die seinen / vnd es trette ab von vngerechtigkeit / wer den namen Christi nennetDas ist / Prediget / rhümet / anruffet. .</verse>
        <verse osisID='2Tim.2.20'>Jn einem grossen Hause aber sind nicht allein güldene vnd silberne gefesse / sondern auch hültzerne vnd jrdische / Vnd etliche zu ehren / etliche aber zu vnehren.</verse>
        <verse osisID='2Tim.2.21'>So nu jemand sich reiniget von solchen Leuten / der wird ein geheiliget Fas sein / zu den ehren / dem Hausherrn breuchlich / vnd zu allem guten werck bereitet.</verse>
        <verse osisID='2Tim.2.22'>FLEuch die lüste der jugent / Jage aber nach der gerechtigkeit / dem glauben / der Liebe / dem Friede / mit allen die den HErrn anruffen von reinem hertzen.</verse>
        <verse osisID='2Tim.2.23'>Aber der törichten vnd vnnützen FragenQuae nec valent ad disciplinam nec doctrinam. entschlahe dich / Denn du weissest / das sie nur zanck geberen.</verse>
        <verse osisID='2Tim.2.24'>Ein Knecht aber des HErrn sol nicht zenckisch sein / sondern freundlich gegen jederman / Lerhafftig / der die Bösen tragen kan</verse>
        <verse osisID='2Tim.2.25'>mit sanfftmut / vnd straffe die Widerspenstigen / Ob jnen Gott der mal eins busse gebe / die Warheit zu erkennen /</verse>
        <verse osisID='2Tim.2.26'>vnd wider nüchtern würden aus des Teufels strick / von dem sie gefangen sind / zu seinem willen. Tit. 1.</verse>
      </chapter>
      <chapter osisID='2Tim.3'>
        <verse osisID='2Tim.3.1'>DAs soltu aber wissen / Das in den letzten tagen werden grewliche zeit komen.</verse>
        <verse osisID='2Tim.3.2'>Denn es werden Menschen sein / die von sich selbs halten / Geitzig / Rhumretig / Hoffertig / Lesterer / den Eltern vngehorsam / Vndanckbar / Vngeistlich /</verse>
        <verse osisID='2Tim.3.3'>Störrig / Vnuersönlich / Schender / Vnkeusch / Wilde / Vngütig /</verse>
        <verse osisID='2Tim.3.4'>Verrheter / Freueler / Auffgeblasen / Die mehr lieben wollust denn Gott /</verse>
        <verse osisID='2Tim.3.5'>Die da haben den schein eines Gottseligen wesens / Aber seine krafft verleugnen sie / Vnd solche meide.</verse>
        <verse osisID='2Tim.3.6'>Aus denselbigen sind / die hin vnd her in die Heuser schleichen / vnd füren die Weiblin gefangen / die mit sünden beladen sind / vnd mit mancherley lüsten faren /</verse>
        <verse osisID='2Tim.3.7'>Lernen jmerdar / vnd können nimer zur erkentnis der warheit komen. 1. Tim. 4; 2. Pet. 3.</verse>
        <verse osisID='2Tim.3.8'>GLeicher weise aber / wie Jannes vnd Jambres Mosi widerstunden / Also widerstehen auch diese der warheit / Es sind Menschen von zurrütten sinnen / vntüchtig zum glauben /</verse>
        <verse osisID='2Tim.3.9'>Aber sie werdens die lenge nicht treiben / Denn jre Torheit wird offenbar werden jderman / Gleich wie auch jener war. Exod. 7.</verse>
        <verse osisID='2Tim.3.10'>DV aber hast erfaren meine lere / meine weise / meine meinung / meinen glauben / meine langmut / meine liebe / meine gedult /</verse>
        <verse osisID='2Tim.3.11'>meine verfolgung / meine leiden / welche mir widerfaren sind zu Antiochia / zu Jconio / zu Lystran / welche verfolgung ich da ertrug / Vnd aus allen hat mich der HErr erlöset.</verse>
        <verse osisID='2Tim.3.12'>Vnd alle / die Gottselig leben wollen in Christo Jhesu / müssen verfolgung leiden.</verse>
        <verse osisID='2Tim.3.13'>Mit den bösen Menschen aber vnd verfürischen / wirds je lenger je erger / verfüren vnd werden verfüret.</verse>
        <verse osisID='2Tim.3.14'>DV aber / bleibe in dem das du gelernet hast / vnd dir vertrawet ist / Sintemal du weissest / von wem du gelernet habst /</verse>
        <verse osisID='2Tim.3.15'>Vnd weil du von kind auff die heilige Schrifft weissest / kan dich dieselbige vnterweisen zur seligkeit / durch den glauben an Christo Jhesu.</verse>
        <verse osisID='2Tim.3.16'>Denn alle Schrifft von Gott eingegeben / ist nütz zur lere / zur straffe / zur besserung / zur züchtigung in der gerechtigkeit /</verse>
        <verse osisID='2Tim.3.17'>Das ein Mensch Gottes / sey volkomen / zu allem guten werck geschickt. 2. Pet. 1.</verse>
      </chapter>
      <chapter osisID='2Tim.4'>
        <verse osisID='2Tim.4.1'>SO bezeuge ich nu fur Gott vnd dem HErrn Jhesu Christo / der da zukünfftig ist zu richten die Lebendigen vnd die Todten / mit seiner Erscheinung vnd mit seinem Reich /</verse>
        <verse osisID='2Tim.4.2'>Predige das wort / halt an / es sey zu rechter zeit / oder zur vnzeit / straffe / drawe / ermane / mit aller gedult vnd lere.</verse>
        <verse osisID='2Tim.4.3'>Denn es wird eine zeit sein / da sie die heilsame Lere nicht leiden werden / Sondern nach jren eigen Lüsten werden sie jnen selbs Lerer auffladen / nach dem jnen die Ohren jücken /</verse>
        <verse osisID='2Tim.4.4'>Vnd werden die ohren von der Warheit wenden / vnd sich zu den Fabeln keren. Act. 10; 2. Thes. 2.</verse>
        <verse osisID='2Tim.4.5'>DV aber sey nüchtern allenthalben / Leide dich / thu das werck eines Euangelischen Predigers / richte dein Ampt redlich aus.</verse>
        <verse osisID='2Tim.4.6'>Denn ich werde schon geopffert / vnd die zeit meines abscheidens ist furhanden.</verse>
        <verse osisID='2Tim.4.7'>Jch hab einen guten Kampff gekempffet / Jch hab den Laufft volendet / ich hab glauben gehalten.</verse>
        <verse osisID='2Tim.4.8'>Hinfurt ist mir beygelegt die Kron der gerechtigkeit / welche mir der HErr an jenem tage / der gerechte Richter / geben wird / Nicht mir aber allein / sondern auch allen die seine Erscheinung lieb haben.</verse>
        <verse osisID='2Tim.4.9'>VLeissige dich / das du bald zu mir komest.</verse>
        <verse osisID='2Tim.4.10'>Denn Demas hat mich verlassen / vnd diese welt lieb gewonnen / vnd ist gen Thessalonich gezogen / Crescens in Galatian / Titus in Dalmatian.</verse>
        <verse osisID='2Tim.4.11'>Lucas ist allein bey mir. Marcum nim zu dir / vnd bringe jn mit dir / denn er ist mir nützlich zum Dienst.</verse>
        <verse osisID='2Tim.4.12'>Tychicum habe ich gen Ephesum gesand.</verse>
        <verse osisID='2Tim.4.13'>Den Mantel / den ich zu Troada lies bey Carpo / bringe mit / wenn du komest / vnd die Bücher / sonderlich aber das Pergamen.</verse>
        <verse osisID='2Tim.4.14'>Alexander der Schmid hat mir viel böses beweiset / Der HErr bezale jm nach seinen wercken /</verse>
        <verse osisID='2Tim.4.15'>Fur welchem hüte du dich auch / Denn er hat vnsern worten seer widerstanden.</verse>
        <verse osisID='2Tim.4.16'>Jn meiner ersten Verantwortung stund niemand bey mir / Sondern sie verliessen mich alle / Es sey jnen nicht zugerechnet.</verse>
        <verse osisID='2Tim.4.17'>Der HErr aber stund mir bey / vnd stercket mich / Auff das durch mich die Predigt bestetigt würde / vnd alle Heiden höreten / Vnd ich bin erlöset von des Lewens rachen.</verse>
        <verse osisID='2Tim.4.18'>Der HErr aber wird mich erlösen von allem Vbel / vnd aushelffen zu seinem himlischen Reich / Welchem sey Ehre von ewigkeit zu ewigkeit / Amen.</verse>
        <verse osisID='2Tim.4.19'>Grüsse Priscan vnd Aquilan / vnd das haus Onesiphori.</verse>
        <verse osisID='2Tim.4.20'>Erastus bleib zu Corintho. Trophimum aber lies ich zu Mileto kranck.</verse>
        <verse osisID='2Tim.4.21'>Thue vleis / das du vor dem winter komest. Es grüsset dich Eubulus vnd Pudens / vnd Linus vnd Claudia / vnd alle Brüder.</verse>
        <verse osisID='2Tim.4.22'>Der HErr Jhesus Christus sey mit deinem geiste. Die gnade sey mit euch / AMEN. - Geschrieben von Rom die ander Epistel an Timotheum / Da Paulus zum andern mal fur dem Keiser Nero ward dargestellet.</verse>
      </chapter>
    </div></osisText>
</osis>
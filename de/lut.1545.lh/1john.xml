<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='lut.1545.LH' xml:lang='de'>
    <header>
      <revisionDesc>
        <date>2012-08-26</date>
        <p>initial OSIS 2.1.1 version</p>
      </revisionDesc>
      <work osisWork='lut.1545.LH'>
        <title>Luther 1545 (Letzte Hand)</title>
        <contributor/>
        <creator>H.J.H. (joiner194@hotmail.com)</creator>
        <creator role='encoder'>ZefToOsis 1.0.0</creator>
        <subject>Die gantze Heilige Schrifft mit den Anmerkungen des Reformators</subject>
        <date>2012-08-14</date>
        <description>"Denn man mus nicht die buchstaben inn der lateinischen sprachen fragen / wie man sol Deutsch reden / wie diese esel thun / sondern / man mus die mutter im hause / die kinder auff der gassen / den gemeinen man auff dem marckt drumb fragen / vnd den selbigen auff das maul sehen / wie sie reden / vnd darnach dolmetzschen / so verstehen sie es denn / vnd mercken / das man Deutsch mit jn(nen) redet." </description>
        <publisher>lutherbibel.net</publisher>
        <type type='OSIS'>Bible</type>
        <identifier type='OSIS'>lut.1545.LH</identifier>
        <source>http://www.lutherbibel.net</source>
        <language type='IETF'>de</language>
        <relation/>
        <coverage/>
        <rights>Umsonst habt ihrs empfangen, umsonst gebet es auch. (Matthäus 10:8) </rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1John'>
      <chapter osisID='1John.1'>
        <verse osisID='1John.1.1'>Das da von anfang war: das wir gehöret haben / das wir gesehen haben mit vnsern augen / das wir beschawet haben / vnd vnser Hende betastet haben / vom Wort des lebens /</verse>
        <verse osisID='1John.1.2'>Vnd das Leben ist erschienen / vnd wir haben gesehen / vnd zeugen vnd verkündigen euch das Leben / das ewig ist / welches war bey dem Vater / vnd ist vns erschienen.</verse>
        <verse osisID='1John.1.3'>Was wir gesehen vnd gehöret haben / das verkündigen wir euch / Auff das auch jr mit vns Gemeinschafft habt / vnd vnser gemeinschafft sey mit dem Vater vnd mit seinem Son Jhesu Christo.</verse>
        <verse osisID='1John.1.4'>Vnd solches schreiben wir euch / auff das ewer Freude völlig sey.</verse>
        <verse osisID='1John.1.5'>VND das ist die verkündigung / die wir von jm gehöret haben / vnd euch verkündigen / Das Gott ein Liecht ist / vnd in jm ist kein Finsternis.</verse>
        <verse osisID='1John.1.6'>So wir sagen / das wir Gemeinschafft mit jm haben / vnd wandeln im finsternis / So liegen wir / vnd thun nicht die warheit.</verse>
        <verse osisID='1John.1.7'>So wir aber im Liecht wandeln / wie er im liecht ist / So haben wir gemeinschafft vnternander / Vnd das blut Jhesu Christi seines Sons / machet vns rein von aller sünde.</verse>
        <verse osisID='1John.1.8'>So wir sagen / Wir haben keine sünde / So verfüren wir vns selbs / vnd die warheit ist nicht in vns.</verse>
        <verse osisID='1John.1.9'>So wir aber vnsere sünde bekennen / so ist er trew vnd gerecht / das er vns die sünde vergibt / vnd reiniget vns von aller vntugent.</verse>
        <verse osisID='1John.1.10'>So wir sagen / wir haben nicht gesündiget / So machen wir jn zum Lügener / vnd sein wort ist nicht in vns.</verse>
      </chapter>
      <chapter osisID='1John.2'>
        <verse osisID='1John.2.1'>MEine Kindlin / solchs schreibe ich euch / Auff das jr nicht sündiget. Vnd ob jemand sündiget / So haben wir einen Fursprecher bey dem Vater / Jhesum Christ / der gerecht ist /</verse>
        <verse osisID='1John.2.2'>Vnd derselbige ist die versönung fur vnser sünde / Nicht allein aber fur die vnsere / sondern auch fur der gantzen Welt.</verse>
        <verse osisID='1John.2.3'>Vnd an dem mercken wir / das wir jn kennen / so wir seine Gebot halten.</verse>
        <verse osisID='1John.2.4'>Wer da saget / Jch kenne jn / Vnd helt seine Gebot nicht / der ist ein Lügener vnd in solchem ist keine warheit.</verse>
        <verse osisID='1John.2.5'>Wer aber sein wort helt / in solchem ist warlich die liebe Gottes volkomen / Daran erkennen wir / das wir in jm sind.</verse>
        <verse osisID='1John.2.6'>Wer da saget / das er in jm bleibet / der sol auch wandeln / gleich wie er gewandelt hat. Rom. 3; Rom. 8.</verse>
        <verse osisID='1John.2.7'>BRüder / Jch schreibe euch nicht ein new Gebot / sondern das alte Gebot / das jr habt von anfang gehabt. Das alte Gebot ist das Wort / das jr von anfang gehöret habt.</verse>
        <verse osisID='1John.2.8'>Widerumb / ein new Gebot schreib ich euch / das da warhafftig ist bey jm vnd bey euch / Denn die finsternis ist vergangen / vnd das ware Liecht scheinet jtzt.</verse>
        <verse osisID='1John.2.9'>Wer da saget er sey im Liecht / vnd hasset seinen Bruder / der ist noch im Finsternis.</verse>
        <verse osisID='1John.2.10'>Wer seinen Bruder liebet / der bleibet im Liecht / vnd ist kein Ergernis bey jm.</verse>
        <verse osisID='1John.2.11'>Wer aber seinen Bruder hasset / Der ist im finsternis / vnd wandelt im finsternis / vnd weis nicht wo er hin gehet / Denn die finsternis haben seine augen verblendet.</verse>
        <verse osisID='1John.2.12'>LJeben Kindlin / Jch schreibe euch / das euch die sünde vergeben werden / durch seinen Namen.</verse>
        <verse osisID='1John.2.13'>Jch schreibe euch Vetern / denn jr kennet den / der von anfang ist. Jch schreibe euch Jünglingen / denn jr habt den Bösewicht vberwunden.</verse>
        <verse osisID='1John.2.14'>Jch schreibe euch Kindern / denn jr kennet den Vater. Jch habe euch Vetern geschrieben / das jr den kennet / der von anfang ist. Jch habe euch Jünglingen geschrieben / das jr starck seid / vnd das wort Gottes bey euch bleibet / vnd den Bösewicht vberwunden habt.</verse>
        <verse osisID='1John.2.15'>HAbt nicht lieb die Welt / noch was in der welt ist. So jemand die Welt lieb hat / in dem ist nicht die liebe des Vaters.</verse>
        <verse osisID='1John.2.16'>Denn alles was in der Welt ist / (nemlich des Fleisches lustFleisches lust ist Hurerey. Augenlust ist Geitz vnd reichthum. Hoffertig leben / ist ehrgirigkeit / gewalt / lob / vnd oben aus faren.  / vnd der Augen lust / vnd hoffertiges Leben) ist nicht vom Vater / sondern von der welt.</verse>
        <verse osisID='1John.2.17'>Vnd die Welt vergehet mit jrer lust. Wer aber den willen Gottes thut / der bleibet in ewigkeit.</verse>
        <verse osisID='1John.2.18'>KJnder es ist die letzte stund / vnd wie jr gehöret habt / das der WiderchristWiderchrist ist / den man heisset Endechrist. kompt / Vnd nu sind viel Widerchristen worden / Da her erkennen wir / das die letzte stunde ist.</verse>
        <verse osisID='1John.2.19'>Sie sind von vns ausgegangen / Aber sie waren nicht von vns / Denn wo sie von vns gewesen weren / so weren sie ja bey vns blieben / Aber auff das sie offenbar würden / das sie nicht alle von vns sind.</verse>
        <verse osisID='1John.2.20'>VND jr habt die Salbung von dem der Heilig ist / vnd wisset alles.</verse>
        <verse osisID='1John.2.21'>Jch hab euch nicht geschrieben / als wüstet jr die Warheit nicht / Sondern jr wisset sie / vnd wisset / das keine Lügen aus der Warheit kompt.</verse>
        <verse osisID='1John.2.22'>Wer ist ein Lügener / on der da leugnet / das Jhesus der Christ sey? Das ist der Widerchrist / der den Vater vnd den Son leugnet.</verse>
        <verse osisID='1John.2.23'>Wer den Son leugnet / Der hat auch den Vater nicht.</verse>
        <verse osisID='1John.2.24'>Was jr nu gehöret habt von anfang / das bleibe bey euch. So bey euch bleibet / was jr von anfang gehöret habt / so werdet jr auch bey dem Son vnd Vater bleiben.</verse>
        <verse osisID='1John.2.25'>Vnd das ist die Verheissung / die er vns verheissen hat / Das ewige Leben.</verse>
        <verse osisID='1John.2.26'>SOlchs hab ich euch geschrieben von denen / die euch verfüren /</verse>
        <verse osisID='1John.2.27'>Vnd die Salbung die jr von jm empfangen habt / bleibet bey euch / Vnd dürffet nicht / das euch jemand lere / Sondern wie euch die Salbung allerley leret / so ists war / vnd ist keine lügen. Vnd wie sie euch geleret hat / so bleibet bey demselbigen.</verse>
        <verse osisID='1John.2.28'>Vnd nu Kindlin / bleibet bey jm / Auff das wenn er offenbaret wird / das wir Freidigkeit haben / vnd nicht zuschanden werden fur jm / in seiner Zukunfft.</verse>
        <verse osisID='1John.2.29'>So jr wisset das er gerecht ist / So erkennet auch / das / wer recht thut / der ist von jm geborn.</verse>
      </chapter>
      <chapter osisID='1John.3'>
        <verse osisID='1John.3.1'>SEhet / welch eine Liebe hat vns der Vater erzeiget / das wir Gotteskinder sollen heissen. Darumb kennet euch die Welt nicht / Denn sie kennen jn nicht.</verse>
        <verse osisID='1John.3.2'>Meine lieben / wir sind nu Gottes kinder / vnd ist noch nicht erschienen / was wir sein werden. Wir wissen aber wenn es erscheinen wird / das wir jm gleich sein werden / Denn wir werden jn sehen / wie er ist.</verse>
        <verse osisID='1John.3.3'>Vnd ein jglicher der solche hoffnung hat zu jm / der reiniget sich / gleich wie er auch rein ist.</verse>
        <verse osisID='1John.3.4'>Wer sunde thut / Der thut auch vnrecht / vnd die sünde ist das vnrecht.</verse>
        <verse osisID='1John.3.5'>Vnd jr wisset / das er ist erschienen / auff das er vnsere sünde wegneme / vnd ist keine sunde in jm.</verse>
        <verse osisID='1John.3.6'>Wer in jm bleibet / der sündiget nicht / Wer da sundiget / Der hat jn nicht gesehen noch erkand.</verse>
        <verse osisID='1John.3.7'>KJndlin / Lasset euch niemand verfüren. Wer recht thut / der ist gerecht / gleich wie er Gerecht ist.</verse>
        <verse osisID='1John.3.8'>Wer sunde thut / der ist vom Teufel / denn der Teufel sündiget von anfang. Dazu ist erschienen der Son Gottes / das er die werck des Teufels zurstöre.</verse>
        <verse osisID='1John.3.9'>Wer aus Gott geborn ist / der thut nicht sunde / denn sein Same bleibet bey jm / vnd kan nicht sündigen / denn er ist von Gott geborn.</verse>
        <verse osisID='1John.3.10'>Daran wirds offenbar / welche die kinder Gottes / vnd die kinder des Teufels sind. Wer nicht recht thut / Der ist nicht von Gott / vnd wer nicht seinen Bruder lieb hat. Joh. 8.</verse>
        <verse osisID='1John.3.11'>DEnn das ist die Botschafft / die jr gehöret habt von anfang / Das wir vns vnternander lieben sollen.</verse>
        <verse osisID='1John.3.12'>Nicht wie Cain / der von dem Argen war vnd erwürget seinen Bruder. Vnd warumb erwürget er jn? Das seine Werck böse waren / vnd seines Bruders gerecht.</verse>
        <verse osisID='1John.3.13'>Verwundert euch nicht / meine Brüder / ob euch die welt hasset.</verse>
        <verse osisID='1John.3.14'>Wir wissen / das wir aus dem Tode in das Leben komen sind / Denn wir lieben die Brüder. Wer den Bruder nicht liebet / der bleibet im Tode /</verse>
        <verse osisID='1John.3.15'>Wer seinen Bruder hasset / der ist ein Todschleger / Vnd jr wisset / das ein Todschleger hat nicht das ewige Leben bey jm bleibend. Gen. 4; Joh. 15; Matt. 5.</verse>
        <verse osisID='1John.3.16'>DAran haben wir erkand die Liebe / das er sein Leben fur vns gelassen hat / Vnd wir sollen auch das Leben fur die Brüder lassen.</verse>
        <verse osisID='1John.3.17'>Wenn aber jemand dieser welt Güter hat / vnd sihet seinen Bruder darben / vnd schleusst sein Hertz fur jm zu / Wie bleibet die liebe Gottes bey jm?</verse>
        <verse osisID='1John.3.18'>Meine Kindlin / Lasst vns nicht lieben mit worten / noch mit der zungen / Sondern mit der that vnd mit der warheit.</verse>
        <verse osisID='1John.3.19'>1Aran erkennen wir / das wir aus der warheit sind / vnd können vnser hertz fur jm stillen /</verse>
        <verse osisID='1John.3.20'>das / so vns vnser Hertz verdampt / das Gott grösser ist / denn vnser hertz / vnd erkennet alle ding.</verse>
        <verse osisID='1John.3.21'>Jr lieben / so vns vnser Hertz nicht verdampt / So haben wir eine freidigkeit zu Gott /</verse>
        <verse osisID='1John.3.22'>vnd was wir bitten / werden wir von jm nemen / Denn wir halten seine Gebot / vnd thun was fur jm gefellig ist.</verse>
        <verse osisID='1John.3.23'>Vnd das ist sein Gebot / Das wir gleuben an den Namen seines Sons Jhesu Christi / vnd lieben vns vnternander / wie er vns ein Gebot gegeben hat.</verse>
        <verse osisID='1John.3.24'>Vnd wer seine Gebot helt / der bleibet in jm / vnd er in jm. Vnd daran erkennen wir / das er in vns bleibet / an dem Geist / den er vns gegeben hat.</verse>
      </chapter>
      <chapter osisID='1John.4'>
        <verse osisID='1John.4.1'>JR lieben / Gleubet nicht einem jglichen Geist / sondern prüfet die Geister / ob sie von Gott sind / Denn es sind viel falscher Propheten ausgegangen in die Welt.</verse>
        <verse osisID='1John.4.2'>Daran solt jr den geist Gottes erkennen. Ein jglicher Geist / der da bekennet / das Jhesus Christus ist in das Fleisch komen / der ist von Gott.</verse>
        <verse osisID='1John.4.3'>Vnd ein jglicher Geist / der da nicht bekennet / Das Jhesus Christus ist in das Fleisch komen / der ist nicht von Gott. Vnd das ist der geist des Widerchrists / von welchem jr habt gehört / das er komen werde / Vnd ist jtzt schon in der Welt.</verse>
        <verse osisID='1John.4.4'>KJndlin / Jr seid von Gott / vnd habt jene vberwunden / Denn der in euch ist / ist grösser / denn der in der Welt ist.</verse>
        <verse osisID='1John.4.5'>Sie sind von der welt / darumb reden sie von der welt / vnd die welt höret sie.</verse>
        <verse osisID='1John.4.6'>Wir sind von Gott / vnd wer Gott erkennet / der höret vns. Welcher nicht von Gott ist / Der höret vns nicht / Daran erkennen wir den Geist der warheit / vnd der Geist des jrthumbs.</verse>
        <verse osisID='1John.4.7'>JR lieben / Lasset vns vnternander liebhaben / Denn die Liebe ist von Gott vnd wer lieb hat / der ist von Gott geboren / vnd kennet Gott.</verse>
        <verse osisID='1John.4.8'>Wer nicht lieb hat / der kennet Gott nicht / denn Gott ist die liebe.</verse>
        <verse osisID='1John.4.9'>Daran ist erschienen die liebe Gottes gegen vns / Das Gott seinen eingebornen Son gesand hat in die Welt / das wir durch jn leben sollen.</verse>
        <verse osisID='1John.4.10'>Darinne stehet die Liebe / Nicht das wir Gott geliebet haben / sondern das er vns geliebet hat / vnd gesand seinen Son zur versönung fur vnser sünde.</verse>
        <verse osisID='1John.4.11'>JR lieben / Hat vns Gott also geliebet / So sollen wir vns auch vnternander lieben.</verse>
        <verse osisID='1John.4.12'>Niemand hat Gott jemals gesehen. So wir vns vnternander lieben / so bleibet Gott in vns / vnd seine Liebe ist völlig in vns.</verse>
        <verse osisID='1John.4.13'>Daran erkennen wir / das wir in jm bleiben / vnd er in vns / Das er vns von seinem Geist gegeben hat.</verse>
        <verse osisID='1John.4.14'>Vnd wir haben gesehen vnd zeugen / das der Vater den Son gesand hat zum Heiland der welt.</verse>
        <verse osisID='1John.4.15'>Welcher nu bekennet / Das Jhesus Gottes Son ist / in dem bleibet Gott / vnd er in Gott.</verse>
        <verse osisID='1John.4.16'>Vnd wir haben erkand vnd gegleubet die Liebe / die Gott zu vns hat. GOtt ist die Liebe / vnd wer in der Liebe bleibet / der bleibet in Gott / vnd Gott in jm.</verse>
        <verse osisID='1John.4.17'>Daran ist die Liebe völlig bey vns / auff das wir eine freidigkeit haben am tage des gerichts / Denn gleich wie er ist / so sind auch wir in dieser Welt.</verse>
        <verse osisID='1John.4.18'>Furcht ist nicht in der Liebe / sondern die völlige Liebe treibet die furcht aus / Denn die furcht hat pein / Wer sich aber fürchtet der ist nicht völlig in der Liebe.</verse>
        <verse osisID='1John.4.19'>LAsset vns jn lieben / denn er hat vns erst geliebet.</verse>
        <verse osisID='1John.4.20'>So jemand spricht / Jch liebe Gott / Vnd hasset seinen Bruder / der ist ein Lügener. Denn wer seinen Bruder nicht liebet / den er sihet / Wie kan er Gott lieben / den er nicht sihet?</verse>
        <verse osisID='1John.4.21'>Vnd dis Gebot haben wir von jm / Das / wer Gott liebet / das der auch seinen Bruder liebe.</verse>
      </chapter>
      <chapter osisID='1John.5'>
        <verse osisID='1John.5.1'>WER da gleubet / das Jhesus sey der Christ / der ist von Gott geboren. Vnd wer da liebet den / der jn geborn hat / der liebet auch den / der von jm geborn ist.</verse>
        <verse osisID='1John.5.2'>Daran erkennen wir / das wir Gottes kinder lieben / wenn wir Gott lieben / vnd seine Gebot halten.</verse>
        <verse osisID='1John.5.3'>Denn das ist die liebe zu Gotte / das wir seine Gebot halten / vnd seine Gebot sind nicht schweer.</verse>
        <verse osisID='1John.5.4'>DEnn alles was von Gott geborn ist / vberwindet die Welt / vnd vnser Glaube ist der Sieg / der die welt vberwunden hat.</verse>
        <verse osisID='1John.5.5'>Wer ist aber der die Welt vberwindet / on der da gleubet / Das Jhesus Gottes Son ist?</verse>
        <verse osisID='1John.5.6'>Dieser ists / der da kompt / mit Wasser vnd blut / Jhesus Christus / Nicht mit wasser alleine / sondern mit wasser vnd blut. Vnd der Geist ists / der da zeuget / das Geist warheit istWo der Geist ist / da ist kein heucheley / sondern es ist alles rechtschaffen vnd warhafftig mit jm / was er redet / thut / lebet. Wo nicht Geist ist / da ist heucheley vnd lügen. .</verse>
        <verse osisID='1John.5.7'>Denn drey sind die da zeugen auff Erden / Der Geist vnd das Wasser / vnd das Blut /</verse>
        <verse osisID='1John.5.8'>vnd die drey sind beysamenDas ist / wo eins ist / da ist auch das ander. Denn Christus Blut die Tauffe / vnd der heilige Geist bezeugen / bekennen vnd predigen das Euangelium fur der welt vnd in eines jglichen Gewissen / der da gleubet / Denn er fület das er durchs Wasser vnd Geist / mit Christus Blut erworben / gerecht vnd selig wird. .</verse>
        <verse osisID='1John.5.9'>SO wir der Menschen zeugnis annemen / So ist Gottes zeugnis grösser / Denn Gottes zeugnis ist das / das er gezeuget hat von seinem Son.</verse>
        <verse osisID='1John.5.10'>Wer da gleubet an den Son Gottes / der hat solchs zeugnis bey jm. Wer Gotte nicht gleubet / der macht jn zum Lügener / denn er gleubet nicht dem Zeugnis / das Gott zeuget von seinem Son.</verse>
        <verse osisID='1John.5.11'>Vnd das ist das zeugnis / das vns Gott das ewige Leben hat gegeben / vnd solchs Leben ist in seinem Son.</verse>
        <verse osisID='1John.5.12'>Wer den Son Gottes hat / der hat das Leben / Wer den Son Gottes nicht hat / Der hat das Leben nicht.</verse>
        <verse osisID='1John.5.13'>SOlchs hab ich euch geschrieben / die jr gleubet an den namen des Sons Gottes / auff das jr wisset / das jr das ewige Leben habt / vnd das jr gleubet an den namen des Sons Gottes.</verse>
        <verse osisID='1John.5.14'>Vnd das ist die Freidigkeit / die wir haben zu jm / das / so wir etwas bitten / nach seinem willen / so höret er vns.</verse>
        <verse osisID='1John.5.15'>Vnd so wir wissen / das er vns höret / was wir bitten / So wissen wir / das wir die bitte haben / die wir von jm gebeten haben.</verse>
        <verse osisID='1John.5.16'>SO jemand sihet seinen Bruder sündigen eine sunde / nicht zum tode / der mag bitten / so wird er geben das Leben / denen die da sundigen / nicht zum tode. Es ist eine Sünde zum todeDas ist / die sünde in den heiligen Geist / Dauon lies Matth. 12  / da fur sage ich nicht / das jemand bitte.</verse>
        <verse osisID='1John.5.17'>Alle vntugent ist sünde / Vnd es ist etliche Sünde nicht zum tode.</verse>
        <verse osisID='1John.5.18'>WJr wissen / das / wer von Gott geboren ist / der sundiget nicht / Sondern / wer von Gott geboren ist / der bewaret sich / vnd der Arge wird jn nicht antasten.</verse>
        <verse osisID='1John.5.19'>Wir wissen / das wir von Gott sind / Vnd die gantze Welt ligt im argen.</verse>
        <verse osisID='1John.5.20'>Wir wissen aber / das der Son Gottes komen ist / vnd hat vns einen sinn gegeben / das wir erkennen den Warhafftigen / vnd sind in dem Warhafftigen / in seinem Son Jhesu Christo. Dieser ist der warhafftige Gott / vnd das ewige Leben.</verse>
        <verse osisID='1John.5.21'>Kindlin / hütet euch fur den Abgöttern / AMEN.</verse>
      </chapter>
    </div></osisText>
</osis>
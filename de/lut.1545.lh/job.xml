<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='lut.1545.LH' xml:lang='de'>
    <header>
      <revisionDesc>
        <date>2012-08-26</date>
        <p>initial OSIS 2.1.1 version</p>
      </revisionDesc>
      <work osisWork='lut.1545.LH'>
        <title>Luther 1545 (Letzte Hand)</title>
        <contributor/>
        <creator>H.J.H. (joiner194@hotmail.com)</creator>
        <creator role='encoder'>ZefToOsis 1.0.0</creator>
        <subject>Die gantze Heilige Schrifft mit den Anmerkungen des Reformators</subject>
        <date>2012-08-14</date>
        <description>"Denn man mus nicht die buchstaben inn der lateinischen sprachen fragen / wie man sol Deutsch reden / wie diese esel thun / sondern / man mus die mutter im hause / die kinder auff der gassen / den gemeinen man auff dem marckt drumb fragen / vnd den selbigen auff das maul sehen / wie sie reden / vnd darnach dolmetzschen / so verstehen sie es denn / vnd mercken / das man Deutsch mit jn(nen) redet." </description>
        <publisher>lutherbibel.net</publisher>
        <type type='OSIS'>Bible</type>
        <identifier type='OSIS'>lut.1545.LH</identifier>
        <source>http://www.lutherbibel.net</source>
        <language type='IETF'>de</language>
        <relation/>
        <coverage/>
        <rights>Umsonst habt ihrs empfangen, umsonst gebet es auch. (Matthäus 10:8) </rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Job'>
      <chapter osisID='Job.1'>
        <verse osisID='Job.1.1'>ES war ein Man im lande Vz / der hies HiobHiob est lobab Rex Edom, Gen. 36. scilicet iuxta Arabiam felicem, in Petrea Arabia, quia irruunt in eum Sabei. / Derselb war schlecht vnd recht / Gottfürchtig / vnd meidet das böse.</verse>
        <verse osisID='Job.1.2'>Vnd zeuget sieben Söne vnd drey Töchter /</verse>
        <verse osisID='Job.1.3'>vnd seins Viehs war sieben tausent schaf / drey tausent kamel / fünff hundert joch rinder / vnd fünff hundert eselin / vnd seer viel Gesinds / Vnd er war herrlicherNicht das er so Reich vnd gewaltig sey gewesen / Sondern vmb seiner weisheit / verstand vnd Gottseligkeit willen / ist er herrlicher gehalten denn andere. / denn alle die gegen Morgen woneten.</verse>
        <verse osisID='Job.1.4'>VND seine Söne giengen hin vnd machten Wolleben / ein jglicher in seinem Hause auff seinen tag / vnd sandten hin vnd luden jr drey Schwestern mit jnen zu essen vnd zu trincken.</verse>
        <verse osisID='Job.1.5'>Vnd wenn ein tag des Wollebens vmb war / sandte Hiob hin vnd heiligete sie / vnd machte sich des morgens früe auff / vnd opfferte Brandopffer / nach jrer aller zal / Denn Hiob gedachte / Meine Söne möchten gesündigt / vnd Gott gesegenet haben in jrem hertzen / Also thet Hiob alle tage.</verse>
        <verse osisID='Job.1.6'>ES begab sich aber auff einen tag / da die Kinder Gottes kamen vnd fur den HERRN tratten / Kam der Satan auch vnter jnen.</verse>
        <verse osisID='Job.1.7'>Der HERR aber sprach zu dem Satan / Wo kompstu her? Satan antwortet dem HERRN / vnd sprach / Jch hab das Land vmbher durchzogen.</verse>
        <verse osisID='Job.1.8'>Der HERR sprach zu Satan / Hastu nicht acht gehabt auff meinen knecht Hiob? Denn es ist sein Gleiche nicht im Lande / schlecht vnd recht / Gottfürchtig / vnd meidet das böse. 1. Pet. 5.</verse>
        <verse osisID='Job.1.9'>SAtan antwortet dem HERRN / vnd sprach / Meinstu / das Hiob vmb sonst Gott fürchtet?</verse>
        <verse osisID='Job.1.10'>Hastu doch jn / sein Haus vnd alles was er hat / rings vmb her verwaret / Du hast das werck seiner hende gesegenet / vnd sein Gut hat sich ausgebreitet im Lande.</verse>
        <verse osisID='Job.1.11'>Aber recke dein Hand aus / vnd taste an alles was er hat / Was gilts / er wird dich ins angesicht segenenDas ist fluchen vnd lestern. ?</verse>
        <verse osisID='Job.1.12'>Der HERR sprach zu Satan / Sihe / alles was er hat / sey in deiner hand / on alleine an jn selbs lege deine hand nicht. Da gieng Satan aus von dem HERRN.</verse>
        <verse osisID='Job.1.13'>DES tages aber da seine Söne vnd Töchter assen vnd truncken wein in jres Bruders hause des erstgebornen /</verse>
        <verse osisID='Job.1.14'>kam ein Bote zu Hiob / vnd sprach / Die Rinder pflügeten / vnd die Eselinnen giengen neben jnen an der weide.</verse>
        <verse osisID='Job.1.15'>Da fielen aus Reicharabia her ein / vnd namen sie / vnd schlugen die Knaben mit der scherffe des schwerts / Vnd ich bin allein entrunnen / das ich dirs ansaget.</verse>
        <verse osisID='Job.1.16'>Da der noch redet / kam ein ander / vnd sprach / Das fewr Gottes fiel vom Himel / vnd verbrand Schaf vnd Knaben / vnd verzehret sie / Vnd ich bin allein entrunnen / das ich dirs ansaget.</verse>
        <verse osisID='Job.1.17'>Da der noch redet / kam einer / vnd sprach / Die Chaldeer machten drey Spitzen / vnd vberfielen die Kamel / vnd namen sie / vnd schlugen die Knaben mit der scherffe des schwerts / Vnd ich bin allein entrunnen / das ich dirs ansaget.</verse>
        <verse osisID='Job.1.18'>DA der noch redet / kam einer / vnd sprach / Deine Söne vnd Töchter assen vnd truncken im hause jres Bruders des erstgebornen /</verse>
        <verse osisID='Job.1.19'>Vnd sihe / da kam ein grosser wind von der wüsten her / vnd sties auff die vier ecken des Hauses / vnd warffs auff die Knaben / das sie storben / Vnd ich bin allein entrunnen / das ich dirs ansaget.</verse>
        <verse osisID='Job.1.20'>DA stund Hiob auff vnd zureis sein Kleid / vnd raufft sein Heubt / vnd fiel auff die erden vnd betet an /</verse>
        <verse osisID='Job.1.21'>vnd sprach / Jch bin nacket von meiner Mutterleibe komen / nacket werde ich wider da hin faren. Der HERR hats gegeben / der HERR hats genomen / Der name des HERRN sey gelobt.</verse>
        <verse osisID='Job.1.22'>Jn diesem allen sündiget Hiob nicht / vnd thet nichts thörlichs wider Gott. Eccle. 5.; 1. Tim. 6.</verse>
      </chapter>
      <chapter osisID='Job.2'>
        <verse osisID='Job.2.1'>ES begab sich aber des tages / da die kinder Gottes kamen / vnd tratten fur den HERRN / das Satan auch vnter jnen kam / vnd fur den HERRN trat.</verse>
        <verse osisID='Job.2.2'>Da sprach der HERR zu dem Satan / Wo kompstu her? Satan antwortet dem HERRN / vnd sprach / Jch hab das Land vmbher durchzogen.</verse>
        <verse osisID='Job.2.3'>Der HERR sprach zu dem Satan / Hastu nicht acht auff meinen knecht Hiob gehabt? Denn es ist sein gleiche im Lande nicht / schlecht vnd recht / Gottfürchtig / vnd meidet das böse / vnd helt noch fest an seiner frumkeit / Du aber hast mich bewegt / das ich jn on vrsach verderbet habe.</verse>
        <verse osisID='Job.2.4'>SAtan antwortet dem HERRN / vnd sprach / Haut fur hautDas ist / fur seine haut lesst er fahren / Kinder / Vieh / Gesind vnd aller ander Haut.  / vnd alles was ein Man hat / lesst er fur sein Leben.</verse>
        <verse osisID='Job.2.5'>Aber recke dein Hand aus / vnd taste sein gebein vnd fleisch an / Was gilts / er wird dich ins angesicht segenen?</verse>
        <verse osisID='Job.2.6'>Der HERR sprach zu dem Satan / Sihe da / er sey in deiner hand / Doch schone seins lebens.</verse>
        <verse osisID='Job.2.7'>DA fuhr der Satan aus vom angesicht des HERRN / vnd schlug Hiob mit bösen Schweren / von der fussolen an bis auff seine scheitel.</verse>
        <verse osisID='Job.2.8'>Vnd er nam eine scherben vnd schabet sich / vnd sass in der asschen.</verse>
        <verse osisID='Job.2.9'>Vnd sein Weib sprach zu jm / Heltestu noch fest an deiner frömkeit? Ja / Segene GottJa du thust fein / Lobest vnd dienest Gott / vnd gehest drüber zu grund. vnd stirb.</verse>
        <verse osisID='Job.2.10'>Er aber sprach zu jr / Du redest wie die nerrischen Weiber reden. Haben wir guts empfangen von Gott / vnd solten das böse nicht auch annemen? In diesem allen versündiget sich Hiob nicht mit seinen lippen.</verse>
        <verse osisID='Job.2.11'>DA aber die drey freund Hiob höreten alle das vnglück / das vber jn komen war / kamen sie / ein jglicher aus seinem Ort / Eliphas von Theman / Bildad von Suah / vnd Zophar von Naema / Denn sie wordens eins / das sie kemen jn zu klagen vnd zu trösten.</verse>
        <verse osisID='Job.2.12'>Vnd da sie jre augen auffhuben von ferne / kenneten sie jn nicht / Vnd huben auff jre stimme / vnd weineten / vnd ein jglicher zureis sein Kleid / vnd sprengeten erden auff jr heubt gen Himel.</verse>
        <verse osisID='Job.2.13'>Vnd sassen mit jm auff der Erden sieben tage vnd sieben nacht / vnd redeten nichts mit jm / Denn sie sahen / das der schmertze seer gros war.</verse>
      </chapter>
      <chapter osisID='Job.3'>
        <verse osisID='Job.3.1'>DARnach that Hiob seinen mund auff / vnd verflucht seinen tag /</verse>
        <verse osisID='Job.3.2'>vnd sprach /</verse>
        <verse osisID='Job.3.3'>Der tag müsse verloren sein / darinnen ich geborn bin / vnd die nacht / da man sprach / Es ist ein Menlin empfangen.</verse>
        <verse osisID='Job.3.4'>Der selbe tage müsse finster sein / vnd Gott von oben er ab müsse nicht nach jm fragen / Kein glantz müsse vber jn scheinen.</verse>
        <verse osisID='Job.3.5'>Finsternis vnd Tunckel müssen jn vberweldigen / vnd dicke Wolcken müssen vber jm bleiben / vnd der dampff am tage mache jn greslich.</verse>
        <verse osisID='Job.3.6'>Die nacht müsse ein tunckel einnemen / vnd müsse sich nicht vnter den tagen des jars frewen / noch in die zal der monden komen.</verse>
        <verse osisID='Job.3.7'>Sihe / die nacht müsse einsam sein / vnd kein jauchzen drinnen sein.</verse>
        <verse osisID='Job.3.8'>Es verfluchen sie die Verflucher des tages / vnd die da bereit sind zu erwecken den Leuiathan.</verse>
        <verse osisID='Job.3.9'>Jre Sterne müssen finster sein in jrer demmerung / Sie hoffe auffs liecht / vnd kome nicht / vnd müsse nicht sehen die augenbrün der Morgenröte.</verse>
        <verse osisID='Job.3.10'>Das sie nicht verschlossen hat die thür meines LeibsDaraus ich geboren ward / das ist / der Mutter leib. / vnd nicht verborgen das vnglück fur meinen augen. Jere. 20.</verse>
        <verse osisID='Job.3.11'>WArumb bin ich nicht gestorben von Mutterleib an? Warumb bin ich nicht vmbkomen / da ich aus dem Leib kam?</verse>
        <verse osisID='Job.3.12'>Warumb hat man mich auff den Schos gesetzt? Warumb bin ich mit brüsten geseuget?</verse>
        <verse osisID='Job.3.13'>So lege ich doch nu vnd were stille / schlieffe vnd hette ruge /</verse>
        <verse osisID='Job.3.14'>mit den Königen vnd Ratherrn auff Erden / die das wüsteDie mit bawen vmbgehen / da zuuor nichts stehet.bawen /</verse>
        <verse osisID='Job.3.15'>Oder mit den Fürsten die gold haben / vnd jre Heuser vol silbers sind.</verse>
        <verse osisID='Job.3.16'>Oder wie ein vnzeitige Geburt verborgen vnd nichts were / wie die Jungekinder / die das liecht nie gesehen haben.</verse>
        <verse osisID='Job.3.17'>Daselbst müssen doch auffhören die Gottlosen mit toben / Daselbs rugen doch die viel mühe gehabt haben.</verse>
        <verse osisID='Job.3.18'>Da haben doch mit einander friede die Gefangenen / vnd hören nicht die stimme des Drengers.</verse>
        <verse osisID='Job.3.19'>Da sind / beide klein vnd gros / Knecht vnd der von seinem Herrn frey gelassen ist.</verse>
        <verse osisID='Job.3.20'>WArumb ist das liecht gegeben dem müheseligen / vnd das leben den betrübten hertzen?</verse>
        <verse osisID='Job.3.21'>(Die des tods warten vnd kompt nicht / vnd grüben jn wol aus dem verborgen /</verse>
        <verse osisID='Job.3.22'>Die sich fast frewen vnd sind frölich / das sie das Grab bekomen)</verse>
        <verse osisID='Job.3.23'>Vnd dem Man des weg verborgenDas ist / Aus der erden.ist / vnd Gott fur jm den selben bedecktWas sol der leben / der fur angst nicht weis / wo aus / wo hin / Besser tod etc. ?</verse>
        <verse osisID='Job.3.24'>Denn wenn ich essen sol / mus ich seuffzen / vnd mein heulen feret er aus wie wasser.</verse>
        <verse osisID='Job.3.25'>Denn das ich gefurcht habe / ist vber mich komen / vnd das ich sorget / hat mich troffen.</verse>
        <verse osisID='Job.3.26'>War ich nicht glückselig? War ich nicht fein stille? Hatte ich nicht gute ruge? vnd kompt solch vnruge.</verse>
      </chapter>
      <chapter osisID='Job.4'>
        <verse osisID='Job.4.1'>DA antwortet Eliphas von Theman / vnd sprach /</verse>
        <verse osisID='Job.4.2'>Du hasts vieleicht nicht gern / so man versucht mit dir zu reden / Aber wer kan sichs enthalten?</verse>
        <verse osisID='Job.4.3'>Sihe / du hast viel vnterweiset / vnd lasse hende gesterckt.</verse>
        <verse osisID='Job.4.4'>Deine Rede hat die Gefallene auffgerichtet / vnd die bebende knie hastu bekrefftiget.</verse>
        <verse osisID='Job.4.5'>Nu es aber an dich kompt / wirstu weich / vnd nu es dich trifft / erschrickstu.</verse>
        <verse osisID='Job.4.6'>Jst das deine (Gottes) furcht / dein trost / deine hoffnung / vnd deine frömkeitDas ist / Da sihet man nu / wie from du seiest / das dich Gott so strafft. ?</verse>
        <verse osisID='Job.4.7'>Lieber gedenck / Wo ist ein Vnschüldiger vmbkomen? Oder wo sind die Gerechten je vertilget?</verse>
        <verse osisID='Job.4.8'>Wie ich wol gesehen habe / die da mühe pflügeten / vnd vnglück seeten / vnd erndten sich auch ein.</verse>
        <verse osisID='Job.4.9'>Das sie durch den odem Gottes sind vmbkomen / vnd vom Geist seines zorns vertilget.</verse>
        <verse osisID='Job.4.10'>Das brüllen der LewenDiese Lewen vnd Lewin sind die Reichen vnd Gewaltigen auff Erden / so die Armen vnterdrücken. / vnd die stimme der grossen Lewen / vnd die zeene der jungen Lewen sind zubrochen.</verse>
        <verse osisID='Job.4.11'>Der Lewe ist vmbkomen / das er nicht mehr raubet / vnd die Jungen der Lewin sind zustrewet.</verse>
        <verse osisID='Job.4.12'>VND zu mir ist komen ein heimlich wort / vnd mein ohre hat ein wörtlin aus dem selben empfangen.</verse>
        <verse osisID='Job.4.13'>Da ich Gesichte betrachtet in der nacht / wenn der schlaff auff die Leute fellet.</verse>
        <verse osisID='Job.4.14'>Da kam mich furcht vnd zittern an / vnd alle mein gebein erschracken.</verse>
        <verse osisID='Job.4.15'>Vnd da der geist fur mir vbergieng / stunden mir die har zu berge an meinem Leibe.</verse>
        <verse osisID='Job.4.16'>Da stund ein Bilde fur meinen augen / vnd ich kandte seine gestalt nicht / es war stille / vnd ich höret eine stimme.</verse>
        <verse osisID='Job.4.17'>Wie mag ein Mensch gerechter sein / denn Gott? Oder ein Man reiner sein / denn der jn gemacht hat?</verse>
        <verse osisID='Job.4.18'>Sihe / vnter seinen Knechten ist keiner on taddel / vnd in seinen BotenOder / Engeln.findet er torheit.</verse>
        <verse osisID='Job.4.19'>Wie viel mehr die in den leimen Heusern wonen / vnd welche auff Erden gegründet sind / werden von den Würmen gefressen werden?</verse>
        <verse osisID='Job.4.20'>Es weret von Morgen bis an den Abend / so werden sie ausgehawen / vnd ehe sie es gewar werden / sind sie gar da hin.</verse>
        <verse osisID='Job.4.21'>Vnd jr vbrigen vergehen vnd sterben auch vnuersehens. 2. Pet. 2.</verse>
      </chapter>
      <chapter osisID='Job.5'>
        <verse osisID='Job.5.1'>NEnne mir einen / Was gilts / ob du einen findest? Vnd sihe dich vmb jrgent nach einem HeiligenDas ist / Zeige mir einen Heiligen der vnschüldig sey geplaget / wie du meinest. Aber die tollen vnd vnwitzigen heisst er hie / die losen frechen Leute / die nach Gott nicht fragen / Solche verderbet wol der zorn vnd eiuer Gottes..</verse>
        <verse osisID='Job.5.2'>Einen Tollen aber erwürget wol der zorn / vnd den Albern tödtet der eiuer.</verse>
        <verse osisID='Job.5.3'>Jch sahe einen Tollen eingewurtzelt / vnd ich fluchet plötzlich seinem Hause.</verse>
        <verse osisID='Job.5.4'>Seine Kinder werden fern sein vom heil / vnd werden zuschlagen werden im Thor / da kein Erretter sein wird.</verse>
        <verse osisID='Job.5.5'>Seine Erndte wird essen der HungerigeHungerige vnd dürstige heisst er die Reuber vnd Tyrannen.  / vnd die Gewapneten werden jn holen / vnd sein Gut werden die Dürstigen aussauffen.</verse>
        <verse osisID='Job.5.6'>Denn mühe aus der erden nicht gehetDas ist / Der Mensch verdienet solchs mit sünden sonst keme es jm nirgent her.  / vnd vnglück aus dem acker nicht wechset.</verse>
        <verse osisID='Job.5.7'>Sondern der Mensch wird zu vnglück geborn / wie die Vögel schweben empor zufliegen.</verse>
        <verse osisID='Job.5.8'>DOch ich wil jtzt von Gott reden / vnd von jm handeln.</verse>
        <verse osisID='Job.5.9'>Der grosse ding thut / die nicht zu forschen sind / vnd Wunder / die nicht zu zelen sind.</verse>
        <verse osisID='Job.5.10'>Der den regen auffs Land gibt / vnd lesst wasser komen auff die strassen.</verse>
        <verse osisID='Job.5.11'>Der die nidrigen erhöhet / vnd den Betrübten empor hilfft.</verse>
        <verse osisID='Job.5.12'>Er macht zu nicht die anschlege der Listigen / das es jre hand nicht ausfüren kan.</verse>
        <verse osisID='Job.5.13'>Er fehet die Weisen in jrer listigkeit / vnd störtzt der Verkereten rat.</verse>
        <verse osisID='Job.5.14'>Das sie des tags im finsternis lauffen / vnd tappen im mittag / wie in der nacht.</verse>
        <verse osisID='Job.5.15'>Vnd hilfft dem Armen von dem schwert vnd von jrem munde / vnd von der hand des Mechtigen.</verse>
        <verse osisID='Job.5.16'>Vnd ist des Armen hoffnung / das die bosheit wird jren mund müssen zuhalten. 1. Cor. 3.</verse>
        <verse osisID='Job.5.17'>SJhe / selig ist der Mensch / den Gott straffet / Darumb weger dich der züchtigung des Allmechtigen nicht.</verse>
        <verse osisID='Job.5.18'>Denn er verletzet / vnd verbindet / Er zuschmeisst / vnd seine Hand heilet.</verse>
        <verse osisID='Job.5.19'>Aus sechs Trübsalen wird er dich erretten / vnd in der siebenden wird dich kein vbel rüren.</verse>
        <verse osisID='Job.5.20'>Jn der Thewrung wird er dich vom Tod erlösen / vnd im Kriege von des schwerts hand.</verse>
        <verse osisID='Job.5.21'>Er wird dich verbergen fur der geissel der Zungen / das du dich nicht fürchtest fur dem verderben / wenn es kompt.</verse>
        <verse osisID='Job.5.22'>Jm verderben vnd hunger wirstu lachen / vnd dich fur den wilden Thieren im Lande nicht fürchten.</verse>
        <verse osisID='Job.5.23'>Sondern dein BundDas ist / Die steine werden dein getreide bewaren / weil dauon eine maurn vmbher gemacht wird.wird sein mit den steinen auff dem felde / vnd die wilden Thier auff dem Lande werden fried mit dir halten.</verse>
        <verse osisID='Job.5.24'>Vnd wirst erfaren / das deine Hütten friede hat / vnd wirst deine Behausung versorgen / vnd nicht sündigen.</verse>
        <verse osisID='Job.5.25'>Vnd wirst erfaren / das deines Samens wird viel werden / vnd deine Nachkomen / wie das gras auff erden.</verse>
        <verse osisID='Job.5.26'>Vnd wirst im alter zu Grab komen / wie garben eingefürt werden zu seiner zeit.</verse>
        <verse osisID='Job.5.27'>Sihe / das haben wir erforschet / vnd ist also / Dem gehorche vnd mercke du dirs. 1. Reg. 2.</verse>
      </chapter>
      <chapter osisID='Job.6'>
        <verse osisID='Job.6.1'>HJob antwortet / vnd sprach /</verse>
        <verse osisID='Job.6.2'>Wenn man meinen jamer wöge / vnd mein Leiden zusamen in eine Wage legte.</verse>
        <verse osisID='Job.6.3'>So würde es schwerer sein / denn sand am meer / Darumb ists vmb sonst / was ich rede.</verse>
        <verse osisID='Job.6.4'>Denn die pfeile des Allmechtigen stecken in mir / Derselben grim seufft aus meinem geist / vnd die schrecknis Gottes sind auff mich gerichtet.</verse>
        <verse osisID='Job.6.5'>Das wildDas ist / Jr habt gut trösten / euch mangelt nichts. Man isset nicht vngesaltzens / wenn mans besser weis. Aber ich mus wol jtzt dis vnd das etc. schreiet nicht / wenn es gras hat / der Ochse blöcket nicht / wenn er sein futter hat.</verse>
        <verse osisID='Job.6.6'>Kan man auch essen das vngesaltzen ist? Oder wer mag kosten das weisse vmb den totter?</verse>
        <verse osisID='Job.6.7'>Was meiner Seelen widerte an zurüren / das ist meine Speise fur schmertzen.</verse>
        <verse osisID='Job.6.8'>O das meine bitte geschehe / vnd Gott gebe mir wes ich hoffe.</verse>
        <verse osisID='Job.6.9'>Das Gott anfienge vnd zuschlüge mich / vnd lies seine hand gehen vnd zuscheittert mich.</verse>
        <verse osisID='Job.6.10'>So hette ich noch trost / vnd wolt bitten in meiner kranckheit / das er nur nicht schonet / Hab ich doch nicht verleugnetDas ist / Hab ichs doch nicht verdienet / das ich so geplagt werde / wolt Gott / ich were doch tod. die rede des Heiligen.</verse>
        <verse osisID='Job.6.11'>WAS ist meine krafft / das ich möge beharren? Vnd welch ist mein ende / das meine seele gedültig solt sein?</verse>
        <verse osisID='Job.6.12'>Jst doch meine krafft nicht steinern / so ist mein fleisch nicht ehren.</verse>
        <verse osisID='Job.6.13'>Hab ich doch nirgend keine hülffe / vnd mein vermügen ist weg.</verse>
        <verse osisID='Job.6.14'>Wer barmhertzigkeit seinem Nehesten wegert / der verlesst des Allmechtigen furcht.</verse>
        <verse osisID='Job.6.15'>Meine Brüder gehen verechtlich fur mir vber / wie eine Bach / wie die Wasserströme fur vberfliessen.</verse>
        <verse osisID='Job.6.16'>Doch welche sich fur dem reifen schewen / vber die wird der schnee fallen.</verse>
        <verse osisID='Job.6.17'>Zur zeit / wenn sie die hitze drücken wird / werden sie verschmachtenDas ist / weil meine Freunde jtzt fur vber rausschen / wie ein wasser / vnd kennen mich nicht / Wird sie auch ein mal eine hitze drücken / So werden sie denn versiegen vnd vertrocken / darumb / das sie mich jtzt verlassen. / Vnd wenn es heis wird / werden sie vergehen / von jrer stete.</verse>
        <verse osisID='Job.6.18'>Jr weg gehet beseid aus / sie tretten auffs vngebente vnd werden vmbkomen.</verse>
        <verse osisID='Job.6.19'>SJE sehen auff die wege ThemaDas ist / Sie haltens mit denen die mich beraubt haben / wie oben im 1. Cap. stehet / Geben den selben recht / vnd mir vnrecht.  / auff die pfate Reicharabia warten sie.</verse>
        <verse osisID='Job.6.20'>Aber sie werden zu schanden werden / wens am sichersten ist / vnd sich schemen müssen / wenn sie dahin komen.</verse>
        <verse osisID='Job.6.21'>Denn jr seid nu zu mir komen / vnd weil jr jamer sehet / fürchtet jr euch.</verse>
        <verse osisID='Job.6.22'>Hab ich auch gesagt / Bringet her / vnd von ewrem vermügen / schenckt mir.</verse>
        <verse osisID='Job.6.23'>Vnd errettet mich aus der hand des Feindes / vnd erlöset mich von der hand der Tyrannen?</verse>
        <verse osisID='Job.6.24'>Leret mich / ich wil schweigen / vnd was ich nicht weis / das vnterweiset mich.</verse>
        <verse osisID='Job.6.25'>Warumb taddelt jr die rechte rede? Wer ist vnter euch / der sie straffen künde?</verse>
        <verse osisID='Job.6.26'>Jr erdeckt wort / das jr nur straffet / vnd das jr nur paustet wort / die mich verzagt machen sollen.</verse>
        <verse osisID='Job.6.27'>Jr fallet vber einen armen Waisen / vnd grabt ewern Nehesten gruben.</verse>
        <verse osisID='Job.6.28'>Doch weil jr habt angehaben / sehet auff mich / ob ich fur euch mit lügen bestehen werde.</verse>
        <verse osisID='Job.6.29'>Antwortet / was recht ist / mein antwort wird noch recht bleiben.</verse>
        <verse osisID='Job.6.30'>Was gilts / ob meine zunge vnrecht habe / vnd mein mund böses furgebe.</verse>
      </chapter>
      <chapter osisID='Job.7'>
        <verse osisID='Job.7.1'>MVS nicht der Mensch jmer im Streit sein auff Erden / vnd seine tage sind / wie eines Taglöners?</verse>
        <verse osisID='Job.7.2'>Wie ein Knecht sehnet sich nach dem schatten / vnd ein Taglöner / das sein erbeit aus sey.</verse>
        <verse osisID='Job.7.3'>Also hab ich wol gantze monden vergeblichDas ist / Jch habe ruge vnd der erbeit ein ende gesucht / Aber das ist vmb sonst / es bleibt noch jmer vnruge. geerbeitet / vnd elender nacht sind mir viel worden.</verse>
        <verse osisID='Job.7.4'>Wenn ich mich legt / sprach ich / Wenn werde ich auffstehen? Vnd darnach rechent ich / wens abend wolt werden / Denn ich war gantz ein Schewsal jederman bis finster ward.</verse>
        <verse osisID='Job.7.5'>Mein fleisch ist vmb vnd vmb / wörmicht vnd kötticht / Meine Haut ist verschrumpffen vnd zu nicht worden.</verse>
        <verse osisID='Job.7.6'>Meine tage sind leichter dahin geflogen denn ein Weberspuel / vnd sind vergangen / das kein auffhalten da gewesen ist.</verse>
        <verse osisID='Job.7.7'>GEdenck das mein Leben ein wind ist / vnd meine augen nicht widerkomen zu sehen das Gute.</verse>
        <verse osisID='Job.7.8'>Vnd kein lebendig auge wird mich mehr sehen. Deine augen sehen mich an / darüber vergehe ich.</verse>
        <verse osisID='Job.7.9'>Eine wolcken vergehet vnd feret da hin / Also / wer in die Helle hinunter feret / kompt nicht wider er auff.</verse>
        <verse osisID='Job.7.10'>Vnd kompt nicht wider in sein Haus / vnd sein ort kennet jn nicht mehr.</verse>
        <verse osisID='Job.7.11'>Darumb wil auch ich meinem munde nicht weren / Jch wil reden von der angst meines hertzens / vnd wil er aus sagen vom betrübnis meiner seelen.</verse>
        <verse osisID='Job.7.12'>Bin ich denn ein Meer oder Walfisch / das du mich so verwarest?</verse>
        <verse osisID='Job.7.13'>Wenn ich gedacht / mein Bette sol mich trösten / mein Lager sol mirs leichtern. Wenn ich mit mir selbs rede /</verse>
        <verse osisID='Job.7.14'>So erschreckestu mich mit trewmen / vnd machst mir grawen.</verse>
        <verse osisID='Job.7.15'>Das meine Seele wündschet erhangen zu sein / vnd meine gebeine den tod /</verse>
        <verse osisID='Job.7.16'>Jch begere nicht mehr zu leben. Höre auff von mir / denn meine tage sind vergeblich gewest.</verse>
        <verse osisID='Job.7.17'>Was ist ein Mensch das du jn gros achtest? vnd bekümerst dich mit jm?</verse>
        <verse osisID='Job.7.18'>Du suchest jn teglich heim / vnd versuchest jn alle stund.</verse>
        <verse osisID='Job.7.19'>Warumb thustu dich nicht von mir / vnd lessest nicht abe / bis ich meinen speichel schlinge?</verse>
        <verse osisID='Job.7.20'>Hab ich gesündigt / was sol ich dir thun / o du Menschenhüter? Warumb machstu mich / das ich auff dich stosse / vnd bin mir selbs eine Last?</verse>
        <verse osisID='Job.7.21'>Vnd warumb vergibstu mir meine missethat nicht / vnd nimpst nicht weg meine sünde? Denn nu werde ich mich in die erden legen / vnd wenn man mich morgen suchet / werde ich nicht da sein.</verse>
      </chapter>
      <chapter osisID='Job.8'>
        <verse osisID='Job.8.1'>DA antwortet Bildad von Suah / vnd sprach /</verse>
        <verse osisID='Job.8.2'>Wie lange wiltu solchs reden? vnd die rede deines mundes so einen stoltzen mut haben?</verse>
        <verse osisID='Job.8.3'>Meinstu das Gott vnrecht richte / oder der Allmechtige das Recht verkere?</verse>
        <verse osisID='Job.8.4'>Haben deine Söne fur jm gesündiget / so hat er sie verstossen vmb jrer missethat willen.</verse>
        <verse osisID='Job.8.5'>So du aber dich bey zeit zu Gott thust / vnd dem Allmechtigen flehest.</verse>
        <verse osisID='Job.8.6'>Vnd so du rein vnd from bist / So wird er auffwachen zu dir / vnd wird wider auffrichten die Wonung vmb deiner gerechtigkeit willen.</verse>
        <verse osisID='Job.8.7'>Vnd was du zu erst wenig gehabt hast / wird hernach fast zunemen.</verse>
        <verse osisID='Job.8.8'>Denn frage die vorigen Geschlechte / vnd nim dir fur zu forschen jre Veter.</verse>
        <verse osisID='Job.8.9'>Denn wir sind von gestern her vnd wissen nichts / Vnser Leben ist ein schatten auff Erden.</verse>
        <verse osisID='Job.8.10'>Sie werden dichs leren vnd dir sagen / vnd jre rede aus jrem hertzen erfur bringen.</verse>
        <verse osisID='Job.8.11'>KAn auch die SchilffJd est / Pintzen.auffwachsen / wo sie nicht feucht stehet? Oder Gras wachsen on wasser?</verse>
        <verse osisID='Job.8.12'>Sonst wens noch in der blüt ist / ehe es abgehawen wird verdorret es / ehe man denn hew macht.</verse>
        <verse osisID='Job.8.13'>So gehet es allen denen / die Gottes vergessen / vnd die hoffnung der Heuchler wird verloren sein.</verse>
        <verse osisID='Job.8.14'>Denn seine zuuersicht vergehet / vnd seine hoffnung ist eine Spinneweb.</verse>
        <verse osisID='Job.8.15'>Er verlesset sich auff sein Haus / vnd wird doch nicht bestehen / Er wird sich dran halten / Aber doch nicht stehen bleiben.</verse>
        <verse osisID='Job.8.16'>Es hat wol Früchte ehe denn die Sonne kompt / vnd Reiser wachsen erfur in seinem garten.</verse>
        <verse osisID='Job.8.17'>Seine saat stehet dicke bey den quellen / vnd sein Haus auff steinen.</verse>
        <verse osisID='Job.8.18'>Wenn er jn aber verschlinget von seinem ort / wird er sich gegen jm stellen / Als kennet er jn nicht.</verse>
        <verse osisID='Job.8.19'>Sihe / das ist die freude seines wesens / vnd werden ander aus dem staube wachsen.</verse>
        <verse osisID='Job.8.20'>Darumb sihe / das Gott nicht verwirfft die Fromen / vnd erhelt nicht die hand der Boshafftigen.</verse>
        <verse osisID='Job.8.21'>Bis das dein mund vol lachens werde / vnd deine lippen vol jauchzens.</verse>
        <verse osisID='Job.8.22'>Die dich aber hassen / werden zu schanden werden / vnd der Gottlosen hütte wird nicht bestehen.</verse>
      </chapter>
      <chapter osisID='Job.9'>
        <verse osisID='Job.9.1'>HJob antwortet / vnd sprach /</verse>
        <verse osisID='Job.9.2'>Ja ich weis fast wol / das also ist / das ein Mensch nicht rechtfertig bestehen mag gegen Gott.</verse>
        <verse osisID='Job.9.3'>Hat er lust mit jm zu haddern / so kan er jm auff tausent nicht eins antworten.</verse>
        <verse osisID='Job.9.4'>Er ist weise vnd mechtig / Wem ists je gelungen / der sich wider jn gelegt hat?</verse>
        <verse osisID='Job.9.5'>Er versetzt Berge / ehe sie es innen werden / die er in seinem zorn vmbkeret.</verse>
        <verse osisID='Job.9.6'>Er weget ein Land aus seinem ort / das seine pfeiler zittern.</verse>
        <verse osisID='Job.9.7'>Er spricht zur Sonnen / so gehet sie nicht auff / vnd versiegelt die Sterne.</verse>
        <verse osisID='Job.9.8'>Er breitet den Himel aus allein / vnd gehet auff den wogen des Meers.</verse>
        <verse osisID='Job.9.9'>Er machet den Wagen am himel vnd OrionJst das helle Gestirne gegen mittag / das die Bauern den Jacobsstab heissen. Die Glucken oder die Henne / sind die sieben kleine Gestirne. vnd die Glucken vnd die Stern gegen mittag.</verse>
        <verse osisID='Job.9.10'>Er thut grosse ding die nicht zu forschen sind / vnd Wunder der keine zal ist. Amos 5.</verse>
        <verse osisID='Job.9.11'>SJhe / er gehet fur mir vber / ehe ichs gewar werde / vnd verwandelt sich ehe ichs mercke.</verse>
        <verse osisID='Job.9.12'>Sihe / wenn er schwind hinferet / wer wil jn wider holen? Wer wil zu jm sagen / was machstu?</verse>
        <verse osisID='Job.9.13'>Er ist Gott / seinen Zorn kan niemand stillen / vnter jm müssen sich beugen die stoltzen HerrnDie stoltzen Junckherrn / die sich auff jre macht verlassen / vnd jederman helffen können. .</verse>
        <verse osisID='Job.9.14'>Wie solt ich denn jm antworten / vnd wort finden gegen jm?</verse>
        <verse osisID='Job.9.15'>Wenn ich auch gleich recht habe / kan ich jm dennoch nicht antworten / sondern ich müst vmb mein Recht flehen.</verse>
        <verse osisID='Job.9.16'>Wenn ich jn schon anruffe / vnd er mich erhöret / So gleube ich doch nicht / das er meine stimme höre.</verse>
        <verse osisID='Job.9.17'>Denn er feret vber mich mit vngestüme / vnd macht mir der Wunden viel on vrsach.</verse>
        <verse osisID='Job.9.18'>Er lesst meinen Geist sich nicht erquicken / Sondern macht mich vol betrübnis.</verse>
        <verse osisID='Job.9.19'>Wil man macht / so ist er zu mechtig / Wil man Recht / wer wil mein Zeuge sein?</verse>
        <verse osisID='Job.9.20'>Sage ich / das ich gerecht bin / So verdammet er mich doch / Bin ich from / So macht er mich doch zu vnrecht.</verse>
        <verse osisID='Job.9.21'>21Bin ich denn From / So that sichs meine seele nicht annemen / Jch begere keines Lebens mehr.</verse>
        <verse osisID='Job.9.22'>Das ist das eine / das ich gesagt habe / Er bringt vmb beide den Fromen vnd Gottlosen.</verse>
        <verse osisID='Job.9.23'>Wenn er anhebt zu geisseln / So dringet er fort bald zum Tod / vnd spottet der anfechtung der Vnschüldigen.</verse>
        <verse osisID='Job.9.24'>Das Land aber wird gegeben vnter die hand des Gottlosen / Das er jre Richter vnterdrücke / Jsts nicht also / wie solts anders sein?</verse>
        <verse osisID='Job.9.25'>MEine tage sind schneller gewesen denn ein Lauffer / sie sind geflohen vnd haben nichts guts erlebt.</verse>
        <verse osisID='Job.9.26'>Sie sind vergangen / wie die starcken Schiff / wie ein Adeler fleugt zur speise.</verse>
        <verse osisID='Job.9.27'>Wenn ich gedenck ich wil meiner Klage vergessen / vnd mein geberde lassen faren / vnd mich erquicken.</verse>
        <verse osisID='Job.9.28'>So furchte ich alle meine schmertzenScilicet, ne redeant. / weil ich weis / das du mich nicht vnschüldig sein lessest.</verse>
        <verse osisID='Job.9.29'>Bin ich denn Gottlos / warumb leide ich denn solche vergebliche plage?</verse>
        <verse osisID='Job.9.30'>Wenn ich mich gleich mit Schneewasser wüssche / vnd reinigete meine Hende mit dem brunnen.</verse>
        <verse osisID='Job.9.31'>So wirstu mich doch tuncken in Kot / vnd werden mir meine KleiderDas ist / meine Tugent.scheuslich anstehen.</verse>
        <verse osisID='Job.9.32'>Denn er ist nicht mein Gleiche / dem ich antworten möchte / das wir fur Gerichte mit einander kemen.</verse>
        <verse osisID='Job.9.33'>Es ist vnter vns kein Scheideman / noch der seine hand zwisschen vns beide lege.</verse>
        <verse osisID='Job.9.34'>Er neme von mir seine Ruten / vnd las sein schrecken von mir.</verse>
        <verse osisID='Job.9.35'>Das ich müge reden / vnd mich nicht fur jm fürchten dürffe / Sonst kan ich nichts thun / das fur mich sey.</verse>
      </chapter>
      <chapter osisID='Job.10'>
        <verse osisID='Job.10.1'>MEine Seele verdreusst mein leben / Jch wil meine klage bey mir gehen lassen / vnd reden vom betrübnis meiner seelen.</verse>
        <verse osisID='Job.10.2'>Vnd zu Gott sagen / Verdamne mich nicht / Las mich wissen / warumb du mit mir hadderst?</verse>
        <verse osisID='Job.10.3'>Gefellet dirs / das du gewalt thust / vnd mich verwirffest / den deine Hende gemacht haben / vnd machest der Gottlosen furnemen zu ehren?</verse>
        <verse osisID='Job.10.4'>Hastu denn auch fleischliche augen / oder sihestu wie ein Mensch sihet?</verse>
        <verse osisID='Job.10.5'>Oder ist deine zeit wie eines Menschen zeit? Oder deine jar wie eines Mans jare?</verse>
        <verse osisID='Job.10.6'>Das du nach meiner missethat fragest / vnd suchest meine sünde.</verse>
        <verse osisID='Job.10.7'>So du doch weissest / wie ich nicht Gottlos sey / So doch niemand ist / der aus deiner Hand erretten müge.</verse>
        <verse osisID='Job.10.8'>DEine hende haben mich geerbeitet / vnd gemacht alles was ich vmb vnd vmbNichts ist an mir / das du nicht gemacht hast / oder nicht dein sey. Noch verwirffstu mich / als hette mich ein ander gemacht / der dein Feind were / So gar nimpstu dich deines eigens nicht an.bin / Vnd versenckest mich so gar.</verse>
        <verse osisID='Job.10.9'>Gedenck doch / das du mich aus Leimen gemacht hast / vnd wirst mich wider zu Erden machen.</verse>
        <verse osisID='Job.10.10'>Hastu mich nicht wie Milch gemolcken / vnd wie Kese lassen gerinnen?</verse>
        <verse osisID='Job.10.11'>Du hast mir haut vnd fleisch angezogen / mit beinen vnd adern hastu mich zusamen gefüget.</verse>
        <verse osisID='Job.10.12'>Leben vnd wolthat hastu an mir gethan / vnd dein auffsehen bewart meinen odemDas ist / mein Leben / das der odem anzeigt..</verse>
        <verse osisID='Job.10.13'>Vnd wiewol du solchs in deinem hertzen verbirgest / so weis ich doch / das du des gedenckest.</verse>
        <verse osisID='Job.10.14'>Wenn ich sündige / So merckstus bald / vnd lessest meine missethat nicht vngestrafft.</verse>
        <verse osisID='Job.10.15'>Bin ich Gottlos / so ist mir aber weh / Bin ich Gerecht / So thar ich doch mein heubt nicht auffheben / als der ich vol schmach bin vnd sehe mein Elend.</verse>
        <verse osisID='Job.10.16'>Vnd wie ein auffgereckter Lewe jagestu mich / vnd handelst widerumb grewlich mit mir.</verse>
        <verse osisID='Job.10.17'>Du ernewest deine Zeugen wider mich / vnd machest deines zorns viel auff mich / Es zeplagt mich eins vber das ander mit hauffen.</verse>
        <verse osisID='Job.10.18'>WArumb hastu mich aus Mutterleib komen lassen? Ah / das ich were vmbkomen / vnd mich nie kein auge gesehen hette.</verse>
        <verse osisID='Job.10.19'>So were ich als die nie gewesen sind / von Muterleibe zum grabe bracht.</verse>
        <verse osisID='Job.10.20'>Wil denn nicht ein ende haben mein kurtzes Leben? vnd von mir lassen / das ich ein wenig erquickt würde?</verse>
        <verse osisID='Job.10.21'>Ehe denn ich hin gehe vnd kome nicht wider / nemlich / ins Land der finsternis vnd des tunckels.</verse>
        <verse osisID='Job.10.22'>Jns Land / da es stock dicke finster ist / vnd da keine ordenung ist / da es scheinet wie das tunckel.</verse>
      </chapter>
      <chapter osisID='Job.11'>
        <verse osisID='Job.11.1'>DA antwortet Zophar von Naema / vnd sprach /</verse>
        <verse osisID='Job.11.2'>Wenn einer lang geredt / mus er nicht auch hören? Mus denn ein Wesscher jmer recht haben?</verse>
        <verse osisID='Job.11.3'>Müssen die Leute deinem grossen schwetzen schweigen / das du spottest / vnd niemand dich bescheme?</verse>
        <verse osisID='Job.11.4'>Du sprichst / Meine rede ist rein / vnd lauter bin ich fur deinen augen.</verse>
        <verse osisID='Job.11.5'>Ah das Gott mit dir redet / vnd thet seine lippen auff.</verse>
        <verse osisID='Job.11.6'>Vnd zeigete die heimliche weisheit / Denn er hette noch wol mehr an dir zu thun / auff das du wissest / das er deiner sünde nicht aller gedenckt.</verse>
        <verse osisID='Job.11.7'>Meinstu / das du so viel wissest / als Gott weis / vnd wöllest alles so volkömlich treffen / als der Allmechtige?</verse>
        <verse osisID='Job.11.8'>Er ist höher denn der Himel / was wiltu thun? Tieffer denn die Helle / was kanstu wissen?</verse>
        <verse osisID='Job.11.9'>Lenger denn die Erde / vnd breiter denn das Meer.</verse>
        <verse osisID='Job.11.10'>So er sie vmbkeret oder verbürge / oder in einen Hauffen würffe / wer wils jm wehren?</verse>
        <verse osisID='Job.11.11'>Denn er kennet die losen Leute / Er sihet die vntugent / vnd solts nicht mercken?</verse>
        <verse osisID='Job.11.12'>Ein vnnützer Man blehet sich / vnd ein geborn Mensch wil sein wie ein junges WildDas ist / Frey vnd seins willens. .</verse>
        <verse osisID='Job.11.13'>WEnn du dein hertz hettest gericht / vnd deine hende zu jm ausgebreitet.</verse>
        <verse osisID='Job.11.14'>Wenn du die vntugent / die in deiner hand ist / hettest ferne von dir gethan / das in deiner Hütten kein vnrecht bliebe.</verse>
        <verse osisID='Job.11.15'>So möchtestu dein andlitz auffheben on taddel / vnd würdest fest sein vnd dich nicht fürchten.</verse>
        <verse osisID='Job.11.16'>Denn würdestu der mühe vergessen / vnd so wenig gedencken / als des wassers das fur vbergehet.</verse>
        <verse osisID='Job.11.17'>Vnd die zeit deines Lebens würde auffgehen / wie der mittag / vnd das finster würde ein liechter morgen werden.</verse>
        <verse osisID='Job.11.18'>Vnd dürfftest dich des trösten / das hoffnung da sey / vnd würdest mit ruge ins Grab komen.</verse>
        <verse osisID='Job.11.19'>Vnd würdest dich legen / vnd niemand würde dich auffschrecken / vnd viel würden fur dir flehen.</verse>
        <verse osisID='Job.11.20'>Aber die augen der Gottlosen werden verschmachten / vnd werden nicht entrinnen mügen / Denn jre hoffnung wird jrer Seelen feilen.</verse>
      </chapter>
      <chapter osisID='Job.12'>
        <verse osisID='Job.12.1'>DA antwortet Hiob / vnd sprach /</verse>
        <verse osisID='Job.12.2'>Ja jr seid die Leute / mit euch wird die weisheit sterben.</verse>
        <verse osisID='Job.12.3'>Jch hab so wol ein hertz als jr / vnd bin nicht geringer denn jr / Vnd wer ist / der solchs nicht wisse?</verse>
        <verse osisID='Job.12.4'>Wer von seinem Nehesten verlachet wird / der wird Gott anruffen / der wird jn erhören / Der gerechte vnd frome mus verlachet sein.</verse>
        <verse osisID='Job.12.5'>Vnd ist ein verachtet LiechtlinJd est / Glommend tocht. fur den gedancken der Stoltzen / stehet aber das sie sich dran ergern.</verse>
        <verse osisID='Job.12.6'>Der Verstörer hütten haben die fülle / vnd toben wider Gott thürstiglich / wiewol es jnen Gott in jre hende gegeben hat.</verse>
        <verse osisID='Job.12.7'>FRage doch das Vieh / das wird dichs leren / vnd die Vogel vnter dem Himel / die werden dirs sagen.</verse>
        <verse osisID='Job.12.8'>Oder rede mit der Erden / die wird dichs leren / vnd die fisch im meer werden dirs erzelen.</verse>
        <verse osisID='Job.12.9'>Wer weis solchs alles nicht / das des HERRN Hand das gemacht hat?</verse>
        <verse osisID='Job.12.10'>Das in seiner Hand ist die Seele alles des da lebet / vnd der Geist alles fleischs eins jglichen?</verse>
        <verse osisID='Job.12.11'>Prüfet nicht das ohre die rede? vnd der mund schmeckt die speise?</verse>
        <verse osisID='Job.12.12'>Ja bey den Grosuetern ist die weisheitDas ist / Jr saget weisheit sey bey den Grosuetern. Jch sage aber sie sey bey Gott / welcher allein aller Könige / Priester / Richter / gewalt / kunst / heiligkeit zu nicht macht. / vnd der verstand bey den Alten.</verse>
        <verse osisID='Job.12.13'>Bey jm ist weisheit vnd gewalt / rat vnd verstand.</verse>
        <verse osisID='Job.12.14'>Sihe / wenn er zubricht / so hilfft kein bawen. Wenn er jemand verschleusst / kan niemand auffmachen.</verse>
        <verse osisID='Job.12.15'>Sihe / wenn er das wasser verschleusst / So wirds alles dürre / Vnd wenn ers auslesset / So keret es das Land vmb.</verse>
        <verse osisID='Job.12.16'>Er ist starck vnd fürets aus / Sein ist der da jrret / vnd der da verfüret.</verse>
        <verse osisID='Job.12.17'>ER füret die Klugen wie ein raub / vnd macht die Richter toll.</verse>
        <verse osisID='Job.12.18'>Er löset auff der Könige zwang / Vnd gürtet mit einem gürtel jre Lenden.</verse>
        <verse osisID='Job.12.19'>Er füret die Priester wie ein raub / Vnd lessts feilen den Fessten.</verse>
        <verse osisID='Job.12.20'>Er wendet weg die lippen der Warhafftigen / vnd nimpt weg die sitten der Alten.</verse>
        <verse osisID='Job.12.21'>Er schüttet verachtung auff die Fürsten / vnd macht den bund der Gewaltigen los.</verse>
        <verse osisID='Job.12.22'>Er öffenet die finstern gründe / vnd bringt er aus das tunckel an das liecht.</verse>
        <verse osisID='Job.12.23'>Er macht etlich zum grossen Volck / vnd bringet sie wider vmb. Er breitet ein Volck aus / vnd treibts wider weg.</verse>
        <verse osisID='Job.12.24'>Er nimpt weg den mut der Obersten des Volcks im Lande / vnd macht sie jrre auff eim vnwege / da kein weg ist.</verse>
        <verse osisID='Job.12.25'>Das sie die finsternis tappen on liecht / vnd macht sie jrre / wie die Trunckene.</verse>
      </chapter>
      <chapter osisID='Job.13'>
        <verse osisID='Job.13.1'>SJhe / das hat alles mein auge gesehen / vnd mein ohre gehöret / vnd habs verstanden.</verse>
        <verse osisID='Job.13.2'>Was jr wisset / das weis ich auch / vnd bin nicht geringer denn jr.</verse>
        <verse osisID='Job.13.3'>Doch wolt ich gern wider den Allmechtigen reden / vnd wolt gern mit Gott rechten.</verse>
        <verse osisID='Job.13.4'>Denn jr deutets felschlich / vnd seid alle vnnütze Ertzte.</verse>
        <verse osisID='Job.13.5'>Wolt Gott jr schwiget / so würdet jr weise.</verse>
        <verse osisID='Job.13.6'>Höret doch meine straffe / vnd merckt auff die sache dauon ich rede.</verse>
        <verse osisID='Job.13.7'>Wolt jr Gott verteidigen mit vnrecht / vnd fur jn lisst brauchen?</verse>
        <verse osisID='Job.13.8'>Wolt jr seine Person ansehen? Wolt jr Gott vertretten?</verse>
        <verse osisID='Job.13.9'>Wirds euch auch wolgehen / wenn er euch richten wird? Meinet jr / das jr jn teuschen werdet / wie man einen Menschen teuschet?</verse>
        <verse osisID='Job.13.10'>Er wird euch straffen / wo jr Person ansehet heimlich.</verse>
        <verse osisID='Job.13.11'>Wird er euch nicht erschrecken / wenn er sich wird erfür thun? vnd seine furcht wird vber euch fallen.</verse>
        <verse osisID='Job.13.12'>Ewer Gedechtnis wird vergleicht werden der asschen / vnd ewer Rücke wird wie ein leimen hauffen sein.</verse>
        <verse osisID='Job.13.13'>SChweiget mir / das ich rede / es sol mir nichts feilen.</verse>
        <verse osisID='Job.13.14'>Was sol ich mein fleisch mit meinen Zeenen beissenDas ist / Was sol ich mich viel casteien vnd mir wehthun / So ich doch sterben mus / vnd hilfft mich nicht. Jtem / meine seele in die hende legen / das ist / viel wogen vnd in fahr geben. / vnd meine Seele in meine Hende legen?</verse>
        <verse osisID='Job.13.15'>Sihe / er wird mich doch erwürgen / vnd ich kans nicht erwarten / Doch wil ich meine wege fur jm straffen.</verse>
        <verse osisID='Job.13.16'>Er wird ja mein Heil sein / Denn es kompt kein Heuchler fur jn.</verse>
        <verse osisID='Job.13.17'>Höret meine rede / vnd meine auslegung fur ewrn ohren.</verse>
        <verse osisID='Job.13.18'>Sihe / ich habe das vrteil schon gefellet / Jch weis / das ich werde gerecht sein.</verse>
        <verse osisID='Job.13.19'>Wer ist der mit mir rechten wil? Aber nu mus ich schweigen vnd verderben.</verse>
        <verse osisID='Job.13.20'>ZWeyerley thu mir nur nicht / so wil ich mich fur dir nicht verbergen.</verse>
        <verse osisID='Job.13.21'>Las deine Hand ferne von mir sein / vnd dein schrecken erschrecke mich nicht.</verse>
        <verse osisID='Job.13.22'>Ruffe mir / ich wil dir antworten / Oder ich wil reden / antworte du mir.</verse>
        <verse osisID='Job.13.23'>Wie viel ist meiner missethat vnd sünden? Las mich wissen meine vbertrettung vnd sünde.</verse>
        <verse osisID='Job.13.24'>Warumb verbirgestu dein Andlitz / vnd heltest mich fur deinen Feind?</verse>
        <verse osisID='Job.13.25'>Wiltu wider ein fliegend Blat so ernst sein / vnd ein dürren Halm verfolgen?</verse>
        <verse osisID='Job.13.26'>Denn du schreibest mir an betrübtnis / vnd wilt mich vmbbringen vmb der sünde willen meiner Jugent.</verse>
        <verse osisID='Job.13.27'>Du hast meinen fus in stock gelegt / vnd hast acht auff alle meine pfadte / vnd sihest auff die fusstapffen meiner füsse.</verse>
        <verse osisID='Job.13.28'>Der ich doch wie ein faul Ass vergehe / vnd wie ein Kleid das die Motten fressen.</verse>
      </chapter>
      <chapter osisID='Job.14'>
        <verse osisID='Job.14.1'>DER Mensch vom Weibe geborn / lebt kurtze zeit / vnd ist vol vnruge.</verse>
        <verse osisID='Job.14.2'>Gehet auff wie eine Blume vnd fellet abe / Fleucht wie eine Schatten / vnd bleibt nicht.</verse>
        <verse osisID='Job.14.3'>Vnd du thust deine Augen vber solchen auff / das du mich fur dir ins Gericht zeuhest.</verse>
        <verse osisID='Job.14.4'>Wer wil einen Reinen finden bey denen / da keiner rein ist?</verse>
        <verse osisID='Job.14.5'>Er hat sein bestimpte zeit / die zal seiner monden stehet bey dir / Du hast ein Ziel gesetzt / das wird er nicht vbergehen.</verse>
        <verse osisID='Job.14.6'>Thu dich von jm / das er ruge hab / bis das seine zeit kome / der er wie ein Taglöner wartet.</verse>
        <verse osisID='Job.14.7'>EJn Bawm hat hoffnung / wenn er schon abgehawen ist / das er sich wider verendere / vnd seine Schüsslinge hören nicht auff.</verse>
        <verse osisID='Job.14.8'>Ob seine Wurtzel in der erden veraltet / vnd sein Stam in dem staub erstirbt.</verse>
        <verse osisID='Job.14.9'>So grunet er doch wider vom geruch des wassers / vnd wechst da her als were er gepflantzt.</verse>
        <verse osisID='Job.14.10'>Wo ist aber ein Mensch / wenn er tod vnd vmbkomen vnd da hin ist?</verse>
        <verse osisID='Job.14.11'>Wie ein wasser ausleufft aus dem See / vnd wie ein strom versieget vnd vertrocknet.</verse>
        <verse osisID='Job.14.12'>So ist ein Mensch wenn er sich legt / vnd wird nicht auffstehen / vnd wird nicht auffwachen / so lange der Himel bleibt / noch von seinem schlaff erweckt werden.</verse>
        <verse osisID='Job.14.13'>AH / das du mich in der Helle verdecktest / vnd verbergest bis dein zorn sich lege / vnd setzest mir ein ziel / das du an mich denckest.</verse>
        <verse osisID='Job.14.14'>Meinstu ein todter Mensch werde wider leben? Jch harre teglich / die weil ich streitte / bis das meine verenderung kome.</verse>
        <verse osisID='Job.14.15'>Das du wollest mir ruffen / vnd ich dir antworten / vnd wöllest das werck deiner Hende nicht ausschlahen.</verse>
        <verse osisID='Job.14.16'>Denn du hast schon meine Genge gezelet / Aber du woltest ja nicht acht haben auff meine sünde.</verse>
        <verse osisID='Job.14.17'>Du hast meine vbertrettung in einem Bündlin versiegelt / vnd meine missethat zusamen gefasset.</verse>
        <verse osisID='Job.14.18'>Zufellet doch ein Berg vnd vergehet / vnd ein fels wird von seinem ort versetzt.</verse>
        <verse osisID='Job.14.19'>Wasser wesschet steine weg / vnd die tropffen flötzen die erden weg / Aber des Menschen hoffnungDas ist / Fur dem Tod hat er keine hoffnung in diesem leben.ist verloren.</verse>
        <verse osisID='Job.14.20'>Denn du stossest jn gar vmb / das er da hin feret / verenderst sein wesen / vnd lessest jn faren.</verse>
        <verse osisID='Job.14.21'>Sind seine Kinder in ehren / das weis er nicht / Oder ob sie geringe sind / des wird er nicht gewar.</verse>
        <verse osisID='Job.14.22'>Weil er das fleisch antregt / mus er schmertzen haben / Vnd weil seine Seele noch bey jm ist / mus er leide tragen.</verse>
      </chapter>
      <chapter osisID='Job.15'>
        <verse osisID='Job.15.1'>DA antwortet Eliphas von Theman / vnd sprach /</verse>
        <verse osisID='Job.15.2'>Sol ein weiser Man so auffgeblasen wort reden / vnd seinen Bauch so blehen mit losen reden?</verse>
        <verse osisID='Job.15.3'>Du straffest mit worten die nicht tügen / Vnd dein reden ist kein nütze.</verse>
        <verse osisID='Job.15.4'>Du hast die furcht faren lassen / vnd redest zu verechtlich fur Gott.</verse>
        <verse osisID='Job.15.5'>Denn deine missethat leret deinen mund also / Vnd hast erwelet ein schalckhafftige Zunge.</verse>
        <verse osisID='Job.15.6'>Dein mund wird dich verdammen / vnd nicht ich / Deine lippen sollen dir antworten.</verse>
        <verse osisID='Job.15.7'>Bistu der erste Mensch geborn? Bistu vor allen Hügeln empfangen?</verse>
        <verse osisID='Job.15.8'>Hastu Gottes heimlichen rat gehört? Vnd ist die weisheit selbs geringer denn du?</verse>
        <verse osisID='Job.15.9'>Was weissestu / das wir nicht wissen? Was verstehestu / das nicht bey vns sey?</verse>
        <verse osisID='Job.15.10'>Es sind graw vnd alte vnter vns / die lenger gelebt haben denn deine Veter.</verse>
        <verse osisID='Job.15.11'>SOlten Gottes tröstung so geringeDas ist / Meinstu das Gott die sünder tröste / vnd seinen trost so gering hinwerffe / Du must zuuor from werden etc. fur dir gelten? Aber du hast jrgend noch ein heimlich stück bey dir.</verse>
        <verse osisID='Job.15.12'>Was nimpt dein hertz fur? Was sihestu so stoltz?</verse>
        <verse osisID='Job.15.13'>Was setzt sich dein mut wider Gott / das du solche rede aus deinem munde lessest?</verse>
        <verse osisID='Job.15.14'>Was ist ein Mensch / das der solt rein sein / vnd das er solt gerecht sein / der vom Weibe geborn ist?</verse>
        <verse osisID='Job.15.15'>Sihe / vnter seinen Heiligen ist keiner on taddel / vnd die Himel sind nicht rein fur jm.</verse>
        <verse osisID='Job.15.16'>Wie viel mehr ein Mensch / der ein Grewel vnd schnöde ist / Der vnrecht seufft wie wasser.</verse>
        <verse osisID='Job.15.17'>Jch wil dirs zeigen / höre mir zu / Vnd wil dir erzelen / was ich gesehen habe.</verse>
        <verse osisID='Job.15.18'>Was die weisen gesagt haben / vnd jren Vetern nicht verholen gewesen ist.</verse>
        <verse osisID='Job.15.19'>Welchen allein das Land gegeben ist / das kein Frembder durch sie gehen mus.</verse>
        <verse osisID='Job.15.20'>DEr Gottlose bebet sein lebenlang / vnd dem Tyrannen ist die zal seiner jar verborgen.</verse>
        <verse osisID='Job.15.21'>Was er höret / das schrecket jn / Vnd wens gleich friede ist / furcht er sich / der Verderber kome.</verse>
        <verse osisID='Job.15.22'>Gleubt nicht / das er müge dem vnglück entrinnen / vnd versihet sich jmer des Schwerts.</verse>
        <verse osisID='Job.15.23'>Er zeucht hin vnd her nach Brot / vnd dünckt jn jmer / die zeit seines vnglücks sey furhanden.</verse>
        <verse osisID='Job.15.24'>Angst vnd not schrecken jn / vnd schlahen jn nider / als ein König mit einem Heer.</verse>
        <verse osisID='Job.15.25'>Denn er hat seine hand wider Gott gestreckt / vnd wider den Allmechtigen sich gestreubet.</verse>
        <verse osisID='Job.15.26'>Er leufft mit dem kopff an jn / vnd ficht halsstarriglich wider jn.</verse>
        <verse osisID='Job.15.27'>Er brüstet sichScilicet contra Deum, sicut Bos pingus, crassus et pugnax.  / wie ein fetter wanst / Vnd macht sich fett vnd dick.</verse>
        <verse osisID='Job.15.28'>ER wird aber wonen in verstöreten Stedten / da keine Heuser sind / sondern auff einem hauffen ligen.</verse>
        <verse osisID='Job.15.29'>Er wird nicht reich bleiben / vnd sein Gut wird nicht bestehen / vnd sein Glück wird sich nicht ausbreiten im Lande.</verse>
        <verse osisID='Job.15.30'>Vnfall wird nicht von jm lassen / Die flamme wird seine zweige verdorren / vnd durch den odem jres mundes jn wegfressen.</verse>
        <verse osisID='Job.15.31'>Er wird nicht bestehen / denn er ist in seinem eitel dunckel betrogen / Vnd eitel wird sein lohn werden.</verse>
        <verse osisID='Job.15.32'>Er wird ein ende nemen / wens jm vneben ist / vnd sein Zweig wird nicht grunen.</verse>
        <verse osisID='Job.15.33'>Er wird abgerissen werden / wie ein vnzeitige Drauben vom Weinstock / vnd wie ein Olebawm seine blüet abwirfft.</verse>
        <verse osisID='Job.15.34'>Denn der Heuchler versamlung wird einsam bleiben / vnd das fewr wird die Hütten fressen / die Geschencke nemen.</verse>
        <verse osisID='Job.15.35'>Er gehet schwanger mit vnglück / vnd gebirt mühe / vnd jr Bauch bringt feil. Psal. 7.</verse>
      </chapter>
      <chapter osisID='Job.16'>
        <verse osisID='Job.16.1'>HJob antwortet / vnd sprach /</verse>
        <verse osisID='Job.16.2'>Jch habe solchs offt gehöret / Jr seid alle zumal leidige Tröster /</verse>
        <verse osisID='Job.16.3'>Wöllen die lose wort kein ende haben? Oder was macht dich so frech also zu reden?</verse>
        <verse osisID='Job.16.4'>Jch künd auch wol reden wie jr / Wolt Gott / ewr Seele were an meiner seelen stat / Jch wolt auch mit worten an euch setzen / vnd mein Heubt also vber euch schütteln.</verse>
        <verse osisID='Job.16.5'>Jch wolt euch stercken mit dem munde / vnd mit meinen lippen trösten.</verse>
        <verse osisID='Job.16.6'>Aber wenn ich schon rede / So schonet mein der schmertze nicht / Las ichs anstehen / So gehet er nicht von mir.</verse>
        <verse osisID='Job.16.7'>NV aber macht er mich müde / vnd verstöret alles was ich bin.</verse>
        <verse osisID='Job.16.8'>Er hat mich runtzlicht gemacht / vnd zeugetDas ist jr behelff wider mich.wider mich / Vnd mein Widersprecher lehnet sich wider mich auff / vnd antwortet wider mich.</verse>
        <verse osisID='Job.16.9'>Sein grim reisset / vnd der mir gram ist / beisset die Zeene vber mich zusamen / mein Widersacher fünckelt mit seinen augen auff mich.</verse>
        <verse osisID='Job.16.10'>Sie haben jren mund auffgesperret wider mich / vnd haben mich schmehlich auff meine Backen geschlagen / Sie haben jren mut mit einander an mir gekület.</verse>
        <verse osisID='Job.16.11'>Gott hat mich vbergeben dem Vngerechten / vnd hat mich in der Gottlosen hende lassen komen.</verse>
        <verse osisID='Job.16.12'>Jch war reich / Aber er hat mich zu nicht gemacht / Er hat mich beim Hals genomen vnd zustossen / vnd hat mich jm zum Ziel auffgericht.</verse>
        <verse osisID='Job.16.13'>Er hat mich vmbgeben mit seinen Schützen / Er hat meine Nieren gespalten vnd nicht verschonet / Er hat meine Gallen auff die erden geschut.</verse>
        <verse osisID='Job.16.14'>Er hat mir eine wunde vber die andern gemacht / Er ist an mich gelauffen wie ein Gewaltiger.</verse>
        <verse osisID='Job.16.15'>JCh habe einen Sack vmb meine haut geneet / vnd habe mein HornDas ist / mein gewalt / macht vnd herrschafft / vnd war auff ich mich verlies. in den staub gelegt.</verse>
        <verse osisID='Job.16.16'>Mein andlitz ist geschwollen von weinen / Vnd mein augenliede sind vertunckelt.</verse>
        <verse osisID='Job.16.17'>Wiewol kein freuel in meiner hand ist / vnd mein Gebet ist rein.</verse>
        <verse osisID='Job.16.18'>Ah erde verdecke mein Blut nicht / vnd mein geschrey müsse nicht raum finden.</verse>
        <verse osisID='Job.16.19'>Auch sihe da / mein Zeuge ist im Himel / vnd der mich kennet ist in der höhe.</verse>
        <verse osisID='Job.16.20'>Meine freunde sind meine Spötter / Aber mein auge threnet zu Gott.</verse>
        <verse osisID='Job.16.21'>Wenn ein Man künd mit Gott rechten / wie ein Menschen kind / mit seinem Freunde.</verse>
        <verse osisID='Job.16.22'>Aber die bestimpten jar sind komen / vnd ich gehe hin des weges / den ich nicht wider komen werde.</verse>
      </chapter>
      <chapter osisID='Job.17'>
        <verse osisID='Job.17.1'>MEin odem ist schwach / vnd meine tage sind abgekürtzt / das Grab ist da.</verse>
        <verse osisID='Job.17.2'>Niemand ist von mir geteuschet / noch mus mein Auge darumb bleiben in betrübnis.</verse>
        <verse osisID='Job.17.3'>Ob du gleich einen Bürgen fur mich woltest / wer wil fur mich geloben?</verse>
        <verse osisID='Job.17.4'>Du hast jren Hertzen den verstand verborgen / darumb wirstu sie nicht erhöhen.</verse>
        <verse osisID='Job.17.5'>Er rhümet wol seinen Freunden die ausbeute / Aber seiner Kinder augen werden verschmachten.</verse>
        <verse osisID='Job.17.6'>Er hat mich zum Sprichwort vnter den Leuten gesetzt / vnd mus ein Wunder vnter jnen sein.</verse>
        <verse osisID='Job.17.7'>Mein gestalt ist tunckel worden fur trawren / vnd alle meine glieder sind wie ein schatten.</verse>
        <verse osisID='Job.17.8'>Darüber werden die Gerechten vbel sehen / vnd die Vnschuldigen werden sich setzen wider die Heuchler.</verse>
        <verse osisID='Job.17.9'>Der Gerechte wird seinen weg behalten / Vnd der von reinen henden wird starck bleiben.</verse>
        <verse osisID='Job.17.10'>Wolan / so keret euch alle her vnd kompt / Jch werde doch keinen Weisen vnter euch finden.</verse>
        <verse osisID='Job.17.11'>MEine tage sind vergangen / meine Anschlege sind zutrennet / die mein hertz besessen haben.</verse>
        <verse osisID='Job.17.12'>Vnd haben aus der nacht tag gemacht / vnd aus dem tage nacht.</verse>
        <verse osisID='Job.17.13'>Wenn ich gleich lange harre / so ist doch die Helle mein haus / vnd im finsternis ist mein Bette gemacht.</verse>
        <verse osisID='Job.17.14'>Die Verwesung heis ich meinen Vater / vnd die würme meine Mutter vnd meine Schwester.</verse>
        <verse osisID='Job.17.15'>Was sol ich harren? vnd wer achtet mein hoffen?</verse>
        <verse osisID='Job.17.16'>Hinunter in die Helle wird es faren / vnd wird mit mir in dem staub ligen.</verse>
      </chapter>
      <chapter osisID='Job.18'>
        <verse osisID='Job.18.1'>DA antwortet Bildad von Suah / vnd sprach /</verse>
        <verse osisID='Job.18.2'>Wenn wolt jr der rede ein ende machen? Mercket doch / darnach wöllen wir reden.</verse>
        <verse osisID='Job.18.3'>Warumb werden wir geachtet wie Vieh / vnd sind so vnrein fur ewren augen?</verse>
        <verse osisID='Job.18.4'>Wiltu fur bosheit bersten? Meinstu / das vmb deinen willen die Erden verlassen werde / vnd der fels von seinem ort versetztDas ist / Gott wirds mit dir nicht anders machen denn mit allen andern / vnd seine weise nicht lassen vmb deinet willen. werde?</verse>
        <verse osisID='Job.18.5'>Auch wird das Liecht der Gottlosen verlesschen / vnd der funcke seines fewrs wird nicht leuchten.</verse>
        <verse osisID='Job.18.6'>Das Liecht wird finster werden in seiner Hütten / vnd seine Leuchte vber jm verlesschen.</verse>
        <verse osisID='Job.18.7'>Die zugenge seiner Habe werden schmal werden / vnd sein Anschlag wird jn fellen.</verse>
        <verse osisID='Job.18.8'>Denn er ist mit seinen füssen in strick bracht / vnd wandelt im Netze.</verse>
        <verse osisID='Job.18.9'>Der strick wird seine fersen halten / vnd die Dürstigen werden jn erhasschen.</verse>
        <verse osisID='Job.18.10'>Sein Strick ist gelegt in die erden / vnd seine Falle auff seinem gang.</verse>
        <verse osisID='Job.18.11'>Vmb vnd vmb wird jn schrecken plötzliche furcht / das er nicht weis / wo er hin aus sol.</verse>
        <verse osisID='Job.18.12'>HVnger wird seine habe sein / vnd vnglück wird jm bereit sein vnd anhangen.</verse>
        <verse osisID='Job.18.13'>Die sterck seiner haut wird verzehret werden / vnd seine stercke wird verzehren der fürst des TodsDas ist / Die macht vnd gewalt des todtes. Also auch König des schreckens / ist die gewalt des schreckens / das er mus vnterliegen vnd nicht entrinnen kan..</verse>
        <verse osisID='Job.18.14'>Seine hoffnung wird aus seiner Hütten gerottet werden / vnd sie werden jn treiben zum Könige des schreckens.</verse>
        <verse osisID='Job.18.15'>Jn seiner Hütten wird nichts bleiben / vber sein Hütten wird schwefel gestrewet werden.</verse>
        <verse osisID='Job.18.16'>Von vnten werden verdorren seine WurtzelWurtzel heisst er alles was in der Erden gepflantzet ist. Erndten alles was oben aus wechst / es sey korn / öle / wein etc.  / vnd von oben abgeschnitten sein Erndte.</verse>
        <verse osisID='Job.18.17'>Sein gedechtnis wird vergehen in dem Lande / Vnd wird keinen namen haben auff der gassen.</verse>
        <verse osisID='Job.18.18'>Er wird vom liecht ins finsternis vertrieben werden / vnd vom Erdboden verstossen werden.</verse>
        <verse osisID='Job.18.19'>Er wird keine Kinder haben vnd keine Neffen vnter seinem volck / Es wird jm keiner vberbleiben in seinen Gütern.</verse>
        <verse osisID='Job.18.20'>Die nach jm komen / werden sich vber seinen tag entsetzen / Vnd die vor jm sind / wird eine furcht ankomen.</verse>
        <verse osisID='Job.18.21'>Das ist die wonung des Vngerechten / vnd dis ist die stete des / der Gott nicht achtet.</verse>
      </chapter>
      <chapter osisID='Job.19'>
        <verse osisID='Job.19.1'>HJob antwortet vnd sprach /</verse>
        <verse osisID='Job.19.2'>Was plaget jr doch meine Seele / vnd peiniget mich mit worten?</verse>
        <verse osisID='Job.19.3'>Jr habt mich nu zehen mal gehönet / vnd schemet euch nicht / das jr mich also vmbtreibet.</verse>
        <verse osisID='Job.19.4'>Jrre ich / so jrre ich mir.</verse>
        <verse osisID='Job.19.5'>Aber jr erhebet euch warlich wider mich / vnd schelt mich zu meiner schmach.</verse>
        <verse osisID='Job.19.6'>Merckt doch einst / das mir Gott vnrecht thut / vnd hat mich mit seinem Jagestrick vmbgeben.</verse>
        <verse osisID='Job.19.7'>Sihe / ob ich schon schrey vber freuel / so werde ich doch nicht erhöret / Jch ruffe / vnd ist kein recht da.</verse>
        <verse osisID='Job.19.8'>Er hat meinen weg verzeunet / das ich nicht kan hinüber gehen / Vnd hat finsternis auff meinen steig gestellet.</verse>
        <verse osisID='Job.19.9'>Er hat meine Ehre mir ausgezogen / vnd die Krone von meinem Heubt genomen.</verse>
        <verse osisID='Job.19.10'>Er hat mich zubrochen vmb vnd vmb / vnd lesst mich gehen / Vnd hat ausgerissen meine Hoffnung(Ehre / Krone / Hoffnung) Jst alles geredt vom zeitlichen leben in guter ruge. wie einen Bawm.</verse>
        <verse osisID='Job.19.11'>SEin zorn ist vber mich ergrimmet / vnd er achtet mich fur seinen feind.</verse>
        <verse osisID='Job.19.12'>Seine Kriegsleute sind mit einander komen / vnd haben jren weg vber mich gepflastert / vnd haben sich vmb meine Hütten her gelagert.</verse>
        <verse osisID='Job.19.13'>Er hat meine Brüder ferne von mir gethan / Vnd meine Verwandten sind mir frembde worden.</verse>
        <verse osisID='Job.19.14'>Meine Nehesten haben sich entzogen / Vnd meine Freunde haben mein vergessen.</verse>
        <verse osisID='Job.19.15'>Meine Hausgenossen vnd meine Megde achten mich fur frembde / Jch bin vnbekand worden fur jren augen.</verse>
        <verse osisID='Job.19.16'>Jch rieff meinem Knecht / vnd er antwortet mir nicht / Jch muste jm flehen mit eigenem munde.</verse>
        <verse osisID='Job.19.17'>Mein Weib stellet sich frembd wenn ich jr ruffe / Jch mus flehen den Kindern meines Leibs.</verse>
        <verse osisID='Job.19.18'>Auch die junge Kinder geben nichts auff mich / Wenn ich mich wider sie setze / so geben sie mir böse wort.</verse>
        <verse osisID='Job.19.19'>Alle meine getrewen haben Grewel an mir / Vnd die ich lieb hatte / haben sich wider mich gekeret.</verse>
        <verse osisID='Job.19.20'>MEin gebein hanget an meiner haut vnd fleisch / vnd kan meine zeene mit der haut nicht bedecken.</verse>
        <verse osisID='Job.19.21'>Erbarmet euch mein / erbarmet euch mein / jr meine Freunde / Denn die hand Gottes hat mich gerürt.</verse>
        <verse osisID='Job.19.22'>Warumb verfolget jr mich / gleich so wol als Gott / vnd künd meines fleisches nicht sat werdenDas ist / Künd nicht auffhören mich zu beissen vnd zu straffen. ?</verse>
        <verse osisID='Job.19.23'>Ah das meine rede geschrieben würden / Ah / das sie in ein Buch gestellet würden.</verse>
        <verse osisID='Job.19.24'>Mit einem eisern Griffel auff bley / vnd zu ewigem gedechtnis in einen Fels gehawen würden.</verse>
        <verse osisID='Job.19.25'>Aber ich weis das mein ErlöserRetter, uindex Quia Christus uindicat nos contra Homicidam nostrum Diabolum. lebet / vnd er wird mich hernach aus der Erden auffwecken.</verse>
        <verse osisID='Job.19.26'>Vnd werde darnach mit dieser meiner haut vmbgeben werden / vnd werde in meinem fleisch Gott sehen.</verse>
        <verse osisID='Job.19.27'>Den selben werde ich mir sehen / vnd meine augen werden jn schawen / vnd kein frembder. Meine nieren sind verzeret in meinem schos /</verse>
        <verse osisID='Job.19.28'>denn jr sprecht / Wie wöllen wir jn verfolgen / vnd eine sache zu jm finden?</verse>
        <verse osisID='Job.19.29'>Fürchtet euch fur dem schwert / Denn das schwert ist der zorn vber die missethat / Auff das jr wisset / das ein Gericht sey.</verse>
      </chapter>
      <chapter osisID='Job.20'>
        <verse osisID='Job.20.1'>DA antwortet Zophar von Naema / vnd sprach /</verse>
        <verse osisID='Job.20.2'>Darauff mus ich antworten / vnd kan nicht harren.</verse>
        <verse osisID='Job.20.3'>Vnd wil gern hören / wer mir das sol straffen vnd taddeln / Denn der geist meins verstands sol fur mich antworten.</verse>
        <verse osisID='Job.20.4'>Weissestu nicht / das allezeit so gegangen ist / sint das Menschen auff erden gewesen sind.</verse>
        <verse osisID='Job.20.5'>Das der rhum der Gottlosen stehet nicht lang / vnd die freude des Heuchlers weret ein augenblick?</verse>
        <verse osisID='Job.20.6'>Wenn gleich seine höhe in den Himel reichet / vnd sein heubt an die wolcken rüret /</verse>
        <verse osisID='Job.20.7'>So wird er doch zu letzt vmbkomen wie ein dreck / Das die / fur denen er ist angesehen / werden sagen / wo ist er?</verse>
        <verse osisID='Job.20.8'>Wie ein trawm vergehet / so wird er auch nicht funden werden / Vnd wie ein Gesicht in der nacht verschwindet.</verse>
        <verse osisID='Job.20.9'>Welch auge jn gesehen hat wird jn nicht mehr sehen / Vnd seine stete wird jn nicht mehr schawen /</verse>
        <verse osisID='Job.20.10'>Seine Kinder werden betteln gehen / Vnd seine hand wird jm mühe zu lohn geben.</verse>
        <verse osisID='Job.20.11'>Seine Beine werden seine heimliche sünde wol bezalen / vnd werden sich mit jm in die erden legen.</verse>
        <verse osisID='Job.20.12'>WEnn jm die Bosheit gleich in seinem munde wol schmeckt / wird sie doch jm in seiner zungen feilenWenn er bosheit anfehet / hat er wollust vnd ruge. Aber es wird nicht weren / wird bald bitter schmecken. .</verse>
        <verse osisID='Job.20.13'>Sie wird auffgehalten / vnd jm nicht gestattet / vnd wird jm geweret werden in seinem halse.</verse>
        <verse osisID='Job.20.14'>Seine speise inwendig im Leibe wird sich verwandeln in Ottergallen.</verse>
        <verse osisID='Job.20.15'>Die Güter / die er verschlungen hat / mus er wider ausspeien / vnd Gott wird sie aus seinem bauch stossen.</verse>
        <verse osisID='Job.20.16'>Er wird der Ottern galle saugenDas ist / Er wird tödlich hertzenleid vnd jamer leiden / vnd alles guten beraubet werden.. / Vnd die zunge der Schlangen wird jn tödten.</verse>
        <verse osisID='Job.20.17'>Er wird nicht sehen die Ströme noch die wasserbeche / die mit honig vnd butter fliessen.</verse>
        <verse osisID='Job.20.18'>Er wird erbeiten / vnd des nicht geniessen / Vnd seine Güter werden andern / das er der nicht fro wird.</verse>
        <verse osisID='Job.20.19'>Denn er hat vnterdrückt vnd verlassen den armen / Er hat Heuser zu sich gerissen / die er nicht erbawet hat.</verse>
        <verse osisID='Job.20.20'>Denn sein wanst kund nicht vol werden / vnd wird durch sein köstlich Gut nicht entrinnen.</verse>
        <verse osisID='Job.20.21'>Es wird seiner Speise nichts vberbleiben / Darumb wird sein gut Leben keinen bestand haben.</verse>
        <verse osisID='Job.20.22'>Wenn er gleich die fülle vnd genug hat / wird jm doch angst werden / Aller hand mühe wird vber jn komen.</verse>
        <verse osisID='Job.20.23'>ES wird jm der wanst ein mal vol werden / Vnd er wird den grim seines Zorns vber jn senden / Er wird vber jn regenen lassen seinen streit.</verse>
        <verse osisID='Job.20.24'>Er wird fliehen fur dem eisern Harnisch / Vnd der ehern Bogen wird jn veriagen.</verse>
        <verse osisID='Job.20.25'>Ein blos Schwert wird durch jn ausgehen / vnd des schwerts blitzen / der jm bitter sein wird / wird mit schrecken vber jn faren /</verse>
        <verse osisID='Job.20.26'>Es ist kein finsternis da / die jn verdecken möchte. Es wird jn ein fewr verzeren das nicht auffgeblasenDas ist / Ein fewr von Gott angezündet / nicht durch Menschen auffgeblasen.ist / Vnd wer vbrig ist in seiner Hütten / dem wirds vbel gehen.</verse>
        <verse osisID='Job.20.27'>Der Himel wird seine missethat eröffenen / Vnd die erde wird sich wider jn setzen.</verse>
        <verse osisID='Job.20.28'>Das getreide in seinem Hause wird weggefüret werden / zustrewet am tage seins zorns.</verse>
        <verse osisID='Job.20.29'>Das ist der lohn eines gottlosen Menschen bey Gott / vnd das erbe seiner rede bey Gott.</verse>
      </chapter>
      <chapter osisID='Job.21'>
        <verse osisID='Job.21.1'>HJob antwortet / vnd sprach /</verse>
        <verse osisID='Job.21.2'>Höret doch zu meiner rede / vnd lasst euch raten /</verse>
        <verse osisID='Job.21.3'>Vertragt mich / das ich auch rede / vnd spottet darnach mein.</verse>
        <verse osisID='Job.21.4'>Handel ich denn mit einem Menschen / das mein mut hierin nicht solt vnwillig sein?</verse>
        <verse osisID='Job.21.5'>Keret euch her zu mir / jr werdet saur sehen / vnd die hand auffs maul legen müssen.</verse>
        <verse osisID='Job.21.6'>Wenn ich daran gedenck / so erschrecke ich / vnd zittern kompt mein fleisch an.</verse>
        <verse osisID='Job.21.7'>Warumb leben denn die Gottlosen / werden alt vnd nemen zu mit gütern?</verse>
        <verse osisID='Job.21.8'>Jr Same ist sicher vmb sie her / vnd jr Nachkömling sind bey jnen.</verse>
        <verse osisID='Job.21.9'>Jr Haus hat friede fur der furcht / vnd Gottes ruten ist nicht vber jnen.</verse>
        <verse osisID='Job.21.10'>Seine ochsen lesst man zu / vnd misrett jm nicht / Seine kue kalbet / vnd ist nicht vnfruchtbar.</verse>
        <verse osisID='Job.21.11'>Jre jungen Kinder gehen aus / wie eine herd / vnd jre Kinder lecken.</verse>
        <verse osisID='Job.21.12'>Sie jauchzen mit Paucken vnd Harffen / vnd sind frölich mit Pfeiffen.</verse>
        <verse osisID='Job.21.13'>Sie werden alt bey guten tagen / vnd erschrecken kaum ein augenblickDas ist / Sie leben bis an den tod wol vnd da ists vmb ein bösen augenblick mit jnen zu thun / so sind sie hindurch. Jch aber mus so lange zeit schrecken vnd vnglück leiden. fur der Helle.</verse>
        <verse osisID='Job.21.14'>Die doch sagen zu Gott / Heb dich von vns / wir wöllen von deinen wegen nicht wissen.</verse>
        <verse osisID='Job.21.15'>Wer ist der Allmechtige / das wir jm dienen solten? oder was sind wirs gebessert / so wir jn anruffen? Jere. 12.; Abac. 1.; Mal. 3.</verse>
        <verse osisID='Job.21.16'>ABer sihe / jr gut stehet nicht in jren henden / Darumb sol der Gottlosen sinn ferne von mir sein.</verse>
        <verse osisID='Job.21.17'>Wie wird die leuchte der Gottlosen verlesschen vnd jr vnglück vber sie komen? Er wird hertzenleid austeilen in seinem zorn.</verse>
        <verse osisID='Job.21.18'>Sie werden sein wie stoppeln fur dem winde / vnd wie sprew die der Sturmwind wegfüret.</verse>
        <verse osisID='Job.21.19'>Gott behelt desselben vnglück auff seine Kinder / Wenn ers jm vergelten wird / so wird mans jnnen werden.</verse>
        <verse osisID='Job.21.20'>Seine augen werden sein verderben sehen / vnd vom grim des Allmechtigen wird er trincken.</verse>
        <verse osisID='Job.21.21'>Denn wer wird gefallen haben an seinem Hause nach jm? vnd die zal seiner monden wird kaum halb bleiben.</verse>
        <verse osisID='Job.21.22'>Wer wil Gott leren / der auch die Hohen richtet?</verse>
        <verse osisID='Job.21.23'>Dieser stirbet frisch vnd gesund / in allem reichthum vnd voller gnüg.</verse>
        <verse osisID='Job.21.24'>Sein melckfas ist vol milch / vnd seine gebeine werden gemest mit marck.</verse>
        <verse osisID='Job.21.25'>Jener aber stirbet mit betrübter seelen / vnd hat nie mit freuden gessen.</verse>
        <verse osisID='Job.21.26'>Vnd ligen gleich mit einander in der erden / vnd Würme decken sie zu.</verse>
        <verse osisID='Job.21.27'>SJhe / ich kenne ewer gedancken wol / vnd ewer freuel furnemen wider mich.</verse>
        <verse osisID='Job.21.28'>Denn jr sprecht / Wo ist das haus des Fürsten? vnd wo ist die Hütten da die Gottlosen woneten?</verse>
        <verse osisID='Job.21.29'>Redet jr doch dauon / wie der gemeine Pöbel / vnd merckt nicht was jener wesen bedeutet.</verse>
        <verse osisID='Job.21.30'>Denn der Böse wird behalten auff den tag des verderbens / vnd auff den tag des grimmens bleibt er.</verse>
        <verse osisID='Job.21.31'>Wer wil sagen / was er verdienet / wenn mans eusserlich ansihet? Wer wil jm vergeltenDas ist / Wer kans vrteilen was jm zu vergelten sey on Gott allein.was er thut?</verse>
        <verse osisID='Job.21.32'>Aber er wird zum Grabe gerissen / vnd mus bleiben bey den hauffenDas ist / Es ist jm auch ein Grab bereit / vnter andern Grebern. .</verse>
        <verse osisID='Job.21.33'>Es gefiel jm wol der schlam des Bachs / vnd alle Menschen werden jm nach gezogen / vnd dere / die fur jm gewesen sind / ist keine zal.</verse>
        <verse osisID='Job.21.34'>Wie tröstet jr mich so vergeblich? vnd ewer Antwort findet sich vnrecht.</verse>
      </chapter>
      <chapter osisID='Job.22'>
        <verse osisID='Job.22.1'>DA antwortet Eliphas von Thema / vnd sprach /</verse>
        <verse osisID='Job.22.2'>Was darff Gott eines starcken / Vnd was nutzt jm ein Kluger?</verse>
        <verse osisID='Job.22.3'>Meinstu das dem Allmechtigen gefalle / das du dich so from machest? Oder was hilffts jn / ob du deine wege gleich on wandel achtest?</verse>
        <verse osisID='Job.22.4'>Meinstu er wird sich fur dir fürchten dich zu straffen / vnd mit dir fur gericht tretten?</verse>
        <verse osisID='Job.22.5'>Ja deine bosheit ist zu gros / vnd deiner missethat ist kein ende.</verse>
        <verse osisID='Job.22.6'>Du hast etwa deinem Bruder ein Pfand genomen on vrsach / Du hast den Nacketen die kleider ausgezogen.</verse>
        <verse osisID='Job.22.7'>Du hast die Müden nicht getrenckt mit wasser / vnd hast dem Hungerigen dein brot versagt.</verse>
        <verse osisID='Job.22.8'>Du hast gewalt im Lande geübt / vnd prechtig drinnen gesessen.</verse>
        <verse osisID='Job.22.9'>Die widwen hastu leer lassen gehen / vnd die arm der Waisen zubrochen.</verse>
        <verse osisID='Job.22.10'>Darumb bistu mit stricken vmbgeben / vnd furcht hat dich plötzlich erschreckt.</verse>
        <verse osisID='Job.22.11'>Soltestu denn nicht die finsternisFinsternis heisst trübsal vnd vnglück. Widerumb Liecht / heisset glück vnd heil.sehen / vnd die Wasserflut / dich nicht bedecken?</verse>
        <verse osisID='Job.22.12'>SJhe / Gott ist hoch droben im Himel / vnd sihet die Sternen droben in der höhe /</verse>
        <verse osisID='Job.22.13'>Vnd du sprichst / was weis Gott? Solt er das im tunckel ist richten können?</verse>
        <verse osisID='Job.22.14'>Die wolcken sind seine vordecke / vnd sihet nicht / vnd wandelt im vmbgang des Himels.</verse>
        <verse osisID='Job.22.15'>Wiltu der welt laufft achten / darinnen die Vngerechten gegangen sind?</verse>
        <verse osisID='Job.22.16'>Die vergangen sind ehe denn es zeit war / vnd das wasser hat jren grund weg gewasschen.</verse>
        <verse osisID='Job.22.17'>Die zu Gott sprachen / Heb dich von vns / was solt der Allmechtige jnen thun können?</verse>
        <verse osisID='Job.22.18'>So er doch jr Haus mit güter füllet / Aber der Gottlosen meinung sey ferne von mir.</verse>
        <verse osisID='Job.22.19'>Die Gerechten werden sehen vnd sich frewen / vnd der Vnschüldige wird jr spotten.</verse>
        <verse osisID='Job.22.20'>Was gilts / jr wesen wird verschwinden / vnd jr vbriges das fewr verzeren?</verse>
        <verse osisID='Job.22.21'>SO vertrage dich nu mit jm vnd habe friede / Daraus wird dir viel guts komen.</verse>
        <verse osisID='Job.22.22'>Höre das Gesetz von seinem munde / vnd fasse seine rede in dein hertz.</verse>
        <verse osisID='Job.22.23'>Wirstu dich bekeren zu dem Allmechtigen / so wirstu gebawet werden / vnd vnrecht ferne von deiner Hütten thun.</verse>
        <verse osisID='Job.22.24'>So wirstu fur erden gold geben / vnd fur die felsen güldene beche.</verse>
        <verse osisID='Job.22.25'>Vnd der Allmechtige wird dein gold sein / vnd silber wird dir zugeheufft werden.</verse>
        <verse osisID='Job.22.26'>Denn wirstu deine lust haben an dem Allmechtigen / vnd dein andlitz zu Gott auffheben.</verse>
        <verse osisID='Job.22.27'>So wirstu jn bitten / vnd er wird dich hören / vnd wirst deine gelübde bezalen.</verse>
        <verse osisID='Job.22.28'>Was du wirst furnemen wird er dir lassen gelingen / Vnd das liecht wird auff deinem wege scheinen.</verse>
        <verse osisID='Job.22.29'>Denn die sich demütigen / die erhöhet er / Vnd wer seine augen niderschlegt / der wird genesen.</verse>
        <verse osisID='Job.22.30'>Vnd der vnschüldige wird errettet werden / Er wird aber errettet vmb seiner hende reinigkeit willen.</verse>
      </chapter>
      <chapter osisID='Job.23'>
        <verse osisID='Job.23.1'>HJob antwortet / vnd sprach /</verse>
        <verse osisID='Job.23.2'>Meine rede bleibt noch betrübt / meine macht ist schwach vber meinem seuffzen.</verse>
        <verse osisID='Job.23.3'>Ah das ich wüste / wie ich jn finden / vnd zu seinem Stuel komen möcht.</verse>
        <verse osisID='Job.23.4'>Vnd das recht fur jm solt furlegen / vnd den mund vol straffe fassen.</verse>
        <verse osisID='Job.23.5'>Vnd erfaren die Rede die er mir antworten / vnd vernemen / was er mir sagen würde.</verse>
        <verse osisID='Job.23.6'>Wil er mit grosser macht mit mir rechten? Er stelle sich nicht so gegen mir.</verse>
        <verse osisID='Job.23.7'>Sondern lege mirs gleich fur / so wil ich mein Recht wol gewinnen.</verse>
        <verse osisID='Job.23.8'>Aber gehe ich nu stracks fur mich / so ist er nicht da / Gehe ich zu rück / so spür ich jn nicht.</verse>
        <verse osisID='Job.23.9'>Jst er zur lincken / so ergreiff ich jn nicht / Verbirget er sich zur rechten / so sehe ich jn nicht.</verse>
        <verse osisID='Job.23.10'>ER aber kennet meinen weg wol / Er versuche mich / so wil ich erfunden werden / wie das gold.</verse>
        <verse osisID='Job.23.11'>Denn ich setze meinen fuss auff seiner ban / vnd halte seinen weg vnd weiche nicht ab.</verse>
        <verse osisID='Job.23.12'>Vnd trette nicht von dem Gebot seiner Lippen / vnd beware die rede seines mundes mehr denn ich schüldig bin.</verse>
        <verse osisID='Job.23.13'>Er ist einigAlso Gal. 3. Gott ist einig / Des einigen aber ist kein Mittler. / wer wil jm antworten? vnd er machts wie er wil.</verse>
        <verse osisID='Job.23.14'>Vnd wenn er mir gleich vergilt / was ich verdienet habe / so ist sein noch mehr da hinden.</verse>
        <verse osisID='Job.23.15'>Darumb erschreck ich fur jm / vnd wenn ichs mercke / so fürcht ich mich fur jm.</verse>
        <verse osisID='Job.23.16'>Gott hat mein hertz blöde gemacht / vnd der Allmechtige hat mich erschreckt.</verse>
        <verse osisID='Job.23.17'>Denn die finsternis machts kein ende mit mir / vnd das tunckel wil fur mir nicht verdeckt werden.</verse>
      </chapter>
      <chapter osisID='Job.24'>
        <verse osisID='Job.24.1'>WArumb solten die zeitWeil Gott die Bösen so lesst machen wie sie wöllen / so scheinet es / als wisse er nichts drumb. Weil jr denn sagt / er straffe die Bösen vnd nicht die Fromen / So müsset jr zugeben / das ers nicht wisse / vnd die jn kennen / auch nicht wissen / zu welcher zeit er straffen werde / wie jr euch rhümet zu wissen. dem Allmechtigen nicht verborgen sein? Vnd die jn kennen / sehen seine tage nicht.</verse>
        <verse osisID='Job.24.2'>Sie treiben die grentzen zu rück / sie rauben die herde vnd weiden sie.</verse>
        <verse osisID='Job.24.3'>Sie treiben der Waisen esel weg / vnd nemen der Widwen ochsen zu pfande.</verse>
        <verse osisID='Job.24.4'>Die armen müssen jnen weichen / vnd die dürfftigen im Lande müssen sich verkriechen.</verse>
        <verse osisID='Job.24.5'>Sihe / das wildDie freien / frechen Leute vnd Tyrannen.in der wüsten gehet er aus wie sie pflegen / früe zum raub / das sie speise bereiten fur die Jungen.</verse>
        <verse osisID='Job.24.6'>Sie erndten auff dem acker / alles was er tregt / vnd lesen den weinberg / den sie mit vnrecht haben.</verse>
        <verse osisID='Job.24.7'>Die nacketen lassen sie liegen / vnd lassen jnen keine decke im frost / den sie die Kleider genomen haben.</verse>
        <verse osisID='Job.24.8'>Das sie sich müssen zu den felsen halten / wenn ein Platzregen von bergen auff sie geusst / weil sie sonst keinen trost haben.</verse>
        <verse osisID='Job.24.9'>SJe reissen das Kind von den brüsten / vnd machens zum waisen / vnd machen die Leute arm mit pfenden.</verse>
        <verse osisID='Job.24.10'>Den Nacketen lassen sie on kleider gehen / vnd den Hungerigen nemen sie die garben.</verse>
        <verse osisID='Job.24.11'>Sie zwingen sie öle zu machen auff jrer eigen mülen / vnd jre eigen kelter zutretten / Vnd lassen sie doch durst leiden.</verse>
        <verse osisID='Job.24.12'>Sie machen die Leute in der stad süfftzend / vnd die Seele der erschlagenen schreiend / vnd Gott stürtzet sie nicht.</verse>
        <verse osisID='Job.24.13'>Darumb sind sie abtrünnig worden vom liecht / vnd kennen seinen weg nicht / vnd keren nicht wider zu seiner strassen.</verse>
        <verse osisID='Job.24.14'>Wenn der tag anbricht / stehet auff der Mörder / vnd erwürget den armen vnd dürfftigen / Vnd des nachts ist er wie ein Dieb.</verse>
        <verse osisID='Job.24.15'>Das auge des Ehebrechers hat acht auff das tunckel / vnd spricht / Mich sihet kein auge / vnd meinet er sey verborgen.</verse>
        <verse osisID='Job.24.16'>Jm finstern bricht er zun Heusern ein / Des tages verbergen sie sich mit einander / vnd schewen das liecht.</verse>
        <verse osisID='Job.24.17'>Denn wo jnen der morgen kompt / ists jnen wie ein finsternis / Denn er fület das schrecken der finsternis.</verse>
        <verse osisID='Job.24.18'>Er feret leichtfertig wie auff eim wasser da hin / seine Habe wird geringe im Lande / vnd bawetDas ist / die der hurerey nachgehen / bringen jr Gut vmb vnd lassens vngebawet. seinen Weinberg nicht.</verse>
        <verse osisID='Job.24.19'>Die Helle nimpt weg die da sündigen / Wie die hitze vnd dürre das Schneewasser verzeret.</verse>
        <verse osisID='Job.24.20'>ES werden sein vergessen die barmhertzigen / Seine lust wird wormicht werden / sein wird nicht mehr gedacht / Er wird zubrochen werden wie ein fauler Bawm.</verse>
        <verse osisID='Job.24.21'>Er hat beleidiget / die Einsame die nicht gebirt / Vnd hat der Widwen kein guts gethan.</verse>
        <verse osisID='Job.24.22'>Vnd die Mechtigen vnter sich gezogen mit seiner krafft / Wenn er stehet / wird er seines Lebens nicht gewis sein.</verse>
        <verse osisID='Job.24.23'>Er macht jm wol selbs eine sicherheit / Doch sehen seine augen auff jr thunDas ist / das sie nicht ein Auffrhur wider jn machen / dempffet er sie jmerdar vnd mus also sicherheit mit list suchen / Aber es weret nicht..</verse>
        <verse osisID='Job.24.24'>Sie sind eine kleine zeit erhaben / vnd werden zu nicht / vnd vnterdruckt / vnd gantz vnd gar ausgetilget werden / Vnd wie die erste blüet an den ehern / werden sie abgeschlagen werden.</verse>
        <verse osisID='Job.24.25'>Jsts nicht also? wolan / wer wil mich lügen straffen / vnd beweren / das meine Rede nichts sey?</verse>
      </chapter>
      <chapter osisID='Job.25'>
        <verse osisID='Job.25.1'>DA antwortet BildadWer solt dir thun? Gott ist Allmechtig vnd kan wol steuren den Grossen / Wenn du nur from werest. Vnd du meinst / Er wisse es nicht / wie du jtzt newlich gesagt hast.von Suah / vnd sprach /</verse>
        <verse osisID='Job.25.2'>Jst nicht die Herrschafft vnd furcht bey jm / der den frieden macht vnter seinen Höhesten?</verse>
        <verse osisID='Job.25.3'>Wer wil seine Kriegsleute zelen? vnd vber welchen gehet nicht auff sein liecht?</verse>
        <verse osisID='Job.25.4'>Vnd wie mag ein Mensch gerecht fur Gott sein? vnd wie mag rein sein eins weibs kind?</verse>
        <verse osisID='Job.25.5'>Sihe / der Mond scheinet noch nicht / vnd die Sterne sind noch nicht rein fur seinen augen.</verse>
        <verse osisID='Job.25.6'>Wie viel weniger ein Mensch / die made / vnd ein Menschen Kind / der wurm.</verse>
      </chapter>
      <chapter osisID='Job.26'>
        <verse osisID='Job.26.1'>HJob antwortet / vnd sprach /</verse>
        <verse osisID='Job.26.2'>Wem stehestu bey? Dem der keine krafft hat / Hilffstu dem der keine stercke in armen hat?</verse>
        <verse osisID='Job.26.3'>wem gibstu rat? Dem der keine weisheit hat? vnd zeigest einem Mechtigen / wie ers ausfüren sol?</verse>
        <verse osisID='Job.26.4'>Fur wen redestu? vnd fur wen gehet der odem von dir?</verse>
        <verse osisID='Job.26.5'>Die RisenDie grossen Walfisch / welche bedeuten die grossen Tyrannen auff Erden. engsten sich vnter den wassern / vnd die bey jnen wonen.</verse>
        <verse osisID='Job.26.6'>Die Hell ist auffgedeckt fur jm / vnd das verderben hat keine decke.</verse>
        <verse osisID='Job.26.7'>Er breitet aus die Mitternacht nirgent an / vnd henget die Erden an nichts.</verse>
        <verse osisID='Job.26.8'>Er fasset das Wasser zusamen in seine wolcken / vnd die Wolcken zureissen drunder nicht.</verse>
        <verse osisID='Job.26.9'>Er helt seinen Stuel / vnd breitet seine wolcken dafur.</verse>
        <verse osisID='Job.26.10'>Er hat vmb das Wasser ein ziel gesetzt / bis das liecht sampt dem finsternis vergehe.</verse>
        <verse osisID='Job.26.11'>Die seulen des Himels / zittern / vnd entsetzen sich fur seinem schelten.</verse>
        <verse osisID='Job.26.12'>Fur seiner Krafft wird das Meer plötzlich vngestüm / vnd fur seinem verstand erhebt sich die höhe des meers.</verse>
        <verse osisID='Job.26.13'>Am Himel wirds schön durch seinen Wind / vnd seine Hand bereitet die gerade Schlangen.</verse>
        <verse osisID='Job.26.14'>Sihe / also gehet sein thun / Aber dauon haben wir ein gering wörtlin vernomen / Wer wil aber den donner seiner macht verstehen?</verse>
      </chapter>
      <chapter osisID='Job.27'>
        <verse osisID='Job.27.1'>VND Hiob fur fort vnd hub an feine Sprüche / vnd sprach /</verse>
        <verse osisID='Job.27.2'>So war Gott lebt / der mir mein Recht nicht gehen lesst / vnd der Allmechtige / der mein Seel betrübt.</verse>
        <verse osisID='Job.27.3'>So lange mein odem in mir ist / vnd das schnauben von Gott in meiner nasen ist /</verse>
        <verse osisID='Job.27.4'>meine lippen sollen nichts vnrechts reden / vnd mein zunge sol keinen betrug sagen.</verse>
        <verse osisID='Job.27.5'>Das sey ferne von mir / das ich euch recht gebe / Bis das mein ende kompt / wil ich nicht weichen von meiner frömkeit.</verse>
        <verse osisID='Job.27.6'>Von meiner gerechtigkeit die ich habe / wil ich nicht lassen / Mein gewissen beisset mich nicht meines gantzen Lebens halben.</verse>
        <verse osisID='Job.27.7'>Aber mein Feind wird erfunden werden ein Gottloser / vnd der sich wider mich aufflehnet / ein vnrechter.</verse>
        <verse osisID='Job.27.8'>Denn was ist die hoffnung des HeuchlersHeuchler heisset in diesem Buch allenthalben / einen falschen Menschen / Wie sie alle sind fur Gott on glauben.  / das er so geitzig ist / vnd Gott doch seine seele hin reisset?</verse>
        <verse osisID='Job.27.9'>Meinstu / das Gott sein schreien hören wird / wenn die angst vber jn kompt?</verse>
        <verse osisID='Job.27.10'>Wie kan er an dem Allmechtigen lust haben / vnd Gott etwa anruffen?</verse>
        <verse osisID='Job.27.11'>JCh wil euch leren von der hand Gottes / vnd was bey dem Allmechtigen gilt / wil ich nicht verhelen.</verse>
        <verse osisID='Job.27.12'>Sihe jr haltet euch alle fur klug / Warumb gebt jr denn solch vnnütze ding fur?</verse>
        <verse osisID='Job.27.13'>Das ist der lohn eins gottlosen Menschen bey Gott / vnd das erbe der Tyrannen / das sie von dem Allmechtigen nemen werden.</verse>
        <verse osisID='Job.27.14'>Wird er viel Kinder haben / so werden sie des Schwerts sein. Vnd seine Nachkömlinge werden des Brots nicht sat haben.</verse>
        <verse osisID='Job.27.15'>Seine Vbrigen werden im Tod begraben werden / Vnd seine Widwe werden nicht weinenSie werden fro werden / das der tod ist..</verse>
        <verse osisID='Job.27.16'>Wenn er geld zusamen bringet wie erden / vnd samlet Kleider wie leimen.</verse>
        <verse osisID='Job.27.17'>So wird er es wol bereiten / Aber der Gerecht wird es anziehen / vnd der Vnschüldige wird das geld austeilen.</verse>
        <verse osisID='Job.27.18'>Er bawet sein Haus wie eine Spinne / vnd wie ein Hütter eine Schawr macht.</verse>
        <verse osisID='Job.27.19'>DEr Reiche wenn er sich legt / wird ers nicht mit raffen / Er wird seine augen auff thun / vnd da wird nichts sein.</verse>
        <verse osisID='Job.27.20'>Es wird jn schrecken vberfallen / wie Wasser / des nachts wird jn das vngewitter wegnemen.</verse>
        <verse osisID='Job.27.21'>Der Ostwind wird jn wegfüren / das er da hin feret / Vnd vngestüm wird jn von seinem ort treiben.</verse>
        <verse osisID='Job.27.22'>Er wird solchs vber jn füren / vnd wird sein nicht schonen / Es wird jm alles aus seinen henden entpfliehen.</verse>
        <verse osisID='Job.27.23'>Man wird vber jn mit den henden klappen / vnd vber jn zisschen da er gewesen ist.</verse>
      </chapter>
      <chapter osisID='Job.28'>
        <verse osisID='Job.28.1'>ES hat das Silber seine genge / vnd das Gold seinen ort da mans schmeltzt.</verse>
        <verse osisID='Job.28.2'>Eisen bringet man aus der erden / Vnd aus den steinen schmeltzt man ertz.</verse>
        <verse osisID='Job.28.3'>Es wird je des finsternDas ist / man grebet zu letzt so tieff / Das man findet das verborgen ligt im finsternis der erden.etwa ein ende / vnd jemand findet ja zu letzt den Schifer tieff verborgen.</verse>
        <verse osisID='Job.28.4'>Es bricht ein solcher Bach erfür / das die drumb wonen / den weg daselbs verlieren / Vnd fellt wider / vnd scheusst da hin von den Leuten.</verse>
        <verse osisID='Job.28.5'>Man bringet auch fewr vnten aus der Erden / da doch oben speise auffwechst.</verse>
        <verse osisID='Job.28.6'>Man findet Saphir an etlichen örtern / vnd Erdenklösse da gold ist.</verse>
        <verse osisID='Job.28.7'>Den steig kein Vogel erkand hat / vnd kein Geiers auge gesehen.</verse>
        <verse osisID='Job.28.8'>Es haben die stoltzen KinderDas sind junge Lewen. nicht drauff getretten / vnd ist kein Lewe drauff gegangen.</verse>
        <verse osisID='Job.28.9'>Auch legt man die hand an die fels / vnd grebt die Berge vmb.</verse>
        <verse osisID='Job.28.10'>Man reisset Beche aus den felsen / vnd alles was köstlich ist / sihet das auge.</verse>
        <verse osisID='Job.28.11'>Man wehret dem Strome des wassers / vnd bringet das verborgen drinnen ist / ans liecht.</verse>
        <verse osisID='Job.28.12'>WO wil man aber Weisheit finden? Vnd wo ist die stete des verstands?</verse>
        <verse osisID='Job.28.13'>Niemand weis wo sie ligt / vnd wird nicht funden im Lande der lebendigen.</verse>
        <verse osisID='Job.28.14'>Der abgrund spricht / Sie ist in mir nicht / vnd das Meer spricht / sie ist nicht bey mir.</verse>
        <verse osisID='Job.28.15'>Man kan nicht Gold vmb sie geben / noch Silber darwegen / sie zu bezalen.</verse>
        <verse osisID='Job.28.16'>Es gilt jr nicht gleich Ophirisch gold / oder köstlicher Onich vnd Saphir.</verse>
        <verse osisID='Job.28.17'>Gold vnd Demant mag jr nicht gleichen / noch vmb sie gülden Kleinot wechseln.</verse>
        <verse osisID='Job.28.18'>Ramoth vnd Gabis acht man nicht / die Weisheit ist höher zu wegen denn Berlen.</verse>
        <verse osisID='Job.28.19'>Topasius aus Morenland wird jr nicht gleich geschetzt / Vnd das reineste Gold gild jr nicht gleich.</verse>
        <verse osisID='Job.28.20'>WO her kompt denn die Weisheit? vnd wo ist die stete des Verstands?</verse>
        <verse osisID='Job.28.21'>Sie ist verholen fur den augen aller Lebendigen / auch verborgen den vogeln vnter dem Himel.</verse>
        <verse osisID='Job.28.22'>Das verdamnis vnd der tod sprechen / Wir haben mit vnsern ohren jr gerücht gehöret.</verse>
        <verse osisID='Job.28.23'>Gott weis den weg dazu / vnd kennet jre stete.</verse>
        <verse osisID='Job.28.24'>Denn er sihet die ende der Erden / vnd schawet alles was vnter dem Himel ist.</verse>
        <verse osisID='Job.28.25'>Da er dem Winde sein gewicht machete / vnd setzete dem Wasser seine gewisse masse.</verse>
        <verse osisID='Job.28.26'>Da er dem Regen ein ziel machete / vnd dem Blitzen vnd Donner den weg.</verse>
        <verse osisID='Job.28.27'>Da sahe er sie / vnd erzelet sie / bereitet sie vnd er fand sie.</verse>
        <verse osisID='Job.28.28'>Vnd sprach zum Menschen / Sihe / die furcht des HERRN / das ist die Weisheit / vnd meiden das böse / das ist Verstand.</verse>
      </chapter>
      <chapter osisID='Job.29'>
        <verse osisID='Job.29.1'>VND Hiob hub abermal an seine Sprüche / vnd sprach /</verse>
        <verse osisID='Job.29.2'>O das ich were wie in den vorigen monden / in den tagen da mich Gott behütet.</verse>
        <verse osisID='Job.29.3'>Da seine Leuchte vber meinem heubt schein / vnd ich bey seinem Liecht im finsternis gieng.</verse>
        <verse osisID='Job.29.4'>Wie ich war zur zeit meiner Jugent / da Gottes geheimnis vber meiner Hütten war.</verse>
        <verse osisID='Job.29.5'>Da der Allmechtige noch mit mir war / vnd meine Kinder vmb mich her.</verse>
        <verse osisID='Job.29.6'>Da ich meine trit wusch in butterDas ist / Da ich alles vbrig genug hatte / alles fett vnd vol auff. / vnd die fels mir ölebeche gossen.</verse>
        <verse osisID='Job.29.7'>Da ich ausgieng zum thor in der Stad / vnd mir lies meinen Stuel auff der gassen bereiten.</verse>
        <verse osisID='Job.29.8'>Da mich die Jungen sahen / vnd sich versteckten / Vnd die Alten fur mir auffstunden.</verse>
        <verse osisID='Job.29.9'>Da die Obersten auffhöreten zu reden / vnd legeten jre hand auff jren mund.</verse>
        <verse osisID='Job.29.10'>Da die stimme der Fürsten sich verkroch / vnd jre zunge an jrem gumen klebte.</verse>
        <verse osisID='Job.29.11'>Denn welchs ohre mich hörete / der preiset mich selig / vnd welchs auge mich sahe / der rhümet mich.</verse>
        <verse osisID='Job.29.12'>DEnn ich errettet den Armen der da schrey / vnd den Waisen der keinen Helffer hatte.</verse>
        <verse osisID='Job.29.13'>Der segen des der verderben solte / kam vber mich / Vnd ich erfrewet das hertz der Widwen.</verse>
        <verse osisID='Job.29.14'>Gerechtigkeit war mein Kleid / das ich anzog wie einen rock / vnd mein Recht war mein fürstlicher Hut.</verse>
        <verse osisID='Job.29.15'>Jch war des Blinden auge / vnd des Lamen füsse.</verse>
        <verse osisID='Job.29.16'>Jch war ein Vater der armen / vnd welche sache ich nicht wuste / die erforschet ich.</verse>
        <verse osisID='Job.29.17'>Jch zubrach die backenzeen des Vngerechten / vnd reis den Raub aus seinen zeenen.</verse>
        <verse osisID='Job.29.18'>Jch gedacht / Jch wil in meinem nest ersterben / vnd meiner tage viel machen / wie sand.</verse>
        <verse osisID='Job.29.19'>Meine Saat gieng auff am wasser / vnd der taw bleib vber meiner Erndte.</verse>
        <verse osisID='Job.29.20'>Meine herrligkeit ernewete sich jmer an mir / vnd mein BogenDas ist / Meine macht nam jmer zu. besserte sich in meiner hand.</verse>
        <verse osisID='Job.29.21'>MAN höret mir zu / vnd schwiegen vnd warteten auff meinen rat.</verse>
        <verse osisID='Job.29.22'>Nach meinen worten redet niemand mehr / vnd meine Rede trouff sie.</verse>
        <verse osisID='Job.29.23'>Sie warteten auff mich / wie auff den Regen / Vnd sperreten jren mund auff / als nach dem Abendregen.</verse>
        <verse osisID='Job.29.24'>Wenn ich mit jnen lacheteFreundlich / frölich mit jnen war / würden sie darumb nicht küne mich zu verachten Id est, Familia ritas mea non peperit apud eo mei contemptum  / wurden sie nicht zu küne darauff / vnd das liecht meins angesichts machte mich nicht geringer.</verse>
        <verse osisID='Job.29.25'>Wenn ich zu jrem Geschefft wolt komen / so must ich oben ansitzen / Vnd wonet wie ein König vnter Kriegsknechten / da ich tröstet die leide trugen.</verse>
      </chapter>
      <chapter osisID='Job.30'>
        <verse osisID='Job.30.1'>NV aber lachen mein die jünger sind denn ich / welcher Veter ich verachtet hette zu stellen vnter meine Schafhunde.</verse>
        <verse osisID='Job.30.2'>Welcher vermügen ich fur nichts hielt / die nicht zum Alter komen kundten.</verse>
        <verse osisID='Job.30.3'>Die fur hunger vnd kumer einsam flohen in die Einöde / newlich verdorben vnd elend worden.</verse>
        <verse osisID='Job.30.4'>Die da Nesseln ausraufften vmb die püssch / vnd Wegholdern wurtzel war jre speise.</verse>
        <verse osisID='Job.30.5'>Vnd wenn sie die er ausrissen / jauchzeten sie drüber / wie ein Dieb.</verse>
        <verse osisID='Job.30.6'>An den grawsamen Bechen woneten sie / in den löchern der erden vnd steinritzen.</verse>
        <verse osisID='Job.30.7'>Zwisschen den Püsschen rieffen sie / vnd vnter den Disteln samleten sie.</verse>
        <verse osisID='Job.30.8'>Die Kinder loser vnd verachter Leute / die die geringsten im Lande waren.</verse>
        <verse osisID='Job.30.9'>Nu bin ich jr Seitenspiel worden / vnd mus jr Merlin sein.</verse>
        <verse osisID='Job.30.10'>Sie haben einen Grewel an mir / vnd machen sich ferne von mir / vnd schonen nicht fur meinem angesicht zu speien.</verse>
        <verse osisID='Job.30.11'>SJeDie Chaldeer. haben meine Saelen ausgespannen / vnd mich zu nicht gemacht / vnd das meine abgezeumetId est, Deposuerunt, priuarunt curru et aurigatu, id est domino meo..</verse>
        <verse osisID='Job.30.12'>Zur rechten da ich grunet / haben sie sich wider mich gesetzt / Vnd haben meinen fus ausgestossen / vnd haben vber mich einen weg gemacht / mich zu verderben.</verse>
        <verse osisID='Job.30.13'>Sie haben meine steige zubrochen / Es war jnen so leicht mich zubeschedigen / das sie keiner hülffe dazu durfften.</verse>
        <verse osisID='Job.30.14'>Sie sind komen wie zur weiten Lücken er ein / vnd sind on ordnung daher gefallen.</verse>
        <verse osisID='Job.30.15'>Schrecken hat sich gegen mich gekeret / Vnd hat verfolget wie der wind meine herrligkeit / vnd wie ein lauffende wolcke meinen glückseligen stand.</verse>
        <verse osisID='Job.30.16'>Nu aber geusset sich aus meine Seele vber mich / vnd mich hat ergrieffen die elende zeit.</verse>
        <verse osisID='Job.30.17'>Des nachts wird mein Gebein durchboret allenthalben / vnd die mich jagen / legen sich nicht schlaffen.</verse>
        <verse osisID='Job.30.18'>Durch die menge der krafft werde ich anders vnd anders gekleidetDas ist / mancherley vnglück wird mir angethan gewaltiglich / das ich michs nicht erwehren kan / vnd gürtet mich / das ich nicht eraus komen kan / vnd mus es anhaben / wie einen rock am halse.  / Vnd man gürtet mich da mit / wie mit dem loch meines Rocks.</verse>
        <verse osisID='Job.30.19'>Man hat mich in Dreck getretten / vnd gleich geacht dem staub vnd asschen.</verse>
        <verse osisID='Job.30.20'>SChrey ich zu dir / so antwortestu mir nicht / Trette ich erfur / so achtestu nicht auff mich.</verse>
        <verse osisID='Job.30.21'>Du bist mir verwandelt in einen Grawsamen / vnd zeigest deinen gram an mir mit der stercke deiner Hand.</verse>
        <verse osisID='Job.30.22'>Du hebest mich auff / vnd lessest mich auff dem winde faren / vnd zurschmeltzest mich krefftiglich.</verse>
        <verse osisID='Job.30.23'>Denn ich weis du wirst mich dem Tod vberantworten / da ist das bestimpte Haus aller Lebendigen.</verse>
        <verse osisID='Job.30.24'>Doch wird er nicht die Hand ausstrecken ins BeinhausDas ist / im Beinhause werde ich je ruge haben.  / vnd werden nicht schreien fur seinem verderben.</verse>
        <verse osisID='Job.30.25'>Jch weinete ja in der harten zeit / vnd meine Seele jamert der armen.</verse>
        <verse osisID='Job.30.26'>Jch wartete des Guten / Vnd kompt das böse / Jch hoffte auffs Liecht / vnd kompt finsternis.</verse>
        <verse osisID='Job.30.27'>Mein eingeweide sieden / vnd hören nicht auff / Mich hat vberfallen die elende zeit.</verse>
        <verse osisID='Job.30.28'>Jch gehe schwartz einher / vnd börnet mich doch keine Sonne nicht / Jch stehe auff in der Gemeine vnd schreie.</verse>
        <verse osisID='Job.30.29'>Jch bin ein bruder der Schlangen / vnd ein geselle der Straussen.</verse>
        <verse osisID='Job.30.30'>Meine haut vber mir ist schwartz worden / vnd meine Gebeine sind verdorret fur hitze.</verse>
        <verse osisID='Job.30.31'>Meine Harffe ist eine klage worden / vnd meine Pfeiffe ein weinen.</verse>
      </chapter>
      <chapter osisID='Job.31'>
        <verse osisID='Job.31.1'>JCh habe einen Bund gemacht mit meinen augen / das ich nicht achtet auff eine Jungfraw.</verse>
        <verse osisID='Job.31.2'>Was gibt mir aber Gott zu lohn von oben? vnd was fur ein erbe der Allmechtig von der höhe?</verse>
        <verse osisID='Job.31.3'>Solt nicht billicher der Vnrechte solch vnglück haben? vnd ein Vbeltheter so verstossen werden?</verse>
        <verse osisID='Job.31.4'>Sihet er nicht meine wege / vnd zelet alle meine genge?</verse>
        <verse osisID='Job.31.5'>Habe ich gewandelt in eitelkeit / Oder hat mein fus geeilet zum betrug?</verse>
        <verse osisID='Job.31.6'>So wege man mich auff rechter wage / so wird Gott erfaren meine frömkeit.</verse>
        <verse osisID='Job.31.7'>Hat mein gang gewichen aus dem wege / vnd mein hertz meinen augen nachgefolget / vnd ist etwas in meinen henden beklebt.</verse>
        <verse osisID='Job.31.8'>So müsse ich seen / vnd ein ander fresse es / Vnd mein Geschlecht müsse ausgewurtzelt werden.</verse>
        <verse osisID='Job.31.9'>HAT sich mein hertz lassen reitzen zum Weibe / vnd habe an meines Nehesten thür gelauret.</verse>
        <verse osisID='Job.31.10'>So müsse mein Weib von einem andern geschendet werden / vnd andere müssen sie beschlaffen.</verse>
        <verse osisID='Job.31.11'>Denn das ist ein laster / vnd eine missethat fur die Richter.</verse>
        <verse osisID='Job.31.12'>Denn das were ein fewr / das bis ins verderben verzeret / vnd alle mein Einkomen auswurtzelte.</verse>
        <verse osisID='Job.31.13'>Hab ich verachtet das recht meines Knechts oder meiner Magd / wenn sie eine Sache wider mich hatten.</verse>
        <verse osisID='Job.31.14'>Was wolt ich thun / wenn Gott sich auffmacht? vnd was würde ich antworten / wenn er heimsucht?</verse>
        <verse osisID='Job.31.15'>Hat jn nicht auch der gemacht / der mich in Mutterleibe machte? vnd hat jn im Leibe eben so wol bereit?</verse>
        <verse osisID='Job.31.16'>Hab ich den Dürfftigen jr begirde versaget / vnd die augen der Widwen lassen verschmachten?</verse>
        <verse osisID='Job.31.17'>Hab ich meinen bissen allein gessen / vnd nicht der Waise auch dauon gessen?</verse>
        <verse osisID='Job.31.18'>Denn ich hab mich von Jugent auff gehalten wie ein Vater / vnd von meiner Mutterleib an hab ich gerne getröst.</verse>
        <verse osisID='Job.31.19'>HAB ich jemand sehen vmbkomen / das er kein Kleid hatte / vnd den Armen on decke gehen lassen?</verse>
        <verse osisID='Job.31.20'>Haben mir nicht gesegenet seine seiten / da er von den fellen meiner Lemmer erwermet ward?</verse>
        <verse osisID='Job.31.21'>Hab ich mit meiner hand vber den Waisen gefarenHin vnd wider getrieben. / weil ich mich sahe im Thor macht zu helffen haben?</verse>
        <verse osisID='Job.31.22'>So falle meine schulder von der achseln / vnd mein arm breche von der rören.</verse>
        <verse osisID='Job.31.23'>Denn ich fürchte Gott wie ein vnfal vber mich / vnd kündte seine Last nicht ertragen.</verse>
        <verse osisID='Job.31.24'>Hab ich das Gold zu meiner zuuersicht gestellet / vnd zu den Goldklumpen gesagt / mein trost?</verse>
        <verse osisID='Job.31.25'>Hab ich mich gefrewet / das ich gros Gut hatte / vnd meine hand allerley erworben hatte?</verse>
        <verse osisID='Job.31.26'>Hab ich das Liecht angesehenDas ist / Wenn mirs glückselig gienge / habe ich nicht meine freude darinnen gehabt. / wenn es helle leuchtet / vnd den Mond / wenn er vol gieng?</verse>
        <verse osisID='Job.31.27'>Hat sich mein hertz heimlich bereden lassen / das meine hand meinen mund küsseHand küssen / Heist seine eigen werck preisen / Welchs allein Gott zugehöret.?</verse>
        <verse osisID='Job.31.28'>Welchs ist auch eine missethat fur die Richter / Denn da mit hette ich verleugnet Gott von oben.</verse>
        <verse osisID='Job.31.29'>HAB ich mich gefrewet / wenns meinem Feinde vbel gieng / vnd habe mich erhaben / das jn vnglück betretten hatte?</verse>
        <verse osisID='Job.31.30'>Denn ich lies meinen mund nicht sündigen / das er wündschete einen fluch seiner Seelen.</verse>
        <verse osisID='Job.31.31'>Haben nicht die MennerDas ist / Mein gesinde muste auch nichts begeren an meine Feinde.in meiner Hütten müssen sagen? o wolt Gott / das wir von seinem fleisch nicht gesettiget würden.</verse>
        <verse osisID='Job.31.32'>Draussen muste der Gast nicht bleiben / sondern meine thür thet ich dem Wanderer auff.</verse>
        <verse osisID='Job.31.33'>Hab ich meine schalckheit wie ein Mensch gedeckt / das ich heimlich meine missethat verbörge?</verse>
        <verse osisID='Job.31.34'>Hab ich mir grawen lassen fur der grossen Menge / vnd die verachtung der Freundschafften mich abgeschreckt hat? Jch bleib stille / vnd gieng nicht zur thür aus.</verse>
        <verse osisID='Job.31.35'>WER gibt mir einen Verhörer / das meine begirde der Allmechtige erhöre? das jemand ein Buch schriebe von meiner sache.</verse>
        <verse osisID='Job.31.36'>So wolt ichs auff meine achseln nemen / vnd mir wie eine Kron vmbbinden.</verse>
        <verse osisID='Job.31.37'>Jch wolt die zal meiner genge ansagen / vnd wie ein FürstFrey vnerschrocken. wolt ich sie dar bringen.</verse>
        <verse osisID='Job.31.38'>Wird mein Land wider mich schreien / vnd mit einander seine fürche weinen.</verse>
        <verse osisID='Job.31.39'>Hab ich seine früchte vnbezalet gessen / vnd das leben der Ackerleuten sawr gemacht.</verse>
        <verse osisID='Job.31.40'>So wachse mir disteln fur weitzen / vnd dornen fur gersten. Die wort Hiob haben ein ende.</verse>
      </chapter>
      <chapter osisID='Job.32'>
        <verse osisID='Job.32.1'>DA höreten die drey Menner auff Hiob zu antworten / weil er sich fur gerecht hielt.</verse>
        <verse osisID='Job.32.2'>Aber Elihu der son Baracheel von Bus / des geschlechts Ram / ward zornig vber Hiob / das er seine Seele gerechter hielt denn Gott.</verse>
        <verse osisID='Job.32.3'>Auch ward er zornig / vber seine drey Freunde / das sie keine antwort funden / vnd doch Hiob verdampten.</verse>
        <verse osisID='Job.32.4'>Denn Elihu hatte geharret / bis das sie mit Hiob geredt hatten / weil sie Elter waren denn er.</verse>
        <verse osisID='Job.32.5'>Darumb da er sahe / das kein antwort war im munde der dreier Menner / ward er zornig /</verse>
        <verse osisID='Job.32.6'>Vnd so antwortet Elihu der son Baracheel von Bus / vnd sprach. Jch bin jung / jr aber seid alt / Darumb hab ich mich geschewet / vnd gefurcht meine Kunst an euch zu beweisen.</verse>
        <verse osisID='Job.32.7'>Jch dacht / Las die jar reden / vnd die menge des alters las weisheit beweisen.</verse>
        <verse osisID='Job.32.8'>Aber der geist ist in Leuten / vnd der odem des Allmechtigen macht sie verstendig.</verse>
        <verse osisID='Job.32.9'>Die Grossen sind nicht die weisesten / vnd die Alten verstehen nicht das Recht.</verse>
        <verse osisID='Job.32.10'>Darumb wil ich auch reden / Höre mir zu / ich wil meine kunst auch sehen lassen.</verse>
        <verse osisID='Job.32.11'>Sihe / ich habe geharret / das jr geredt habt / Jch habe auffgemerckt auff ewren verstand / bis jr treffet die rechte rede.</verse>
        <verse osisID='Job.32.12'>Vnd habe acht gehabt auff euch / Aber sihe / da ist keiner vnter euch / der Hiob straffe oder seiner rede antworte.</verse>
        <verse osisID='Job.32.13'>JR werdet vieleicht sagen / Wir haben die weisheit troffen / das Gott jn verstossen hat / vnd sonst niemand.</verse>
        <verse osisID='Job.32.14'>Die rede thut mir nicht genug / Jch wil jm nicht so nach ewr rede antworten.</verse>
        <verse osisID='Job.32.15'>Ah / sie sind verzagt / können nicht mehr antworten / Sie können nicht mehr reden.</verse>
        <verse osisID='Job.32.16'>Weil ich denn geharret habe / vnd sie kundten nicht reden (Denn sie stehen still / vnd antworten nicht mehr)</verse>
        <verse osisID='Job.32.17'>Wil doch ich mein teil antworten / vnd wil meine kunst beweisen.</verse>
        <verse osisID='Job.32.18'>Denn ich bin der Rede so vol / das mich der odem in meinem Bauche engstet.</verse>
        <verse osisID='Job.32.19'>Sihe mein bauch ist wie der Most der zugestopfft ist / der die newen fasse zureisset.</verse>
        <verse osisID='Job.32.20'>Jch mus reden / das ich odemJch ersticke sonst fur grosser weisheit. hole / Jch mus meine lippen auffthun vnd antworten.</verse>
        <verse osisID='Job.32.21'>Jch wil niemands Person ansehen / vnd wil keinen Menschen rhümen.</verse>
        <verse osisID='Job.32.22'>Denn ich weis nicht (wo ichs thet) ob mich mein Schepffer vber ein kleins hin nemen würde.</verse>
      </chapter>
      <chapter osisID='Job.33'>
        <verse osisID='Job.33.1'>HOre doch Hiob meine rede / vnd mercke auff alle meine wort.</verse>
        <verse osisID='Job.33.2'>Sihe / Jch thu meinen mund auff / vnd meine zunge redet in meinem munde.</verse>
        <verse osisID='Job.33.3'>Mein hertz sol recht reden / vnd meine lippen sollen den reinen verstand sagen.</verse>
        <verse osisID='Job.33.4'>Der geist Gottes hat mich gemacht / vnd der odem des Allmechtigen hat mir das leben gegeben.</verse>
        <verse osisID='Job.33.5'>Kanstu / so antworte mir / Schicke dich gegen mich vnd stelle dich.</verse>
        <verse osisID='Job.33.6'>Sihe / ich bin Gottes eben so wol / als du / Vnd aus Leimen bin ich auch gemacht.</verse>
        <verse osisID='Job.33.7'>Doch / du darffest fur mir nicht erschrecken / vnd meine hand sol dir nicht zu schweer sein.</verse>
        <verse osisID='Job.33.8'>DV hast geredt fur meinen ohren / die stimme deiner rede must ich hören.</verse>
        <verse osisID='Job.33.9'>Jch bin rein on missethat / vnschuldig / vnd habe keine sünde.</verse>
        <verse osisID='Job.33.10'>Sihe / Er hat eine sache wider mich funden / darumb achtet er mich fur seinen feind.</verse>
        <verse osisID='Job.33.11'>Er hat meinen fus in stock gelegt / vnd hat alle meine wege verwaret.</verse>
        <verse osisID='Job.33.12'>Sihe / eben daraus schliesse ich wider dich / das du nicht recht bist / Denn Gott ist mehr weder ein Mensch.</verse>
        <verse osisID='Job.33.13'>Warumb wiltu mit jm zancken / das er dir nicht rechenschafft gibt alles seines thuns?</verse>
        <verse osisID='Job.33.14'>Denn wenn Gott ein mal etwas beschleusset / So bedencktSicut homo post factum consulit, poenitet et cogitat mutare. Triumphator in Jsrael, (inquit Samuel) non poenitet nec mutat.ers nicht erst hernach.</verse>
        <verse osisID='Job.33.15'>JM trawm des gesichts in der nacht / wenn der schlaff auff die Leute fellet / wenn sie schlaffen auff dem bette.</verse>
        <verse osisID='Job.33.16'>Da öffenet er das ohre der Leute / vnd schreckt sie vnd züchtiget sie.</verse>
        <verse osisID='Job.33.17'>Das er den Menschen von seinem fürnemenWie Abimelech / Gen. 20.wende / vnd beschirme jn fur hoffart.</verse>
        <verse osisID='Job.33.18'>Vnd verschonet seiner Seelen fur dem verderben / vnd seines Lebens / das nicht ins schwert falle.</verse>
        <verse osisID='Job.33.19'>Er strafft jn mit schmertzen auff seinem Bette / vnd alle seine gebeine hefftig.</verse>
        <verse osisID='Job.33.20'>Vnd richt jm sein Leben so zu / das jm fur der Speise ekelt / vnd seine Seele / das sie nicht lust zu essen hat.</verse>
        <verse osisID='Job.33.21'>Sein fleisch verschwindet / das er nicht wol sehenDas jms gesicht vergehet / das er weder sihet noch höret.mag / vnd seine Beine werden zuschlagen / das man sie nicht gern ansihet.</verse>
        <verse osisID='Job.33.22'>Das seine seele nahet zum verderben / vnd sein leben zu den Todten.</verse>
        <verse osisID='Job.33.23'>SO denn ein Engel / einer aus tausent / mit jm redet / zu verkündigen dem Menschen wie er solle recht thun.</verse>
        <verse osisID='Job.33.24'>So wird er jm gnedig sein / vnd sagen / Er sol erlöset werden / das er nicht hinunter fare ins verderben / Denn ich habe eine versünung funden.</verse>
        <verse osisID='Job.33.25'>Sein fleisch grüne wider wie in der Jugent / vnd las jn wider jung werden.</verse>
        <verse osisID='Job.33.26'>Er wird Gott bitten / der wird jm gnade erzeigen / vnd wird sein Andlitz sehen lassen mit freuden / vnd wird dem Menschen nach seiner gerechtigkeit vergelten.</verse>
        <verse osisID='Job.33.27'>Er wird fur den Leuten bekennen vnd sagen / Jch wolt gesündiget vnd das Recht verkeret haben / Aber es hette mir nichts genützet.</verse>
        <verse osisID='Job.33.28'>Er hat meine Seele erlöset / das sie nicht füre ins verderben / sondern mein leben das liecht sehe.</verse>
        <verse osisID='Job.33.29'>SJhe / das alles thut Gott zwey oder drey malDas ist / offt mals. mit einem jglichen.</verse>
        <verse osisID='Job.33.30'>Das er seine Seele erumb hole aus dem verderben / vnd erleucht jn mit dem liecht der Lebendigen.</verse>
        <verse osisID='Job.33.31'>Merck auff Hiob / vnd höre mir zu / vnd schweige das ich rede.</verse>
        <verse osisID='Job.33.32'>Hastu aber was zu sagen / so antworte mir / Sage her / Bistu recht / ich wils gerne hören.</verse>
        <verse osisID='Job.33.33'>Hastu aber nichts / so höre mir zu / vnd schweige / Jch wil dich die weisheit leren.</verse>
      </chapter>
      <chapter osisID='Job.34'>
        <verse osisID='Job.34.1'>VND Elihu antwortet / vnd sprach /</verse>
        <verse osisID='Job.34.2'>Höret jr weisen meine rede / vnd jr verstendigen merckt auff mich.</verse>
        <verse osisID='Job.34.3'>Denn das ohre prüfet die rede / vnd der mund schmeckt die speise.</verse>
        <verse osisID='Job.34.4'>Lasst vns ein Vrteil erwelen / das wir erkennen vnter vns / was gut sey.</verse>
        <verse osisID='Job.34.5'>Denn Hiob hat gesagt / Jch bin gerecht / vnd Gott wegert mir mein Recht.</verse>
        <verse osisID='Job.34.6'>Jch mus liegen / ob ich wol recht habe / Vnd bin gequelet von meinen pfeilenDas sind Gottes pfeile / die in mir stecken.  / ob ich wol nichts verschuldet habe.</verse>
        <verse osisID='Job.34.7'>WEr ist ein solcher wie Hiob / der da spötterey trinckt wie wasser?</verse>
        <verse osisID='Job.34.8'>Vnd auff dem wege gehet mit den Vbelthetern / vnd wandelt mit den gottlosen Leuten?</verse>
        <verse osisID='Job.34.9'>Denn er hat gesaget / Wenn jemand schon from ist / so gilt er doch nichts bey Gott.</verse>
        <verse osisID='Job.34.10'>DArumb höret mir zu jr weisen Leute. Es sey ferne / das Gott solt gottlos sein / vnd der Allmechtige vngerecht.</verse>
        <verse osisID='Job.34.11'>Sondern er vergilt dem Menschen darnach er verdienet hat / vnd trifft einen jglichen nach seinem thun.</verse>
        <verse osisID='Job.34.12'>On zweiuel / Gott verdampt niemand mit vnrecht / vnd der Allmechtige beuget das Recht nicht.</verse>
        <verse osisID='Job.34.13'>Wer hat das auff Erden ist / verordenet? vnd wer hat den gantzen Erdboden gesetzt?</verse>
        <verse osisID='Job.34.14'>So er sichs würde vnterwinden / so würde er aller geist vnd odem zu sich samlen.</verse>
        <verse osisID='Job.34.15'>Alles fleisch würde mit einander vergehen / vnd der Mensch würde wider zu asschen werden.</verse>
        <verse osisID='Job.34.16'>HAstu nu verstand / so höre das / vnd merck auff die stim meiner rede /</verse>
        <verse osisID='Job.34.17'>Solt einer darumb das Recht zwingen / das ers hasset? Vnd das du stoltz bist / soltest drumb den Gerechten verdammen?</verse>
        <verse osisID='Job.34.18'>Solt einer zum Könige sagen / Du loser Man / vnd zum Fürsten / jr Gottlosen?</verse>
        <verse osisID='Job.34.19'>Der doch nicht ansihet die person der Fürsten / vnd kennet den Herrlichen nicht mehr denn den Armen / Denn sie sind alle seiner Hende werck.</verse>
        <verse osisID='Job.34.20'>Plötzlich müssen die Leute sterben / vnd zu mitternacht erschrecken vnd vergehen / Die mechtigen werden krafftlos weggenomen.</verse>
        <verse osisID='Job.34.21'>Denn seine Augen sehen auff eines jglichen wege / vnd er schawet alle jre genge.</verse>
        <verse osisID='Job.34.22'>Es ist kein finsternis noch tunckel / das sich da möchten verbergen die Vbeltheter.</verse>
        <verse osisID='Job.34.23'>Denn es wird niemand gestattet / das er mit Gott rechte.</verse>
        <verse osisID='Job.34.24'>ER bringt der Stoltzen viel vmb / die nicht zu zelen sind / vnd stellet andere an jre stat.</verse>
        <verse osisID='Job.34.25'>Darumb / das er kennet jre werck / vnd keret sie vmb des nachts / das sie zuschlagen werden.</verse>
        <verse osisID='Job.34.26'>Er wirfft die Gottlosen vber einen hauffen / da mans gerne sihet.</verse>
        <verse osisID='Job.34.27'>Darumb / das sie von jm weg gewichen sind / vnd verstunden seiner wege keinen.</verse>
        <verse osisID='Job.34.28'>Das das schreien der Armen muste fur jn komen / vnd er das schreien des Elenden höret.</verse>
        <verse osisID='Job.34.29'>Wenn er friede gibt / wer wil verdamnen? vnd wenn er das Andlitz verbirget / wer wil jn schawen / vnter den Völckern vnd Leuten?</verse>
        <verse osisID='Job.34.30'>Vnd lesst vber sie regirn einen Heuchler / das Volck zu drengenDas ist / Er lesst einen Tyrannen regieren / der das Volck mit auffsetzen vnd schinden / fehet vnd quelet. .</verse>
        <verse osisID='Job.34.31'>JCh mus fur Gott reden / vnd kans nicht lassen.</verse>
        <verse osisID='Job.34.32'>Hab ichs nicht troffen / so lere du michs besser / Hab ich vnrecht gehandelt / ich wils nicht mehr thun.</verse>
        <verse osisID='Job.34.33'>Man wartet der Antwort von dir / Denn du verwirffest alles / vnd du hasts angefangen / vnd nicht ich / Weissestu nu was / so sage an.</verse>
        <verse osisID='Job.34.34'>Weise leute las ich mir sagen / vnd ein weiser Man gehorcht mir.</verse>
        <verse osisID='Job.34.35'>Aber Hiob redet mit vnuerstand / vnd seine wort sind nicht klug.</verse>
        <verse osisID='Job.34.36'>Mein vater las Hiob versucht werden bis ans ende / darumb / das er sich zu vnrechten Leuten keret.</verse>
        <verse osisID='Job.34.37'>Er hat vber seine sünde dazu noch gelestert / Darumb las jn zwisschen vns geschlagen werden / vnd darnach viel wider Gott plaudern.</verse>
      </chapter>
      <chapter osisID='Job.35'>
        <verse osisID='Job.35.1'>VND Elihu antwortet / vnd sprach /</verse>
        <verse osisID='Job.35.2'>Achtestu das fur recht / das du sprichst / Jch bin gerechter denn Gott?</verse>
        <verse osisID='Job.35.3'>Denn du sprichst / Wer gilt bey dir etwas? Was hilffts / ob ich mich on sünde mache?</verse>
        <verse osisID='Job.35.4'>Jch wil dir antworten ein wort / vnd deinen Freunden mit dir.</verse>
        <verse osisID='Job.35.5'>Schaw gen Himel vnd sihe / vnd schaw an die wolcken / das sie dir zu hoch sind.</verse>
        <verse osisID='Job.35.6'>Sündigestu / was kanstu mit jm machen? vnd ob deiner missethat viel ist / was kanstu jm thun?</verse>
        <verse osisID='Job.35.7'>Vnd ob du gerecht seiest / was kanstu jm geben? oder was wird er von deinen henden nemen?</verse>
        <verse osisID='Job.35.8'>EJnem Menschen wie du bist / mag wol etwas thun deine bosheit / vnd einem Menschenkind deine gerechtigkeit.</verse>
        <verse osisID='Job.35.9'>Die selbigen mügen schreien wenn jnen viel gewalt geschicht / vnd ruffen vber den arm der Grossen.</verse>
        <verse osisID='Job.35.10'>Die nicht dar nach fragen / wo ist Gott mein Schepffer / der das gesengeDas ist / Der Vogel gesenge. Oder geistlich / das man jn lobt in leid vnd vnfal. Wie der Psalm auch saget Et nocte canticum eius.macht in der nacht /</verse>
        <verse osisID='Job.35.11'>Der vns gelerter macht / denn das vieh auff Erden / vnd weiser / denn die vogel vnter dem Himel.</verse>
        <verse osisID='Job.35.12'>Aber sie werden da auch schreien vber den hohmut der Bösen / vnd er wird sie nicht erhören.</verse>
        <verse osisID='Job.35.13'>Denn Gott wird das eitel nicht erhören / vnd der Allmechtige wird es nicht ansehen.</verse>
        <verse osisID='Job.35.14'>Da zu sprichstu / du werdest jn nicht sehen / Aber es ist ein gericht fur jm / harre sein nur.</verse>
        <verse osisID='Job.35.15'>Ob sein zorn so bald nicht heimsucht / vnd sich nicht annimpt / das so viel laster da sind.</verse>
        <verse osisID='Job.35.16'>Darumb hat Hiob seinen mund vmb sonst auffgespert / vnd gibt stoltze teiding fur mit vnuerstand.</verse>
      </chapter>
      <chapter osisID='Job.36'>
        <verse osisID='Job.36.1'>ELihu redet weiter / vnd sprach /</verse>
        <verse osisID='Job.36.2'>Harre mir noch ein wenig / ich wil dirs zeigen / Denn ich habe noch von Gottes wegen was zu sagen.</verse>
        <verse osisID='Job.36.3'>Jch wil meinen verstand weit holen / vnd meinen Schepffer beweisen / das er recht sey.</verse>
        <verse osisID='Job.36.4'>Meine rede sollen on zweiuel nicht falsch sein / mein verstand sol on wandel fur dir sein.</verse>
        <verse osisID='Job.36.5'>SJhe / Gott verwirfft die mechtigen nicht / denn er ist auch mechtig von krafft des hertzens.</verse>
        <verse osisID='Job.36.6'>Den Gottlosen erhelt er nicht / sondern hilfft dem Elenden zum rechten.</verse>
        <verse osisID='Job.36.7'>Er wendet seine Augen nicht von dem Gerechten / vnd die Könige lesst er sitzen auff dem Thron jmerdar / das sie hoch bleiben.</verse>
        <verse osisID='Job.36.8'>Vnd wo Gefangene ligen in stöcken / vnd gebunden mit stricken elendiglich.</verse>
        <verse osisID='Job.36.9'>So verkündigt er jnen / was sie gethan haben / vnd jre vntugent / das sie mit gewalt gefaren haben.</verse>
        <verse osisID='Job.36.10'>Vnd öffenet jnen das ohr zur zucht / vnd sagt jnen / Das sie sich von dem vnrechten bekeren sollen.</verse>
        <verse osisID='Job.36.11'>Gehorchen sie vnd dienen jm / so werden sie bey guten tagen alt werden / vnd mit lust leben.</verse>
        <verse osisID='Job.36.12'>Gehorchen sie nicht / so werden sie ins Schwert fallen / vnd vergehen / ehe sie es gewar werden.</verse>
        <verse osisID='Job.36.13'>DJe Heuchler wenn sie der zorn trifft / schreien sie nicht / Wenn sie gefangen ligen /</verse>
        <verse osisID='Job.36.14'>so wird jre Seele mit qual sterben / vnd jr leben vnter den Hurern.</verse>
        <verse osisID='Job.36.15'>Aber den Elenden wird er aus seinem elend erretten / vnd dem Armen das ohr öffenen im trübsal.</verse>
        <verse osisID='Job.36.16'>Er wird dich reissen aus dem weiten rachen der angst / die keinen boden hat / Vnd dein tisch wird ruge haben / vol alles guten.</verse>
        <verse osisID='Job.36.17'>Du aber machst die sache der Gottlosen gut / das jr sache vnd recht erhalten wird.</verse>
        <verse osisID='Job.36.18'>Sihe zu / das dich nicht vieleicht Zorn bewegt habe jemand zuplagen / Oder gros Geschencke dich nicht gebeuget habe.</verse>
        <verse osisID='Job.36.19'>Meinstu das er deine gewalt achte / oder gold / oder jrgend eine sterck oder vermügen?</verse>
        <verse osisID='Job.36.20'>Du darffest der nacht nicht begeren / die Leute an jrem ort zu vberfallen.</verse>
        <verse osisID='Job.36.21'>Hüte dich / vnd kere dich nicht zum vnrecht / wie du denn fur elende angefangen hast.</verse>
        <verse osisID='Job.36.22'>SJhe / Gott ist zu hoch in seiner krafft / Wo ist ein Lerer wie er ist?</verse>
        <verse osisID='Job.36.23'>Wer wil vber jn heimsuchen seinen weg? vnd wer wil zu jm sagen / Du thust vnrecht?</verse>
        <verse osisID='Job.36.24'>Gedenck / das du sein werck nicht weisest / wie die Leute singen.</verse>
        <verse osisID='Job.36.25'>Denn alle Menschen sehen das / die Leute schawens von ferne.</verse>
        <verse osisID='Job.36.26'>Sihe / Gott ist gros vnd vnbekandDescriptio poetica tempestatis.  / seine jar zal kan niemand forschen.</verse>
        <verse osisID='Job.36.27'>Er macht das wasser zu kleinen tropffen / vnd treibet seine wolcken zusamen zum Regen.</verse>
        <verse osisID='Job.36.28'>Das die wolcken fliessen / vnd trieffen seer auff die Menschen.</verse>
        <verse osisID='Job.36.29'>Wenn er furnimpt die wolcken aus zu breiten / wie sein hoch gezelt /</verse>
        <verse osisID='Job.36.30'>Sihe / so breitet er aus seinen Blitz vber die selbe / vnd bedeckt alle ende des MeersId est, ab Occidente in Orientem..</verse>
        <verse osisID='Job.36.31'>Denn da mit schrecket er die Leute / vnd gibt doch speise die fülle.</verse>
        <verse osisID='Job.36.32'>Er deckt den Blitz wie mit henden / Vnd heissts doch wider komen.</verse>
        <verse osisID='Job.36.33'>Dauon zeuget sein Geselle / nemlich des Donners zorn in wolcken.</verse>
      </chapter>
      <chapter osisID='Job.37'>
        <verse osisID='Job.37.1'>DES entsetzt sich mein hertz vnd bebet.</verse>
        <verse osisID='Job.37.2'>Lieber höret doch / wie sein Donner zürnet / Vnd was fur gesprech von seinem munde ausgehet.</verse>
        <verse osisID='Job.37.3'>Er sihet vnter allen Himeln / vnd sein Blitz scheinet auff die ende der Erden.</verse>
        <verse osisID='Job.37.4'>Demnach brüllet der Donner / vnd er donnert mit seinem grossen schall / Vnd wenn sein donner gehört wird / kan mans nicht auffhalten.</verse>
        <verse osisID='Job.37.5'>Gott donnert mit seinem donner grewlich / vnd thut grosse ding / vnd wird doch nicht erkand.</verse>
        <verse osisID='Job.37.6'>Er spricht zum Schnee / so ist er bald auff Erden / vnd zum Platzregen / so ist der platzregen da mit macht.</verse>
        <verse osisID='Job.37.7'>Alle Menschen hat er in der Hand / als verschlossen / das die Leute lernen / was er thun kan.</verse>
        <verse osisID='Job.37.8'>Das wild Thier gehet in die Hüle / vnd bleibt an seinem ort.</verse>
        <verse osisID='Job.37.9'>Von mittag her kompt wetter / vnd von mitternacht kelte.</verse>
        <verse osisID='Job.37.10'>Vom odem Gottes kompt frost / vnd grosse wasser / wenn er auffthawen lesst.</verse>
        <verse osisID='Job.37.11'>Die dicken wolcken scheiden sich / das helle werde / vnd durch den nebel bricht sein liecht.</verse>
        <verse osisID='Job.37.12'>Er keret die wolcken wo er hin wil / das sie schaffen alles was er jnen gebeut auff dem Erdboden.</verse>
        <verse osisID='Job.37.13'>Es sey vber ein Geschlecht / oder vber ein Land / so man jn barmhertzig findet.</verse>
        <verse osisID='Job.37.14'>DA mercke auff Hiob / stehe vnd vernim die wunder Gottes.</verse>
        <verse osisID='Job.37.15'>Weistu / wenn Gott solchs vber sie bringt? vnd wenn er das liecht seiner wolcken lesst erfur brechen?</verse>
        <verse osisID='Job.37.16'>Weistu / wie sich die wolcken ausstrewen? welche Wunder die Volkomenen wissen.</verse>
        <verse osisID='Job.37.17'>Das deine kleider warm sind / wenn das Land stille ist vom mittags wind?</verse>
        <verse osisID='Job.37.18'>Ja du wirst mit jm die wolcken ausbreiten / die fest stehen / wie ein gegossen Spiegel.</verse>
        <verse osisID='Job.37.19'>Zeige vns / was wir jm sagen sollen / Denn wir werden nicht da hin reichen fur finsternis.</verse>
        <verse osisID='Job.37.20'>Wer wird jm erzelen das ich rede? so jemand redet / der wird verschlungen.</verse>
        <verse osisID='Job.37.21'>Jtzt sihet man das Liecht nicht / das in den wolcken helle leucht / Wenn aber der wind webd / so wirds klar.</verse>
        <verse osisID='Job.37.22'>Von mitternacht kompt goldDas ist / helle wetter wie lauter gold.  / zu lob fur dem schrecklichen Gott.</verse>
        <verse osisID='Job.37.23'>Den Allmechtigen aber mügen sie nicht begreiffen / der so gros ist von krafft / Denn er wird von seinem Recht vnd guter sachen nicht rechenschafft geben.</verse>
        <verse osisID='Job.37.24'>Darumb müssen jn fürchten die Leute / vnd er fürcht sich fur keinem / wie weise sie sind.</verse>
      </chapter>
      <chapter osisID='Job.38'>
        <verse osisID='Job.38.1'>VND der HERR antwortet Hiob aus einem wetter / vnd sprach /</verse>
        <verse osisID='Job.38.2'>Wer ist der / der so feilet in der weisheit / vnd redet so mit vnuerstand?</verse>
        <verse osisID='Job.38.3'>Gürte deine lenden wie ein Man / Jch wil dich fragen / Lere mich.</verse>
        <verse osisID='Job.38.4'>Wo warestu / da ich die Erden gründet? sage mirs / bistu so klug.</verse>
        <verse osisID='Job.38.5'>Weissestu / wer jr das mas gesetzt hat? oder wer vber sie ein Richtschnur gezogen hat?</verse>
        <verse osisID='Job.38.6'>Oder wor auff stehen jre Füsse versencket? oder wer hat jr einen Eckstein gelegt?</verse>
        <verse osisID='Job.38.7'>Da mich die Morgensterne mit einander lobeten / vnd jauchzeten alle kinder Gottes.</verse>
        <verse osisID='Job.38.8'>Wer hat das Meer mit seinen thüren verschlossen / da es eraus brach wie aus mutterleibe.</verse>
        <verse osisID='Job.38.9'>Da ichs mit Wolcken kleidet / vnd in tunckel einwickelt wie in windeln.</verse>
        <verse osisID='Job.38.10'>Da ich jm den laufft brach mit meinem Tham / vnd setzet jm riegel vnd thür /</verse>
        <verse osisID='Job.38.11'>vnd sprach / Bis hie her soltu komen vnd nicht weiter / Hie sollen sich legen deine stoltzen wellen.</verse>
        <verse osisID='Job.38.12'>HAstu bey deiner zeit dem Morgen geboten / vnd der Morgenröte jren ort gezeigt?</verse>
        <verse osisID='Job.38.13'>Das die ecken der Erden gefasset / vnd die Gottlosen er ausgeschüttelt würden.</verse>
        <verse osisID='Job.38.14'>Das siegelDas ist / jr stand vnd wesen / des sie gewis sein wöllen als versiegelt. wird sich wandeln wie leimen / Vnd sie stehen wie ein Kleid.</verse>
        <verse osisID='Job.38.15'>Vnd den Gottlosen wird jr liecht genomen werden / vnd der arm der Hoffertigen wird zubrochen werden.</verse>
        <verse osisID='Job.38.16'>Bistu in den grund des Meers komen / vnd hast in den fusstapffen der Tieffen gewandelt?</verse>
        <verse osisID='Job.38.17'>Haben sich dir des Todes thor je auffgethan? oder hastu gesehen die thor der finsternis?</verse>
        <verse osisID='Job.38.18'>Hastu vernomen wie breit die Erde sey? sage an / weistu solchs alles?</verse>
        <verse osisID='Job.38.19'>Welchs ist der weg da das Liecht wonet / vnd welchs sey der Finsternis stet?</verse>
        <verse osisID='Job.38.20'>Das du mügest abnemen seine grentze / vnd mercken den pfad zu seinem Hause?</verse>
        <verse osisID='Job.38.21'>Wustestu / das du zu der zeit soltest geboren werden? vnd wie viel deiner tage sein würden.</verse>
        <verse osisID='Job.38.22'>BJstu gewesen da der Schnee her kompt? oder hastu gesehen / wo der Hagel her kompt?</verse>
        <verse osisID='Job.38.23'>Die ich habe verhalten bis auff die zeit der trübsal / vnd auff den tag des streits vnd kriegs.</verse>
        <verse osisID='Job.38.24'>Durch welchen weg teilet sich das Liecht? vnd aufferet der Ostwind auff erden?</verse>
        <verse osisID='Job.38.25'>Wer hat dem Platzregen seinen laufft ausgeteilet? vnd den weg dem Blitzen vnd Donner.</verse>
        <verse osisID='Job.38.26'>Das es regent auffs Land da niemand ist / in der wüsten da kein Mensch ist.</verse>
        <verse osisID='Job.38.27'>Das er füllet die einöden vnd wildnis / vnd macht das gras wechset.</verse>
        <verse osisID='Job.38.28'>Wer ist des Regens vater? wer hat die tropffen des Tawes gezeuget?</verse>
        <verse osisID='Job.38.29'>Aus wes Leib ist das Eys gegangen? vnd wer hat den Reiffen vnter dem Himel gezeuget?</verse>
        <verse osisID='Job.38.30'>Das das Wasser verborgen wird wie vnter steinen / Vnd die Tieffe oben gestehet.</verse>
        <verse osisID='Job.38.31'>Kanstu die bande der sieben Sterne zusamen binden? oder das band des Orion aufflösen?</verse>
        <verse osisID='Job.38.32'>Kanstu den Morgenstern erfur bringen zu seiner zeit? oder den Wagen am himel vber seine Kinder füren?</verse>
        <verse osisID='Job.38.33'>Weissestu wie der Himel zu regirn ist? oder kanstu jn meistern auff Erden?</verse>
        <verse osisID='Job.38.34'>KAnstu deinen Donner in der wolcken hoch her füren / Oder wird dich die menge des Wassers verdecken?</verse>
        <verse osisID='Job.38.35'>Kanstu die Blitzen auslassen / das sie hin faren / vnd sprechen / Hie sind wir?</verse>
        <verse osisID='Job.38.36'>Wer gibt die Weisheit ins verborgenDas ist / ins hertz.? wer gibt verstendige gedancken?</verse>
        <verse osisID='Job.38.37'>Wer ist so weise / der die Wolcken erzelen könde? wer kan die Wasserschleuche am Himel verstopffen?</verse>
        <verse osisID='Job.38.38'>Wenn der staub begossen wird / das er zu hauff leufft / vnd die Klösse an einander kleben.</verse>
        <verse osisID='Job.38.39'>KAnstu der Lewin jren raub zu jagen geben? vnd die jungen Lewen settigen /</verse>
        <verse osisID='Job.38.40'>das sie sich legen in jre stete / vnd rugen in der Höle da sie lauren?</verse>
        <verse osisID='Job.38.41'>Wer bereit dem Raben die speise / wenn seine Jungen zu Gott ruffen / vnd fliegen jrre wenn sie nicht zu essen haben?</verse>
      </chapter>
      <chapter osisID='Job.39'>
        <verse osisID='Job.39.1'>Weissestu die zeit / wenn die Gemsen auff den felsen geberen? Oder hastu gemerckt / wenn die Hirsschen schwanger gehen?</verse>
        <verse osisID='Job.39.2'>Hastu erzelet jre monden / wenn sie vol werden / oder weissestu die zeit wenn sie geberen?</verse>
        <verse osisID='Job.39.3'>Sie beugen sich wenn sie geberen / vnd reissen sich vnd lassen aus jre Jungen.</verse>
        <verse osisID='Job.39.4'>Jre Jungen werden feist vnd mehren sich im Getreide / vnd gehen aus / vnd komen nicht wider zu jnen. Psal. 147.</verse>
        <verse osisID='Job.39.5'>WER hat das Wild so frey lassen gehen? wer hat die bande des Wilds auffgelöset?</verse>
        <verse osisID='Job.39.6'>Dem ich das feld zum Hause gegeben habe / vnd die wüste zur Wonung.</verse>
        <verse osisID='Job.39.7'>Es verlacht das getümel der Stad / das pochen des Treibers höret es nicht.</verse>
        <verse osisID='Job.39.8'>Es schawet nach den Bergen da seine weide ist / vnd sucht wo es grüne ist.</verse>
        <verse osisID='Job.39.9'>MEinstu das Einhorn werde dir dienen / vnd werde bleiben an deiner krippen?</verse>
        <verse osisID='Job.39.10'>Kanstu jm dein joch anknüpffen die furchen zu machen / das es hinder dir broche in gründen?</verse>
        <verse osisID='Job.39.11'>Magstu dich auff es verlassen / das es so starck ist? vnd wirst es dir lassen erbeiten?</verse>
        <verse osisID='Job.39.12'>Magstu jm trawen das es deinen samen dir widerbringe / vnd in deine Scheune samle?</verse>
        <verse osisID='Job.39.13'>DJe feddern des Pfawen sind schöner denn die flügel vnd feddern des Storcks.</verse>
        <verse osisID='Job.39.14'>Der seine eyer auff der Erden lesst / vnd lesst sie die heissen erden ausbrüen.</verse>
        <verse osisID='Job.39.15'>Er vergisset / das sie möchten zutretten werden / vnd ein wild Thier sie zubreche.</verse>
        <verse osisID='Job.39.16'>Er wird so hart gegen seine Jungen / als weren sie nicht sein / Achtets nicht / das er vmb sonst erbeitet.</verse>
        <verse osisID='Job.39.17'>Denn Gott hat jm die weisheit genomen / vnd hat jm keinen verstand mitgeteilet.</verse>
        <verse osisID='Job.39.18'>Zur zeit wenn er hoch feret / erhöhet er sich / vnd verlacht beide Ross vnd Man.</verse>
        <verse osisID='Job.39.19'>KAnstu dem Ross krefft geben / Oder seinen hals zieren mit seinem geschrey?</verse>
        <verse osisID='Job.39.20'>Kanstu es schrecken wie die Hewschrecken? Das ist preisDas ist / Es ist nur deste trötziger vnd mutiger / vnd schnaubet als rhümet sichs / wo schrecklich ding / als streit vnd krieg fur handen ist. seiner nasen / was schrecklich ist.</verse>
        <verse osisID='Job.39.21'>Es strampffet auff den boden / vnd ist freidig mit krafft / vnd zeucht aus den Geharnischten entgegen.</verse>
        <verse osisID='Job.39.22'>Es spottet der furcht vnd erschrickt nicht / vnd fleucht fur dem schwert nicht.</verse>
        <verse osisID='Job.39.23'>Wenn gleich wider es klingt der Köcher / vnd glentzet beide spies vnd lantzen.</verse>
        <verse osisID='Job.39.24'>Es zittert vnd tobet vnd scharret in die erde / vnd achtet nichtDas ist / Es thut als sey jm nichts drumb / das doch so schrecklich ist. der drometen halle.</verse>
        <verse osisID='Job.39.25'>Wenn die dromete fast klingt / spricht es / Hui / vnd reucht den Streit von ferne / das schreien der Fürsten vnd jauchzen.</verse>
        <verse osisID='Job.39.26'>Fleuget der Habicht durch deinen verstand / vnd breitet seine flügel gegen mittag?</verse>
        <verse osisID='Job.39.27'>Fleuget der Adeler aus deinem befelh so hoch / das er sein nehst in der höhe macht?</verse>
        <verse osisID='Job.39.28'>Jn felsen wonet er / vnd bleibt auff den kipffen an felsen vnd in festen orten.</verse>
        <verse osisID='Job.39.29'>Von dannen schawet er nach der speise / vnd seine augen sehen ferne.</verse>
        <verse osisID='Job.39.30'>Seine Jungen sauffen blut / vnd wo ein As ist / da ist er.</verse>
      </chapter>
      <chapter osisID='Job.40'>
        <verse osisID='Job.40.1'>VND der HERR antwortet Hiob / vnd sprach /</verse>
        <verse osisID='Job.40.2'>Wer mit dem Allmechtigen haddern wil / sols jm der nicht beybringen? Vnd wer Gott taddelt / sol der nicht verantworten.</verse>
        <verse osisID='Job.40.3'>HJob aber antwortet dem HERRN / vnd sprach /</verse>
        <verse osisID='Job.40.4'>Sihe / Jch bin zu leichtfertig gewest / was sol ich antworten? Jch wil meine hand auff meinen mund legen.</verse>
        <verse osisID='Job.40.5'>Jch hab ein mal geredt / darumb wil ich nicht mehr antworten / Hernach wil ichs nicht mehr thun.</verse>
        <verse osisID='Job.40.6'>VND der HERR antwortet Hiob aus einem wetter / vnd sprach /</verse>
        <verse osisID='Job.40.7'>Gürte wie ein Man deine lenden / Jch wil dich fragen / Lere mich.</verse>
        <verse osisID='Job.40.8'>Soltestu mein Vrteil zu nicht machen / vnd mich verdamnen / das du gerecht seiest?</verse>
        <verse osisID='Job.40.9'>Hastu einen arm wie Gott / vnd kanst mit gleicher stimme donnern / als er thut?</verse>
        <verse osisID='Job.40.10'>Schmück dich mit pracht / vnd erhebe dich / zeuch dich löblich vnd herrlich an.</verse>
        <verse osisID='Job.40.11'>Strewe aus den zorn deines grimmes / schaw an die Hohmütigen wo sie sind / vnd demütige sie.</verse>
        <verse osisID='Job.40.12'>Ja schaw die Hohmütigen / wo sie sind / vnd beuge sie / Vnd mache die Gottlosen dünne wo sie sind.</verse>
        <verse osisID='Job.40.13'>Verscharre sie mit einander in der erden / vnd versencke jre pracht ins verborgen.</verse>
        <verse osisID='Job.40.14'>So wil ich dir auch bekennen / das dir deine rechte hand helffen kan.</verse>
        <verse osisID='Job.40.15'>SJhe / der BehemothHeisst alle grosse vngehewre Thier. Wie Leuiathan alle grosse vngehewre Fische. Aber dar vnter berschreibet er die gewalt vnd macht des Teufels vnd seines Gesinds / des gottlosen Hauffens in der Welt.  / den ich neben dir gemacht habe / frisset hew wie ein ochse.</verse>
        <verse osisID='Job.40.16'>Sihe / seine krafft ist in seinen Lenden / vnd sein vermügen in dem nabel seines Bauchs.</verse>
        <verse osisID='Job.40.17'>Sein schwantz strecket sich wie ein Cedern / die adern seiner Scham starren wie ein ast.</verse>
        <verse osisID='Job.40.18'>Seine Knochen sind / wie fest ertz / Seine Gebeine sind wie eiserne stebe.</verse>
        <verse osisID='Job.40.19'>Er ist der anfang der wege Gottes / der jn gemacht hat / der greifft jn an mit seinem schwert.</verse>
        <verse osisID='Job.40.20'>Die Berge tragen jm kreuter / vnd alle wilde Thier spielen daselbs.</verse>
        <verse osisID='Job.40.21'>Er ligt gern im schatten / Jm rhor vnd im schlam verborgen.</verse>
        <verse osisID='Job.40.22'>Das gepüsch bedeckt jn mit seinem schatten / vnd die Bachweiden bedecken jn.</verse>
        <verse osisID='Job.40.23'>Sihe / er schluckt in sich den Strom / vnd achts nicht gros / lest sich düncken / er wölle den Jordan mit seinem munde ausschepffen.</verse>
        <verse osisID='Job.40.24'>Noch fehet man jn mit seinen eigen Augen / vnd durch Fallstrick durchboret man jm seine nasen.</verse>
        <verse osisID='Job.40.25'>KAnstu den LeuiathanLeuiathan nennet er die grossen Walfisch im meer / Doch darunter beschreibt er der welt Fürsten / den Teufel mit seinem Anhang. ziehen mit dem hamen / vnd seine Zungen mit einem strick fassen?</verse>
        <verse osisID='Job.40.26'>Kanstu jm einen Angel in die nasen legen / vnd mit einer stachel jm die Backen durchboren?</verse>
        <verse osisID='Job.40.27'>Meinstu / er werde dir viel flehens machen / oder dir heuchlen?</verse>
        <verse osisID='Job.40.28'>Meinstu das er einen Bund mit dir machen werde / das du jn jmer zum Knecht habest?</verse>
        <verse osisID='Job.40.29'>Kanstu mit jm spielen wie mit einem Vogel? oder in deinen Dirnen binden?</verse>
        <verse osisID='Job.40.30'>Meinstu / die Gesellschafften werden jn zuschneiten / das er vnter die Kauffleute zuteilet wird?</verse>
        <verse osisID='Job.40.31'>Kanstu das netze füllen mit seiner Haut / vnd die fischreusen mit seinem Kopff?</verse>
        <verse osisID='Job.40.32'>Wenn du deine hand an jn legest / so gedencke / das ein streit sey / den du nicht ausfüren wirst.</verse>
      </chapter>
      <chapter osisID='Job.41'>
        <verse osisID='Job.41.1'>Sihe / seine hoffnung wird jm feilen / Vnd wenn er sein ansichtig wird / schwinget er sich dahin.</verse>
        <verse osisID='Job.41.2'>Niemand ist so küne / der jn reitzen thar / Wer ist denn der fur mir stehen könne?</verse>
        <verse osisID='Job.41.3'>Wer hat mir was zuuor gethan / das ichs jm vergelte? Es ist mein was vnter allen Himeln ist.</verse>
        <verse osisID='Job.41.4'>DA zu mus ich nu sagen / wie gros / wie mechtig vnd wolgeschaffen er ist.</verse>
        <verse osisID='Job.41.5'>Wer kan jm sein Kleid auffdecken? vnd wer thar es wogen jm zwisschen die Zeene zu greiffen?</verse>
        <verse osisID='Job.41.6'>Wer kan die Kinbacken seines andlitzes auffthun? schrecklich stehen seine Zeene vmbher.</verse>
        <verse osisID='Job.41.7'>Seine stoltze Schupen sind / wie feste Schilde / fest vnd enge in einander.</verse>
        <verse osisID='Job.41.8'>Eine rüret an die ander / das nicht ein lüfftlin da zwisschen gehet.</verse>
        <verse osisID='Job.41.9'>Es henget eine an der andern / vnd halten sich zusamen / das sie nicht von einander trennen.</verse>
        <verse osisID='Job.41.10'>Sein niesen glentzet wie ein Liecht / seine augen sind wie die augenliede der Morgenröte.</verse>
        <verse osisID='Job.41.11'>Aus seinem Munde faren fackeln / Vnd fewrige funcken schiessen her aus.</verse>
        <verse osisID='Job.41.12'>Aus seiner Nasen gehet rauch / wie von heissen töpffen vnd kesseln.</verse>
        <verse osisID='Job.41.13'>Sein Odem ist wie liechte lohe / vnd aus seinem Munde gehen flammen.</verse>
        <verse osisID='Job.41.14'>Er hat einen starckenDas ist / die grossen Fisch / fliehen fur jm. Also auch fur der Welt gewalt fliehen die Mechtigen. hals / vnd ist seine lust / wo er etwas verderbet.</verse>
        <verse osisID='Job.41.15'>Die Gliedmas seines fleischs hangen an einander / vnd halten hart an jm / das er nicht zerfallen kan.</verse>
        <verse osisID='Job.41.16'>SEin Hertz ist so hart wie ein stein / vnd so fest wie ein stück vom vntersten Mülstein.</verse>
        <verse osisID='Job.41.17'>Wenn er sich erhebt / so entsetzen sich die Starcken / vnd wenn er da her bricht / so ist kein gnadeSo haben sie gesündiget / das ist / Sie müssens gethan haben / vnd her halten / als arme Sünder.da.</verse>
        <verse osisID='Job.41.18'>Wenn man zu jm wil mit dem schwert / so reget er sich nicht / oder mit spies / geschos vnd pantzer.</verse>
        <verse osisID='Job.41.19'>Er achtet Eisen wie stro vnd Ertz wie faul holtz.</verse>
        <verse osisID='Job.41.20'>Kein Pfeil wird jn veriagen / die Schleudersteine sind jm wie stoppeln.</verse>
        <verse osisID='Job.41.21'>Den Hamer achtet er wie stoppeln / Er spottet der bebenden Lantzen.</verse>
        <verse osisID='Job.41.22'>Vnter jm liegen scharpffe steine / vnd feret vber die scharpffen felsen / wie vber kot.</verse>
        <verse osisID='Job.41.23'>Er macht das das tieffe Meer seudet wie ein töpffen / Vnd rürets in einander wie man eine salbe menget.</verse>
        <verse osisID='Job.41.24'>Nach jm leuchtetDas ist / er schwimmet vnd lebet im Meer wie er wil / das man seinen weg von ferne siehet. der weg / Er macht die tieffe gantz grawe.</verse>
        <verse osisID='Job.41.25'>Auff erden ist jm niemand zu gleichen / Er ist gemacht on furcht zu sein.</verse>
        <verse osisID='Job.41.26'>Er verachtet alles was hohe ist / Er ist ein König vber alle Stoltzen.</verse>
      </chapter>
      <chapter osisID='Job.42'>
        <verse osisID='Job.42.1'>VND Hiob antwortet dem HERRN / vnd sprach /</verse>
        <verse osisID='Job.42.2'>Jch erkenne / das du alles vermagst / vnd kein gedancken ist dir verborgen.</verse>
        <verse osisID='Job.42.3'>Es ist ein vnbesonnen Man / der seinen rat meinet zu verbergen. Darumb bekenne ich / das ich hab vnweislich geredt / das mir zu hoch ist vnd nicht verstehe.</verse>
        <verse osisID='Job.42.4'>So erhöre nu / las mich reden / ich wil dich fragen / lere mich.</verse>
        <verse osisID='Job.42.5'>Jch habe dich mit den ohren gehört / vnd mein auge sihet dich auch nu.</verse>
        <verse osisID='Job.42.6'>Darumb schüldige ich mich / vnd thu busse in staub vnd asschen.</verse>
        <verse osisID='Job.42.7'>DA nu der HERR diese wort mit Hiob geredt hatte / sprach er zu Eliphas von Theman / Mein zorn ist ergrimmet / vber dich vnd vber deine zween Freunde / Denn jr habt nicht recht von mir geredt / wie mein knecht Hiob.</verse>
        <verse osisID='Job.42.8'>So nemet nu sieben farren vnd sieben widder / vnd gehet hin zu meinem knecht Hiob / vnd opffert Brandopffer fur euch / vnd lasst meinen knecht Hiob fur euch bitten. Denn jn wil ich ansehen / Das ich euch nicht sehen lasse / wie jr torheit begangen habt / Denn jr habt nicht recht von mir geredt / wie mein knecht Hiob.</verse>
        <verse osisID='Job.42.9'>DA giengen hin Eliphas von Thema / Bildad von Suah / vnd Zophar von Naema / vnd theten wie der HERR jnen gesagt hatte / vnd der HERR sahe an Hiob.</verse>
        <verse osisID='Job.42.10'>Vnd der HERR wendet das gefengnis Hiob / da er bat fur seine Freunde / Vnd der HERR gab Hiob zwifeltig so viel als er gehabt hatte.</verse>
        <verse osisID='Job.42.11'>VND es kamen zu jm alle seine Brüder vnd alle seine Schwester / vnd alle die jn vorhin kandten / vnd assen mit jm in seinem Hause / vnd kereten sich zu jm vnd trösteten jn / vber allem vbel / das der HERR vber jn hatte komen lassen. Vnd ein jglicher gab jm einen schönen Grosschen / vnd ein gülden Stirnband.</verse>
        <verse osisID='Job.42.12'>Vnd der HERR segenet hernach Hiob mehr denn vorhin / das er kreig vierzehen tausent Schaf / vnd sechs tausent Kamel / vnd tausent joch Rinder / vnd tausent Esel.</verse>
        <verse osisID='Job.42.13'>Vnd kreig sieben Söne vnd drey Töchter.</verse>
        <verse osisID='Job.42.14'>Vnd hies die erste Jemima / die ander Kezia / vnd die dritte Kerenhapuch.</verse>
        <verse osisID='Job.42.15'>Vnd worden nicht so schöne Weiber funden in allen Landen / als die töchter Hiob / Vnd jr Vater gab jnen erbteil vnter jren Brüdern.</verse>
        <verse osisID='Job.42.16'>VND Hiob lebet nach diesem / hundert vnd vierzig jar / das er sahe Kinder vnd kindeskinder / bis in das vierde Gelied.</verse>
        <verse osisID='Job.42.17'>Vnd Hiob starb alt vnd lebens sat. - Ende des Buchs Hiob.</verse>
      </chapter>
    </div></osisText>
</osis>
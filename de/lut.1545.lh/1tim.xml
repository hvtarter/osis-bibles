<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='lut.1545.LH' xml:lang='de'>
    <header>
      <revisionDesc>
        <date>2012-08-26</date>
        <p>initial OSIS 2.1.1 version</p>
      </revisionDesc>
      <work osisWork='lut.1545.LH'>
        <title>Luther 1545 (Letzte Hand)</title>
        <contributor/>
        <creator>H.J.H. (joiner194@hotmail.com)</creator>
        <creator role='encoder'>ZefToOsis 1.0.0</creator>
        <subject>Die gantze Heilige Schrifft mit den Anmerkungen des Reformators</subject>
        <date>2012-08-14</date>
        <description>"Denn man mus nicht die buchstaben inn der lateinischen sprachen fragen / wie man sol Deutsch reden / wie diese esel thun / sondern / man mus die mutter im hause / die kinder auff der gassen / den gemeinen man auff dem marckt drumb fragen / vnd den selbigen auff das maul sehen / wie sie reden / vnd darnach dolmetzschen / so verstehen sie es denn / vnd mercken / das man Deutsch mit jn(nen) redet." </description>
        <publisher>lutherbibel.net</publisher>
        <type type='OSIS'>Bible</type>
        <identifier type='OSIS'>lut.1545.LH</identifier>
        <source>http://www.lutherbibel.net</source>
        <language type='IETF'>de</language>
        <relation/>
        <coverage/>
        <rights>Umsonst habt ihrs empfangen, umsonst gebet es auch. (Matthäus 10:8) </rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Tim'>
      <chapter osisID='1Tim.1'>
        <verse osisID='1Tim.1.1'>PAulus ein Apostel Jhesu Christi / Nach dem befelh Gottes vnsers Heilandes / vnd des HErrn Jhesu Christi / der vnser Hoffnung ist.</verse>
        <verse osisID='1Tim.1.2'>TJmotheo meinem rechtschaffen Son im Glauben. Gnade / Barmhertzigkeit / Friede von Gott vnserm Vater / vnd vnserm HErrn Jhesu Christo.</verse>
        <verse osisID='1Tim.1.3'>WJe ich dich ermanet habe / das du zu Epheso bliebest / da ich in Macedonian zoch / vnd gebötest etlichen / Das sie nicht anders lereten /</verse>
        <verse osisID='1Tim.1.4'>auch nicht acht hetten auff die Fabeln vnd der geschlecht Register / die kein ende haben / vnd bringen fragen auff / mehr denn besserung zu Gott im glauben.</verse>
        <verse osisID='1Tim.1.5'>Denn die Heubtsumma des gebotes ist / Liebe von reinem hertzen / vnd von gutem gewissen / vnd von vngeferbtem glauben.</verse>
        <verse osisID='1Tim.1.6'>Welcher haben etliche gefeilet / vnd sind vmbgewand zu vnnützem Geschwetz /</verse>
        <verse osisID='1Tim.1.7'>Wollen der schrifft Meister sein / vnd verstehen nicht was sie sagen / oder was sie setzen.</verse>
        <verse osisID='1Tim.1.8'>WJR wissen aber / das das Gesetz gut ist / so sein jemand recht brauchet /</verse>
        <verse osisID='1Tim.1.9'>vnd weis solches / Das dem Gerechten kein gesetz gegeben ist / Sondern den Vngerechten vnd Vngehorsamen / den Gottlosen vnd Sündern / den Vnheiligen vnd Vngeistlichen / den Vatermördern vnd Muttermördern / den Todschlegern /</verse>
        <verse osisID='1Tim.1.10'>den Hurern / den Knabenschendern / den Menschendieben / den Lügenern / den Meineidigen / vnd so etwas mehr der heilsamen Lere wider ist /</verse>
        <verse osisID='1Tim.1.11'>nach dem herrlichen Euangelio des seligen Gottes / welches mir vertrawet ist. Rom. 7.</verse>
        <verse osisID='1Tim.1.12'>VND ich dancke vnserm HErrn Christo Jhesu / der mich starck gemacht vnd trew geachtet hat / vnd gesetzt in das Ampt /</verse>
        <verse osisID='1Tim.1.13'>Der ich zuuor war ein Lesterer vnd ein Verfolger vnd ein Schmeher / Aber mir ist Barmhertzigkeit widerfaren / Denn ich habs vnwissend gethan / im vnglauben.</verse>
        <verse osisID='1Tim.1.14'>Es ist aber deste reicher gewesen die Gnade vnsers HErrn / sampt dem Glauben vnd der Liebe / die in Christo Jhesu ist.</verse>
        <verse osisID='1Tim.1.15'>DEnn das ist je gewislich war / vnd ein thewer werdes wort / Das Christus Jhesus komen ist in die welt / die Sünder selig zu machen / vnter welchen ich der Furnemest bin.</verse>
        <verse osisID='1Tim.1.16'>Aber darumb ist mir Barmhertzigkeit widerfaren / Auff das an mir furnemlich Jhesus Christus erzeigete alle gedult / Zum Exempel denen / die an jn gleuben solten / zum ewigen Leben.</verse>
        <verse osisID='1Tim.1.17'>Aber Gott dem ewigem Könige / dem vnuergenglichen vnd vnsichtbarn vnd allein weisen / sey Ehre vnd Preis in ewigkeit / Amen. Mat. 9; Mar. 2.</verse>
        <verse osisID='1Tim.1.18'>DJs GebotDas ist / von Christo zu predigen / wie er hie sagt / Das er in die welt komen sey etc. befelh ich dir / mein Son Timothee / nach den vorigen WeissagungenDas ist / Die lere / die du zuuor empfangen hast / welche in den Propheten geschrieben stehet. vber dir / Das du in denselbigen eine gute Ritterschafft vbest /</verse>
        <verse osisID='1Tim.1.19'>vnd habest den glauben vnd gut Gewissen / welche etliche von sich gestossen / vnd am glauben Schiffbruch erlitten haben /</verse>
        <verse osisID='1Tim.1.20'>Vnter welchem ist Hymeneus vnd Alexander / welche ich habe dem Satana gegeben / das sie gezüchtiget werden nicht mehr zu lestern.</verse>
      </chapter>
      <chapter osisID='1Tim.2'>
        <verse osisID='1Tim.2.1'>SO ermane ich nu / Das man fur allen dingen zu erst thue / Bitte / Gebet / Furbit vnd Dancksagung / fur alle Menschen /</verse>
        <verse osisID='1Tim.2.2'>fur die Könige vnd fur alle Oberkeit / Auff das wir ein gerüglich vnd stilles Leben füren mögen / in aller Gottseligkeit vnd erbarkeit.</verse>
        <verse osisID='1Tim.2.3'>Denn solches ist gut / dazu auch angeneme fur Gott vnserm Heiland /</verse>
        <verse osisID='1Tim.2.4'>Welcher wil / das allen Menschen geholffen werde / vnd zur erkentnis der warheit komen.</verse>
        <verse osisID='1Tim.2.5'>Denn es ist ein Gott vnd ein Mitler zwischen Gott vnd den Menschen / nemlich / der Mensch Christus Jhesus /</verse>
        <verse osisID='1Tim.2.6'>Der sich selbs gegeben hat fur alle / zur Erlösung / das solches zu seiner zeit geprediget würde.</verse>
        <verse osisID='1Tim.2.7'>Dazu ich gesetzt bin ein Prediger vnd Apostel (Jch sage die warheit in Christo / vnd liege nicht) ein Lerer der Heiden / im glauben vnd in der warheit. 2. Tim. 3.</verse>
        <verse osisID='1Tim.2.8'>SO wil ich nu / Das die Menner beten an allen Orten / vnd auffheben heilige Hende / on zorn vnd zweiuelDas sie nicht murren wider Gott noch zweiueln an seiner Gnade im gewissen / Phil. 2. .</verse>
        <verse osisID='1Tim.2.9'>Desselbigen gleichen die Weiber / das sie in zierlichem kleide / mit scham vnd zucht sich schmücken / nicht mit zöpffen oder gold / oder perlen / oder köstichem Gewand /</verse>
        <verse osisID='1Tim.2.10'>Sondern wie sichs zimet den Weibern / die da Gottseligkeit beweisen / durch gute werck.</verse>
        <verse osisID='1Tim.2.11'>Ein Weib lerne in der stille / mit aller vnterthenigkeit.</verse>
        <verse osisID='1Tim.2.12'>Einem Weibe aber gestatte ich nicht das sie lere / auch nicht / das sie des Mannes Herr sey sondern stille sey.</verse>
        <verse osisID='1Tim.2.13'>Denn Adam ist am ersten gemacht / darnach Heua.</verse>
        <verse osisID='1Tim.2.14'>Vnd Adam ward nicht verfüret / das Weib aber ward verfüret / vnd hat die Vbertrettung eingefüret.</verse>
        <verse osisID='1Tim.2.15'>Sie wird aber selig werden durch Kinder zeugen / So sie bleibenMan lese bleibet / oder bleiben / gilt gleich viel / Denn es ist von Weibern in gemein geredet / nicht von Kindern dazu wie etliche sich hie on vrsach martern. im Glauben / vnd in der Liebe / vnd in der Heiligung / sampt der zucht. 1. Pet. 3; 1. Cor. 14; Gen. 1; Gen. 3.</verse>
      </chapter>
      <chapter osisID='1Tim.3'>
        <verse osisID='1Tim.3.1'>DAS ist je gewislich war. So jemand ein Bischoffs ampt begert / der begert ein köstlich werck.</verse>
        <verse osisID='1Tim.3.2'>Es sol aber ein Bischoff vnstrefflich sein / Eines weibes Man / nüchtern / messig / sittig / gastfrey / Lerhafftig /</verse>
        <verse osisID='1Tim.3.3'>nicht ein Weinseuffer / nicht bochen / nicht vnehrliche Hantierung treiben / Sondern gelinde / nicht Hadderhafftig / nicht geitzig /</verse>
        <verse osisID='1Tim.3.4'>Der seinem eigen Hause wol furstehe / Der gehorsame Kinder habe mit aller erbarkeit</verse>
        <verse osisID='1Tim.3.5'>(So aber jemand seinem eigen Hause nicht weis furzustehen / wie wird er die gemeine Gottes versorgen?)</verse>
        <verse osisID='1Tim.3.6'>Nicht ein Newling / Auff das er sich nicht auffblase / vnd dem Lesterer ins vrteil falle.</verse>
        <verse osisID='1Tim.3.7'>Er mus aber auch ein gut zeugnis haben / von denen die draussen sind / Auff das er nicht falle dem Lesterer in die schmach vnd strick.</verse>
        <verse osisID='1Tim.3.8'>DEsselbigen gleichen / die Diener sollen erbar sein / nicht Zweyzüngig / nicht Weinseuffer / nicht vnehrliche Hantierung treiben /</verse>
        <verse osisID='1Tim.3.9'>Die das geheimnis des glaubens in reinem Gewissen haben.</verse>
        <verse osisID='1Tim.3.10'>Vnd dieselbigen lasse man zuuor versuchen / darnach lasse man sie dienen / wenn sie vnstrefflich sind. Tit. 1.</verse>
        <verse osisID='1Tim.3.11'>DEsselbigen gleichen jre Weiber sollen erbar sein / nicht Lesterinne / nüchtern / trew in allen dingen.</verse>
        <verse osisID='1Tim.3.12'>Die Diener las einen jglichen sein eines weibs Man / die jren Kindern wol furstehen / vnd jren eigen Heusern.</verse>
        <verse osisID='1Tim.3.13'>Welche aber wol dienen / die erwerben jnen selbs eine gute stuffen / vnd eine grosse freidigkeit im Glauben / in Christo Jhesu.</verse>
        <verse osisID='1Tim.3.14'>SOlches schreibe ich dir / vnd hoffe auffs schirst zu dir zu komen.</verse>
        <verse osisID='1Tim.3.15'>So ich aber verzöge / Das du wissest / wie du wandeln solt in dem hause Gottes / welchs ist die gemeine des lebendigen Gottes / ein Pfeiler vnd Grundfeste der warheit.</verse>
        <verse osisID='1Tim.3.16'>Vnd kündlich gros ist das gottselige geheimnis / Gott ist offenbaret im Fleisch / gerechtfertiget im GeistDer heilige Geist preiset Christum im Euangelio vnd Glauben / Welchen sonst alle Welt verdampt vnd lestert.  / erschienen den Engeln / geprediget den Heiden / gegleubet von der Welt / auffgenomen in die Herrligkeit.</verse>
      </chapter>
      <chapter osisID='1Tim.4'>
        <verse osisID='1Tim.4.1'>DER Geist aber saget deutlich / Das in den letzten Zeiten / werden etliche von dem Glauben abtretten / vnd anhangen den verfürischen Geistern / vnd leren der Teufel /</verse>
        <verse osisID='1Tim.4.2'>Durch die / so in gleisnerey Lügenreder sind / vnd Brandmal in jrem Gewissen haben /</verse>
        <verse osisID='1Tim.4.3'>vnd verbieten Ehelich zu werden / vnd zu meiden die Speise / die Gott geschaffen hat / zu nemen mit Dancksagung / den gleubigen vnd denen die die warheit erkennen /</verse>
        <verse osisID='1Tim.4.4'>Denn alle Creatur Gottes ist gut / vnd nichts verwerfflich / das mit Dancksagung empfangen wird /</verse>
        <verse osisID='1Tim.4.5'>Denn es wird geheiliget durch das Gottes vnd gebet. 2. Tim. 3; 2. Pet. 3.</verse>
        <verse osisID='1Tim.4.6'>WEnn du den Brüdern solchs furheltest / so wirstu ein guter Diener Jhesu Christi sein / aufferzogen in den worten des glaubens vnd der guten Lere / bey welcher du jmerdar gewesen bist.</verse>
        <verse osisID='1Tim.4.7'>Der vngeistlichen aber vnd altuetteschen Fabeln entschlahe dich / Vbe dich selbs aber an der Gottseligkeit.</verse>
        <verse osisID='1Tim.4.8'>Denn die leibliche vbung ist wenig nütz / Aber die Gottseligkeit ist zu allen dingen nütz / vnd hat die Verheissung / dieses vnd des zukünfftigen Lebens.</verse>
        <verse osisID='1Tim.4.9'>Das ist je gewislich war / vnd ein thewer werdes wort.</verse>
        <verse osisID='1Tim.4.10'>Denn dahin erbeiten wir auch / vnd werden geschmecht / Das wir auff den lebendigen Gott gehoffet haben / welcher ist der Heiland aller Menschen / sonderlich aber der gleubigen.</verse>
        <verse osisID='1Tim.4.11'>Solchs gebeut vnd lere. 2. Tim. 2; Tit. 1.</verse>
        <verse osisID='1Tim.4.12'>NJemand verachte deine Jugent / Sondern sey ein Furbilde den Gleubigen im wort / im wandel / in der liebe / im geist / im glauben / in der keuscheit.</verse>
        <verse osisID='1Tim.4.13'>Halt an mit lesen / mit ermanen / mit leren / bis ich kome.</verse>
        <verse osisID='1Tim.4.14'>Las nicht aus der acht die Gabe / die dir gegeben ist durch die Weissagung / mit handaufflegung der EltestenJd est / Der Priester / oder Priesterschafft. .</verse>
        <verse osisID='1Tim.4.15'>Solches warte / damit gehe vmb / auff das dein zunemen in allen dingen / offenbar sey.</verse>
        <verse osisID='1Tim.4.16'>Hab acht auff dich selbs vnd auff die lere / beharre in diesen stücken. Denn wo du solches thust / wirstu dich selbs selig machen / vnd die dich hören. 2. Tim. 2.</verse>
      </chapter>
      <chapter osisID='1Tim.5'>
        <verse osisID='1Tim.5.1'>EJnen Alten schelte nicht / sondern ermane jn als einen vater / die Jungen als die Brüdere /</verse>
        <verse osisID='1Tim.5.2'>die alten Weiber als die Müttere / die Jungen als die Schwestern / mit aller keuscheit.</verse>
        <verse osisID='1Tim.5.3'>EHre die Widwen / welche rechte widwen sind.</verse>
        <verse osisID='1Tim.5.4'>So aber eine Widwe kinder oder Neffen hat / solche las zuuor lernen jre eigene Heuser göttlich regieren / vnd den Eltern gleiches vergelten / Denn das ist wolgethan vnd angeneme fur Gott.</verse>
        <verse osisID='1Tim.5.5'>Das ist aber eine rechte Widwe / die einsamDas ist / Die niemand zu versorgen hat / vnd allein ist. ist / die jre hoffnung auff Gott stellet / vnd bleibet am gebet vnd flehen tag vnd nacht.</verse>
        <verse osisID='1Tim.5.6'>Welche aber in wollüsten lebet / Die ist lebendig tod.</verse>
        <verse osisID='1Tim.5.7'>Solches gebeut / auff das sie vntaddelich seien.</verse>
        <verse osisID='1Tim.5.8'>So aber jemand die seinen / sonderlich seine Hausgenossen / nicht versorget / der hat den glauben verleugnet / vnd ist erger denn ein Heide.</verse>
        <verse osisID='1Tim.5.9'>LAs keine Widwe erwelet werden vnter sechzig jaren / vnd die da gewesen sey eines Mannes weib /</verse>
        <verse osisID='1Tim.5.10'>vnd die ein zeugnis habe guter werck / So sie Kinder auffgezogen hat / So sie Gastfrey gewesen ist / So sie der Heiligen füsse gewasschen hat / So sie den Trübseligen handreichung gethan hat / So sie allem guten werck nachkomen ist.</verse>
        <verse osisID='1Tim.5.11'>Der jungen Widwen aber entschlahe dich / Denn wenn sie geilAls die das futter sticht / weil sie von dem gemeinen Almosen wolleben / müssig gehen vnd faul werden. worden sind wider Christum / so wollen sie freien /</verse>
        <verse osisID='1Tim.5.12'>Vnd haben jr vrteil / Das sie den ersten Glauben verbrochen haben.</verse>
        <verse osisID='1Tim.5.13'>Daneben sind sie faul / vnd lernen vmblauffen durch die Heuser / Nicht allein aber sind sie faul / sondern auch schwetzig vnd furwitzig / vnd reden das nicht sein sol.</verse>
        <verse osisID='1Tim.5.14'>SO wil ich nu / das die jungen Widwen freien / Kinder zeugen / haushalten / dem Widersacher keine vrsache geben zu schelten /</verse>
        <verse osisID='1Tim.5.15'>Denn es sind schon etliche vmbgewand / dem Satan nach.</verse>
        <verse osisID='1Tim.5.16'>So aber ein gleubiger oder gleubiginne Widwen hat / der versorge dieselbigen / vnd lasse die gemeine nicht beschweret werden / Auff das die so rechte Widwen sind / mügen gnug haben.</verse>
        <verse osisID='1Tim.5.17'>DJe Eltesten die wol furstehen / die halt man zwifacher Ehren werd / sonderlich die da erbeiten im wort / vnd in der lere.</verse>
        <verse osisID='1Tim.5.18'>Denn es spricht die Schrifft / Du solt nicht dem Ochsen das maul verbinden der da dreschet. Vnd / ein Erbeiter ist seines Lohns werd.</verse>
        <verse osisID='1Tim.5.19'>Wider einen Eltesten nim keine Klage auff / ausser zweien oder dreien Zeugen.</verse>
        <verse osisID='1Tim.5.20'>Die da sündigen / die straffe fur allen / Auff das sich auch die andern fürchten. Deut. 25; 1. Cor. 9; Mat. 10; Luc. 10.</verse>
        <verse osisID='1Tim.5.21'>JCH bezeuge fur Gott / vnd dem HErrn Jhesu Christo vnd den ausserweleten Engeln / Das du solches haltest / on eigen gutdünckelDas du keiner sachen noch person zu lieb nachgebest oder vberhelffest / wider solche lere vnd ordnung. Als wenn einer seiner eigen sachen oder dünckel / taten / oder einer Person vberhelffen wil / wider das Recht.  / vnd nichts thuest nach gunst.</verse>
        <verse osisID='1Tim.5.22'>Die Hende lege niemand balde auff / Mache dich auch nicht teilhafftig frembder sünden. Halt dich selber keusch.</verse>
        <verse osisID='1Tim.5.23'>Trinck nicht mehr wasser / sondern brauche ein wenig weins / vmb deines Magens willen / vnd das du offt kranck bist.</verse>
        <verse osisID='1Tim.5.24'>ETlicher Menschen sünde sind offenbar / das man sie vorhin richten kan. Etlicher aber werden hernach offenbarEtlicher Ketzer vnd böser Leute wesen ist so offenbar / das sie niemand mit heucheln betriegen können. Etliche betriegen eine weile. Aber zu letzt kompts doch an tag. Also widerumb / etliche lernen vnd leben Göttlich das offenbar ist vnd bessert jederman. Etlicher aber reden vnd thun / lesset man nicht gut sein / bis die zeit hernach offenbar macht / das es gut gewesen sey. .</verse>
        <verse osisID='1Tim.5.25'>Desselbigen gleichen auch etlicher gute werck sind zuuor offenbar / vnd die andern bleiben auch nicht verborgen.</verse>
      </chapter>
      <chapter osisID='1Tim.6'>
        <verse osisID='1Tim.6.1'>DJE Knechte / so vnter dem joch sind / sollen jre Herrn aller ehren werd halten / Auff das nicht der name Gottes vnd die Lere verlestert werde.</verse>
        <verse osisID='1Tim.6.2'>Welche aber gleubige Herrn haben / sollen die selbigen nicht verachten (mit dem schein) das sie brüder sind / sondern sollen viel mehr dienstbar sein / dieweil sie gleubig vnd geliebt / vnd der wolthat teilhafftig sind. Solches lere vnd ermane.</verse>
        <verse osisID='1Tim.6.3'>SO jemand anders leret / vnd bleibet nicht bey den heilsamen worten vnsers HErrn Jhesu Christi / vnd bey der lere von der Gottseligkeit /</verse>
        <verse osisID='1Tim.6.4'>Der ist verdüstertAttonitus / der in seinen gedancken ersoffen gehet / vnd niemand achtet.  / vnd weis nichts / Sondern ist seuchtigLügen ist allezeit siech / vnd darff viel flickens vnd glosierens. in Fragen vnd Wortkriegen / aus welchen entspringet / Neid / Hadder / Lesterung / böse Argwahn /</verse>
        <verse osisID='1Tim.6.5'>Schulgezencke / solcher Menschen / die zurütte sinne haben / vnd der warheit beraubt sind / Die da meinen / Gottseligkeit sey ein GewerbeEin Hendelchen damit man Ehre oder Gut möge suchen / vnd nicht Gott dienen allein. . Thue dich von solchen. 2. Tim. 1.</verse>
        <verse osisID='1Tim.6.6'>ES ist aber ein grosser gewin / wer Gottselig ist / vnd lesset jm genügen.</verse>
        <verse osisID='1Tim.6.7'>Denn wir haben nichts in die Welt bracht / Darumb offenbar ist / wir werden auch nichts hin aus bringen /</verse>
        <verse osisID='1Tim.6.8'>Wenn wir aber Narung vnd Kleider haben / so lasset vns benügen.</verse>
        <verse osisID='1Tim.6.9'>Denn die da Reich werden wollen / die fallen in versuchung vnd stricke / vnd viel törichter vnd schedlicher Lüste / welche versencken die Menschen ins verderben vnd verdamnis.</verse>
        <verse osisID='1Tim.6.10'>Denn Geitz ist eine wurtzel alles vbels / Welches hat etliche gelüstet / vnd sind vom glauben jrre gegangen / vnd machen jnen selbs viel SchmertzenNemlich / mit sorgen vnd engsten vnd vnruge / tag vnd nacht / vmb das Gut / das sie des nimer fro werden. Wie auch Christus den reichthum dornen vergleicht / vmb solches stechens vnd sorgens willen / Matth. 13 . Hiob. 1.</verse>
        <verse osisID='1Tim.6.11'>ABer du Gottes mensch fleuch solches / Jage aber nach der gerechtigkeit / der gottseligkeit / dem glauben / der liebe / der Gedult / der sanfftmut.</verse>
        <verse osisID='1Tim.6.12'>Kempffe den guten Kampff des glaubens / ergreiffe das ewige Leben / Dazu du auch beruffen bist / vnd bekand hast ein gut bekentnis / fur vielen Zeugen.</verse>
        <verse osisID='1Tim.6.13'>JCH gebiete dir fur Gott / der alle ding lebendig machet / vnd fur Christo Jhesu / der vnter Pontio Pilato bezeuget hat ein gut Bekentnis /</verse>
        <verse osisID='1Tim.6.14'>Das du haltest das Gebot on flecken / vnuertaddelich / bis auff die Erscheinung vnsers HErrn Jhesu Christi /</verse>
        <verse osisID='1Tim.6.15'>welche wird zeigen zu seiner zeit / der selige vnd allein gewaltiger / der König aller Könige / vnd HERR aller Herrn /</verse>
        <verse osisID='1Tim.6.16'>der allein vnsterbligkeit hat / Der da wonet in einem Liecht / da niemand zu komen kan / welchen kein Mensch gesehen hat / noch sehen kan / Dem sey Ehre vnd ewiges Reich / Amen.</verse>
        <verse osisID='1Tim.6.17'>DEn Reichen von dieser Welt / gebeut / Das sie nicht stoltz seien / auch nicht hoffen auff den vngewissen Reichthum / Sondern auff den lebendigen Gott / der vns dargibt reichlich allerley zu geniessen /</verse>
        <verse osisID='1Tim.6.18'>Das sie gutes thun / Reich werden an guten wercken / gerne geben / behülfflich seien /</verse>
        <verse osisID='1Tim.6.19'>schatzsamlen jnen selbs einen guten grund auffs zukünfftige / das sie ergreiffen das ewige Leben.</verse>
        <verse osisID='1Tim.6.20'>O Timothee / beware das dir vertrawet ist / Vnd meide die vngeistliche lose geschwetz / vnd das Gezenck der falsch berümpten Kunst /</verse>
        <verse osisID='1Tim.6.21'>welche etliche furgeben vnd feilen des glaubens. Die Gnade sey mit dir / AMEN. - Geschrieben von Laodicea / die da ist ein Heubtstad des Landes Phrygia Pacatiana.</verse>
      </chapter>
    </div></osisText>
</osis>
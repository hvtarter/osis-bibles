<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='lut.1545.LH' xml:lang='de'>
    <header>
      <revisionDesc>
        <date>2012-08-26</date>
        <p>initial OSIS 2.1.1 version</p>
      </revisionDesc>
      <work osisWork='lut.1545.LH'>
        <title>Luther 1545 (Letzte Hand)</title>
        <contributor/>
        <creator>H.J.H. (joiner194@hotmail.com)</creator>
        <creator role='encoder'>ZefToOsis 1.0.0</creator>
        <subject>Die gantze Heilige Schrifft mit den Anmerkungen des Reformators</subject>
        <date>2012-08-14</date>
        <description>"Denn man mus nicht die buchstaben inn der lateinischen sprachen fragen / wie man sol Deutsch reden / wie diese esel thun / sondern / man mus die mutter im hause / die kinder auff der gassen / den gemeinen man auff dem marckt drumb fragen / vnd den selbigen auff das maul sehen / wie sie reden / vnd darnach dolmetzschen / so verstehen sie es denn / vnd mercken / das man Deutsch mit jn(nen) redet." </description>
        <publisher>lutherbibel.net</publisher>
        <type type='OSIS'>Bible</type>
        <identifier type='OSIS'>lut.1545.LH</identifier>
        <source>http://www.lutherbibel.net</source>
        <language type='IETF'>de</language>
        <relation/>
        <coverage/>
        <rights>Umsonst habt ihrs empfangen, umsonst gebet es auch. (Matthäus 10:8) </rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Sir'>
      <chapter osisID='Sir.1'>
        <verse osisID='Sir.1.1'>ALLe Weisheit ist von Gott dem HERRN / vnd ist bey jm ewiglich.</verse>
        <verse osisID='Sir.1.2'>Wer hat zuuor gedacht / wie viel sand im Meer / wie viel tropffen im Regen / vnd wie viel tage der Welt werden solten?</verse>
        <verse osisID='Sir.1.3'>Wer hat zuuor gemessen / wie hohe der Himel / wie breit die Erden / wie tieff das Meer sein solte? Wer hat Gott je geleret / was er machen solt?</verse>
        <verse osisID='Sir.1.4'>Denn seine Weisheit ist vor allen dingen.</verse>
        <verse osisID='Sir.1.5'>DAs wort Gottes des Allerhöhesten / ist der brun der Weisheit / vnd das ewige Gebot ist jre quelle.</verse>
        <verse osisID='Sir.1.6'>Wer kündte sonst wissen / wie man die Weisheit vnd Klugheit erlangen solt?</verse>
        <verse osisID='Sir.1.7'>Einer ists / der Allerhöhest / der Schepffer aller dinge / allmechtig / ein gewaltiger König / vnd seer erschrecklich /</verse>
        <verse osisID='Sir.1.8'>der auff seinem Thron sitzet / ein herrschender Gott.</verse>
        <verse osisID='Sir.1.9'>Der hat sie durch seinen heiligen Geist verkündiget / der hat alles zuuor gedacht / gewust vnd gemessen.</verse>
        <verse osisID='Sir.1.10'>Vnd hat die Weisheit ausgeschütt / vber alle seine Werck / vnd vber alles Fleisch / nach seiner gnade / Vnd gibt sie denen / so jn lieben.</verse>
        <verse osisID='Sir.1.11'>DJE furcht des HERRN / ist ehre vnd rhum / freude vnd ein schöne krone.</verse>
        <verse osisID='Sir.1.12'>Die furcht des HERRN / macht das hertz frölich / vnd gibt freud vnd wonne ewiglich.</verse>
        <verse osisID='Sir.1.13'>Wer den HERRN fürchtet / dem wirds wolgehen in der letzten Not / Vnd wird endlich den Segen behalten.</verse>
        <verse osisID='Sir.1.14'>Gott lieben / das ist die allerschöneste Weisheit /</verse>
        <verse osisID='Sir.1.15'>vnd wer sie ersihet / der liebet sie / Denn er sihet / welch grosse Wunder sie thut.</verse>
        <verse osisID='Sir.1.16'>DJe furcht des HERRN ist der Weisheit anfang / Vnd ist im hertzen grund allein bey den Gleubigen / vnd wonet allein bey den auserweleten Weibern / Vnd man findet sie allein bey den Gerechten vnd Gleubigen. Psal. 111; Prouer. 1.</verse>
        <verse osisID='Sir.1.17'>DJe furcht des HERRN / ist der rechte Gottesdienst /</verse>
        <verse osisID='Sir.1.18'>Der behüt vnd macht das hertz from / Vnd gibt freude vnd wonne.</verse>
        <verse osisID='Sir.1.19'>WEr den HERRN fürchtet / dem wirds wolgehen / Vnd wenn er Trosts bedarff / wird er gesegnet sein.</verse>
        <verse osisID='Sir.1.20'>GOtt fürchten / ist die Weisheit / die reich machet / vnd bringet alles gut mit sich.</verse>
        <verse osisID='Sir.1.21'>Sie erfüllet das gantze Haus mit jrer gaben / vnd alle gemach / mit jrem schatz.</verse>
        <verse osisID='Sir.1.22'>DJe furcht des HERRN / ist ein kron der Weisheit /</verse>
        <verse osisID='Sir.1.23'>Vnd gibt reichen Frieden vnd Heil.</verse>
        <verse osisID='Sir.1.24'>DJese Weisheit macht recht kluge Leute / Vnd wer an jr fest helt / dem hilfft sie aus mit Ehren.</verse>
        <verse osisID='Sir.1.25'>DEn HERRN fürchten ist die wurtzel der Weisheit / vnd jre Zweige grunen ewiglich.</verse>
        <verse osisID='Sir.1.26'>DJe furcht des HERRN / wehret die Sünde /</verse>
        <verse osisID='Sir.1.27'>Denn wer on furcht feret / der gefelt Gott nicht / vnd seine Frecheit wird jn stürtzen.</verse>
        <verse osisID='Sir.1.28'>Aber ein Demütiger erharret der zeit / die jn trösten wird /</verse>
        <verse osisID='Sir.1.29'>Denn wiewol seine Sache eine zeitlang vnterdrückt wird /</verse>
        <verse osisID='Sir.1.30'>So werden doch die Fromen seine Weisheit rhümen.</verse>
        <verse osisID='Sir.1.31'>DEm Gottlosen ist Gottes wort ein Grewel / Denn es ist ein schatz derWeisheit / der jm verborgen ist</verse>
        <verse osisID='Sir.1.32'>MEin Son / wiltu weise werden / so lerne die Gebot / so wird dir Gott die Weisheit geben.</verse>
        <verse osisID='Sir.1.33'>Denn die furcht des HERRN / ist die rechte Weisheit vnd zucht / Vnd der glaube vnd gedult / gefallen Gott wol.</verse>
        <verse osisID='Sir.1.34'>SJhe zu / das deine Gottes furcht nicht Heucheley sey / vnd diene jm nicht mit falschem hertzen.</verse>
        <verse osisID='Sir.1.35'>Suche nicht Rhum bey den Leuten / durch heucheley / Vnd sihe zu / was du redest / gleubest oder furhast.</verse>
        <verse osisID='Sir.1.36'>Vnd wirff dich selbs nicht auff / das du nicht fallest / vnd zu schanden werdest /</verse>
        <verse osisID='Sir.1.37'>Vnd der HERR deine tücke offenbare / vnd stürtze dich öffentlich fur den Leuten /</verse>
        <verse osisID='Sir.1.38'>Darumb / das du nicht in rechter furcht Gott gedienet hast / vnd dein hertz falsch gewest ist.</verse>
      </chapter>
      <chapter osisID='Sir.2'>
        <verse osisID='Sir.2.1'>MEin Kind / wiltu Gottes diener sein / so schicke dich zur AnfechtungeGott fürchten lieben etc. gehet on anfechtung nicht ab. 1. Pet. 1 .</verse>
        <verse osisID='Sir.2.2'>Halt feste / vnd leide dich / vnd wancke nicht / wenn man dich dauon locket.</verse>
        <verse osisID='Sir.2.3'>Halt dich an Gott / vnd weiche nicht / auff das du jmer stercker werdest.</verse>
        <verse osisID='Sir.2.4'>Alles was dir widerferet / das leide / vnd sey gedültig in allerley trübsal /</verse>
        <verse osisID='Sir.2.5'>Denn gleich wie das Gold durchs fewr / Also werden die / so Gott gefallen / durchs fewr der trübsal bewert.</verse>
        <verse osisID='Sir.2.6'>Vertrawe Gott / so wird er dir aushelffen / Richte deine wege / vnd hoffe auff jn.</verse>
        <verse osisID='Sir.2.7'>DJe / so jr den HERRN fürchtet / vertrawet jm / Denn es wird euch nicht feilen.</verse>
        <verse osisID='Sir.2.8'>Die / so jr den HERRN fürchtet / hoffet des besten von jm / So wird euch gnade von trost allzeit widerfaren.</verse>
        <verse osisID='Sir.2.9'>Die / so jr den HERRN fürchtet / harret seiner gnade / vnd weichet nicht / Auff das jr nicht zu grund gehet.</verse>
        <verse osisID='Sir.2.10'>SEhet an die Exempel der alten / vnd mercket sie /</verse>
        <verse osisID='Sir.2.11'>Wer ist jemals zu schanden worden / er auff jn gehoffet hat?</verse>
        <verse osisID='Sir.2.12'>Wer ist jemals verlassen / der in der furcht Gottes blieben ist? Oder wer ist jemals von jm verschmehet / der jn angeruffen hat?</verse>
        <verse osisID='Sir.2.13'>Denn der HERR ist gnedig vnd barmhertzig / vnd vergibtEr sihet nicht an / wie böse vnd vnwirdig wir sind. sünde / vnd hilfft in der Not.</verse>
        <verse osisID='Sir.2.14'>WEh denen / so an Gott verzagen / vnd nicht fest halten / Vnd dem Gottlosen / der hin vnd wider wancket.</verse>
        <verse osisID='Sir.2.15'>Weh den verzagten / Denn sie gleuben nicht / Darumb werden sie auch nicht beschirmet.</verse>
        <verse osisID='Sir.2.16'>Weh denen / So nicht beharren /</verse>
        <verse osisID='Sir.2.17'>Wie wil es jnen gehen / wenn sie der HERR heimsuchen wird?</verse>
        <verse osisID='Sir.2.18'>DJe den HERRN fürchten / gleuben seinem Wort / Vnd die jn lieb haben / halten seine Gebot.</verse>
        <verse osisID='Sir.2.19'>Die den HERRN fürchten / thun was jm wolgefelt /</verse>
        <verse osisID='Sir.2.20'>Vnd die jn lieb haben / halten das Gesetz recht.</verse>
        <verse osisID='Sir.2.21'>Die den HERRN fürchten / schicken jr hertz / vnd demütigen sich für jm / vnd sprechen /</verse>
        <verse osisID='Sir.2.22'>Wir wöllen lieber in die Hende des HERRN fallen / weder in die hende der Menschen /</verse>
        <verse osisID='Sir.2.23'>Denn sein Barmhertzigkeit ist ja so gros / als er selber ist. 2. Reg. 24.</verse>
      </chapter>
      <chapter osisID='Sir.3'>
        <verse osisID='Sir.3.1'>LJeben Kinder / gehorchet mir ewrem Vater /</verse>
        <verse osisID='Sir.3.2'>vnd lebet also / auff das euch wolgeheAuslegung des 4. Gebots. .</verse>
        <verse osisID='Sir.3.3'>DEnn der HERR wil den Vater von den Kindern geehret haben / Vnd was eine Mutter die kinder heisset / wil er gehalten haben. Exo. 20; Matt. 15; Ephe. 6; Jnfr. 7.</verse>
        <verse osisID='Sir.3.4'>WEr seinen Vater ehret / des Sünde wird Gott nicht straffen /</verse>
        <verse osisID='Sir.3.5'>Vnd wer seine Mutter ehret / der samlet einen guten schatz.</verse>
        <verse osisID='Sir.3.6'>Wer seinen Vater ehret / der wird auch freude an seinen Kindern haben / Vnd wenn er betet / so wird er erhöret.</verse>
        <verse osisID='Sir.3.7'>Wer seinen Vater ehret / der wird deste lenger leben / Vnd wer vmb des HERRN willen gehorsam ist / an dem hat die Mutter einen trost.</verse>
        <verse osisID='Sir.3.8'>Wer den HERRN fürchtet / der ehret auch den Vater / vnd dienet seinen Eltern / vnd helt sie fur seine Herrn.</verse>
        <verse osisID='Sir.3.9'>EHre Vater vnd Mutter / mit that / mit worten vnd gedult /</verse>
        <verse osisID='Sir.3.10'>auff das jr Segen vber dich kome.</verse>
        <verse osisID='Sir.3.11'>Denn des Vaters segen bawet den Kindern heuser / Aber der Mutter fluch reisset sie nider.</verse>
        <verse osisID='Sir.3.12'>Spotte deines Vaters gebrechen nicht / Denn es ist dir keine ehre.</verse>
        <verse osisID='Sir.3.13'>Denn den Vater ehren / ist dein eigen Ehre / Vnd dein Mutter verachten / ist deine eigen schande.</verse>
        <verse osisID='Sir.3.14'>LJebes Kind / pflege deines Vaters im alter / vnd betrübe jn ja nicht / so lange er lebet /</verse>
        <verse osisID='Sir.3.15'>Vnd halt jm zu gute / ob er Kindisch würde / vnd veracht jn ja nicht / darumb das du geschickter bist /</verse>
        <verse osisID='Sir.3.16'>Denn der wolthat dem Vater erzeigt / wird nimer mehr vergessen werden. Vnd wird dir guts geschehen / ob du auch wol ein Sünder bist /</verse>
        <verse osisID='Sir.3.17'>Vnd dein wird gedacht werden in der not / Vnd deine Sünde werden vergehen / wie das eiss von der Sonne.</verse>
        <verse osisID='Sir.3.18'>Wer seinen Vater verlesst / Der wird geschendet / Vnd wer seine Mutter betrübet / der ist verflucht vom HERRN.</verse>
        <verse osisID='Sir.3.19'>LJebes Kind / Bleib gern im nidrigen Stande / das ist besser / denn alles da die Welt nach trachtet.</verse>
        <verse osisID='Sir.3.20'>Je höher du bist / je mehr dich demütigeFleuch / wo du kanst / hoch zu werden / wie die Welt thut. / so wird dir der HERR hold sein /</verse>
        <verse osisID='Sir.3.21'>Denn der HERR ist der allerhöhest / vnd thut doch grosse ding durch die Demütigen.</verse>
        <verse osisID='Sir.3.22'>STehe nicht nach hoherm Stande / vnd dencke nicht vber dein vermögen /</verse>
        <verse osisID='Sir.3.23'>Sondern was Gott dir befolhen hat / des nim dich stets an. Denn es fromet dir nichts / das du gaffest nach dem / das dir nicht befolhen ist</verse>
        <verse osisID='Sir.3.24'>Vnd was deines Ampts nicht ist / da las deinen furwitz /</verse>
        <verse osisID='Sir.3.25'>Denn dir ist vor mehr befolhen / weder du kanst ausrichten.</verse>
        <verse osisID='Sir.3.26'>Solcher dünckel hat viel mehr betrogen / vnd jre vermessenheit hat sie gestürtzt.</verse>
        <verse osisID='Sir.3.27'>Denn wer sich gern in Fahr gibt / der verdirbt drinne /</verse>
        <verse osisID='Sir.3.28'>Vnd einem vermessenDie sich eindringen / da sie vngeschickt oder vnberuffen sind / Da mus zu letzt nichts guts aus werden. Menschen / gehets endlich vbel aus.</verse>
        <verse osisID='Sir.3.29'>Ein vermessen Mensch macht jm selbs viel vnglücks / vnd richtet einen jamer nach dem andern an.</verse>
        <verse osisID='Sir.3.30'>Denn Hohmut thut nimer gut / vnd kan nichts denn arges draus erwachsen. Jnfr. 7.</verse>
        <verse osisID='Sir.3.31'>EJn vernünfftig Mensch lernet Gottes wort gern /</verse>
        <verse osisID='Sir.3.32'>Vnd wer die Weisheit lieb hat / der höret gerne zu.</verse>
        <verse osisID='Sir.3.33'>WJe das Wasser ein brennend fewr lesscht / Also tilget das Almosen die Sünde /</verse>
        <verse osisID='Sir.3.34'>Vnd der oberst Vergelter / wirds hernachmals gedencken / vnd wird jn im vnfal erhalten. Deut. 4.</verse>
      </chapter>
      <chapter osisID='Sir.4'>
        <verse osisID='Sir.4.1'>LJebes Kind / Las den Armen nicht not leiden / Vnd sey nicht hart gegen dem Dürfftigen.</verse>
        <verse osisID='Sir.4.2'>Verachte den Hungerigen nicht / vnd betrübe den Dürfftigen nicht in seiner armut.</verse>
        <verse osisID='Sir.4.3'>Einem betrübten Hertzen mache nicht mehr leides / Vnd verzeug die gabe dem Dürfftigen nicht.</verse>
        <verse osisID='Sir.4.4'>Die bitte des Elenden schlahe nicht ab / Vnd wende dein angesichte nicht von dem Armen.</verse>
        <verse osisID='Sir.4.5'>Wende deine augen nicht von dem Dürfftigen / Auff das er nicht vber dich klage /</verse>
        <verse osisID='Sir.4.6'>Denn der jn gemacht hat / erhöret sein Gebet / wenn er mit trawrigem hertzen vber dich klaget. Tobie 4.</verse>
        <verse osisID='Sir.4.7'>SEy nicht zenckisch fur Gericht / vnd halte den Richter in ehren.</verse>
        <verse osisID='Sir.4.8'>Höre den Armen gerne / vnd antworte jm freundlich vnd sanfft.</verse>
        <verse osisID='Sir.4.9'>Errette den / dem gewalt geschicht / von dem / der jm vnrecht thut / Vnd sey vnerschrocken / wenn du vrteilen solt.</verse>
        <verse osisID='Sir.4.10'>Halt dich gegen die Waisen wie ein Vater / vnd gegen jre Mutter wie ein Hausherr /</verse>
        <verse osisID='Sir.4.11'>So wirstu sein / wie ein Son des allerhöhesten / vnd er wird dich lieber haben / denn dich deine Mutter hat.</verse>
        <verse osisID='Sir.4.12'>Dje weisheit erhöhet jre kinder / vnd nimpt die auff / die sie suchen.</verse>
        <verse osisID='Sir.4.13'>Wer sie lieb hat / der hat das Leben lieb / Vnd wer sie vleissig suchet / wird grosse Freude haben.</verse>
        <verse osisID='Sir.4.14'>Wer fest an jr helt / der wird grosse Ehre erlangen / Vnd was er furnimpt / da wird der HERR glücke zu geben.</verse>
        <verse osisID='Sir.4.15'>Wer Gottes wort ehret / der thut den rechten Gottesdienst / Vnd wer es lieb hat / den hat der HERR auch lieb.</verse>
        <verse osisID='Sir.4.16'>Wer der Weisheit gehorchet / der kan ander Leute leren / Vnd wer sich zu jr helt / der wird sicher wonen.</verse>
        <verse osisID='Sir.4.17'>Wer on falsch ist / der wird sie erlangen / Vnd seine Nachkomen werden gedeien.</verse>
        <verse osisID='Sir.4.18'>Vnd ob sie zum ersten sich anders gegen jm stellet /</verse>
        <verse osisID='Sir.4.19'>vnd macht jm angst vnd bange / vnd prüfet jn mit jrer Ruten / vnd versucht jn mit jrer Züchtigung / bis sie befindet / das er on falsch sey /</verse>
        <verse osisID='Sir.4.20'>So wird sie denn wider zu jm komen auff dem rechten wege / vnd jn erfrewen /</verse>
        <verse osisID='Sir.4.21'>vnd wird jm offenbaren jr geheimnis.</verse>
        <verse osisID='Sir.4.22'>Wo er aber falsch befunden wird / wird sie jn verlassen das er verderben mus.</verse>
        <verse osisID='Sir.4.23'>LJebes Kind / Brauch der zeit / vnd hüte dich fur vnrechter Sache /</verse>
        <verse osisID='Sir.4.24'>Vnd scheme dich nicht fur deine Seele das Recht zu bekennenMan sol dem Gerechten beystehen vnd kein fahr da fur schewen. .</verse>
        <verse osisID='Sir.4.25'>Denn man kan sich so schemen / das man sünde dran thut / Vnd kan sich auch also schemen / das man gnade vnd ehre dauon hat.</verse>
        <verse osisID='Sir.4.26'>Las dich keine Person bewegen dir zum schaden / noch erschrecken dir zum verderben /</verse>
        <verse osisID='Sir.4.27'>Sondern bekenne das Recht frey /</verse>
        <verse osisID='Sir.4.28'>wenn man den Leuten helffen sol /</verse>
        <verse osisID='Sir.4.29'>Denn durch bekentnis wird die Warheit vnd das Recht offenbar.</verse>
        <verse osisID='Sir.4.30'>REde nicht wider die WarheitDas thun die nicht / so in jrem jrthum oder vnrecht vberwunden vmb schande willen nicht weichen wöllen / Sondern narren jmer fort / vnd dienet jmer ein Narr dem andern.  / sondern las den hohn vber dich gehen / wo du in der sachen gefeilet hast /</verse>
        <verse osisID='Sir.4.31'>Scheme dich nicht zubekennen / wo du gefeilet hast / vnd strebe nicht wider den strom.</verse>
        <verse osisID='Sir.4.32'>DJene einem Narren in seiner Sache nicht / vnd sihe seine gewalt nicht an /</verse>
        <verse osisID='Sir.4.33'>Sondern verteidige die Warheit bis in tod / So wird Gott der HERR fur dich streiten.</verse>
        <verse osisID='Sir.4.34'>SEy nicht wie die / so sich mit hohen worten erbietenZum ersten wöllen sie dem Recht beystehen / mit leib etc. Aber hernach sinds gute wort etc.  / Vnd thun doch gar nichts dazu.</verse>
        <verse osisID='Sir.4.35'>SEy nicht ein Lew in deinem Hause / Vnd nicht ein Wüterich gegen dein Gesinde.</verse>
        <verse osisID='Sir.4.36'>DEine Hand sol nicht auffgethan sein / jmer zu nemen / Vnd zugeschlossen nimer zu gebenDas sind die kargen Hausherrn / die jr Gesinde vbertreiben / vnd wenig essen vnd Lohn geben. .</verse>
      </chapter>
      <chapter osisID='Sir.5'>
        <verse osisID='Sir.5.1'>VErlas dich nicht auff deinen Reichthum / vnd dencke nicht / Jch habe gnug fur mich.</verse>
        <verse osisID='Sir.5.2'>Folge deinem mutwillen nicht / ob du es gleich vermagst / vnd thu nicht was dich gelüstet /</verse>
        <verse osisID='Sir.5.3'>Vnd dencke nicht / Wer wil mirs weren? Denn der HERR der öberst Recher wirds rechen.</verse>
        <verse osisID='Sir.5.4'>DEncke nicht / Jch habe wol mehr gesündiget / vnd ist mir nichts böses widerfaren. Denn der HERR ist wol gedültig / Aber er wird dich nicht vngestrafft lassen.</verse>
        <verse osisID='Sir.5.5'>Vnd sey nicht so sicher / ob deine sünde noch nicht gestrafft ist / das du darumb für vnd für sündigen woltest.</verse>
        <verse osisID='Sir.5.6'>Dencke auch nicht / Gott ist seer barmhertzig / Er wird mich nicht straffen / ich sündige wie viel ich wil.</verse>
        <verse osisID='Sir.5.7'>Er kan balde also Zornig werden / als Gnedig er ist / Vnd sein zorn vber die Gottlosen / hat kein auffhören.</verse>
        <verse osisID='Sir.5.8'>DArumb verzeuch nicht / dich zum HERRN zubekeren / Vnd schieb es nicht von einem tage auff den andern.</verse>
        <verse osisID='Sir.5.9'>Denn sein zorn kompt plötzlich / vnd wirds rechen / vnd dich verderben.</verse>
        <verse osisID='Sir.5.10'>AVff vnrecht Gut verlas dich nicht / Denn es hilfft dich nicht wenn die Anfechtungen komen werden.</verse>
        <verse osisID='Sir.5.11'>LAS dich nicht einen jglichen Wind füren / vnd folge nicht einem jglichen wege / wie die vnbestendigen Hertzen thun /</verse>
        <verse osisID='Sir.5.12'>Sondern sey bestendig in deinem wort / vnd bleibe bey einerley rede.</verse>
        <verse osisID='Sir.5.13'>Sey bereit zu hören / vnd antworte was recht ist / vnd vbereile dich nicht.</verse>
        <verse osisID='Sir.5.14'>Verstehestu die Sache / so vnterrichte deinen Nehest / Wo nicht / so halt dein maul zu.</verse>
        <verse osisID='Sir.5.15'>Denn reden bringet ehre / Vnd reden bringet auch schande / Vnd den Menschen fellet seine eigen Zunge.</verse>
        <verse osisID='Sir.5.16'>SEy nicht ein Ohrenbleser / vnd verleumbde nicht mit deiner Zungen.</verse>
        <verse osisID='Sir.5.17'>Ein Dieb ist ein schendlich ding / Aber ein Verleumbder / ist viel schendlicher /</verse>
        <verse osisID='Sir.5.18'>Achts nicht geringe / es sey klein oder gros /</verse>
      </chapter>
      <chapter osisID='Sir.6'>
        <verse osisID='Sir.6.1'>Las dich nicht bewegen / das du deinem Freund gram werdest / Denn solcher Verleumbder wird endlich zu schanden.</verse>
        <verse osisID='Sir.6.2'>LAS dich nicht zu klug düncken / jederman zu taddeln /</verse>
        <verse osisID='Sir.6.3'>Das deine Bletter nicht verwelcken / vnd deine Früchte verderben / vnd auch der mal einst werdest / wie ein dürrer BawmDas sind die Splitterrichter die jres Balcken vergessen. .</verse>
        <verse osisID='Sir.6.4'>Denn ein solcher gifftiger Mensch / schadet jm selber / vnd wird seinen Feinden ein spot.</verse>
        <verse osisID='Sir.6.5'>Widerumb / Wer alles zum besten auslegtDer ist weise vnd wolgelert / der alle ding zum besten kert. Freund in der not / Gehen xxv. auff ein lot. Sols aber ein harter stand sein / So gehet jr 50. auff ein quintlein.  / der machet jm viel Freunde / Vnd wer das beste zur Sache redet / von dem redet man widerumb das beste.</verse>
        <verse osisID='Sir.6.6'>HAlts mit jederman freundlich / Vertrawe aber vnter tausent kaum einem.</verse>
        <verse osisID='Sir.6.7'>Vertrawe keinem Freunde / du habest jn denn erkand in der not.</verse>
        <verse osisID='Sir.6.8'>Denn es sind viel Freunde / weil sie es geniessen können / Aber in der not halten sie nicht.</verse>
        <verse osisID='Sir.6.9'>Vnd ist mancher Freund / der wird balde Feind / vnd wüsste er einen Mord auff dich / er sagts nach.</verse>
        <verse osisID='Sir.6.10'>Es sind auch etliche Tischfreunde / vnd halten nicht in der not.</verse>
        <verse osisID='Sir.6.11'>Weil dirs wolgehet / so ist er dein Geselle / vnd lebet in deinem Hause / als were er auch Hausherr /</verse>
        <verse osisID='Sir.6.12'>Gehet dirs aber vbel / So stehet er wider dich / vnd lesst sich nirgend finden.</verse>
        <verse osisID='Sir.6.13'>THu dich von deinen Feinden / vnd hüte dich gleichwol auch fur Freunden.</verse>
        <verse osisID='Sir.6.14'>Ein trewer Freund ist ein starcker Schutz / Wer den hat / der hat einen grossen Schatz.</verse>
        <verse osisID='Sir.6.15'>Ein trewer Freund / ist mit keinem geld noch gut zubezalen.</verse>
        <verse osisID='Sir.6.16'>Ein trewer Freund / ist ein trost des lebens / wer Gott fürchtet / der krigt solchen Freund.</verse>
        <verse osisID='Sir.6.17'>Denn wer Gott fürchtet / dem wirds gelingen mit Freunden / Vnd wie er ist / also wird sein Freund auch sein.</verse>
        <verse osisID='Sir.6.18'>Ljebes kind / las dich die weisheit ziehen von Jugent auff / So wird ein weiser Man aus dir.</verse>
        <verse osisID='Sir.6.19'>Stelle dich zu jr / wie einer der da ackert vnd seet / vnd erwarte jre gute Früchte.</verse>
        <verse osisID='Sir.6.20'>Du must ein kleine zeit vmb jrer willen mühe vnd erbeit haben / Aber gar balde wirstu jrer Früchte geniessen.</verse>
        <verse osisID='Sir.6.21'>Bitter ist sie den vngebrochen Menschen / vnd ein Ruchloser bleibet nicht an jr.</verse>
        <verse osisID='Sir.6.22'>Denn sie ist jm ein harter Prüfestein / vnd er wirfft sie balde von sich.</verse>
        <verse osisID='Sir.6.23'>Sie rhümen wol viel von der Weisheit / Aber wissen wenig drumb.</verse>
        <verse osisID='Sir.6.24'>LJebes kind / Gehorche meiner Lere / vnd verachte nicht meinen Rat.</verse>
        <verse osisID='Sir.6.25'>Ergibe deine Füsse in jre fessel / vnd deinen Hals in jre halseisen.</verse>
        <verse osisID='Sir.6.26'>Bücke deine Schultern vnd trage sie / vnd sperre dich wider jre bande nicht.</verse>
        <verse osisID='Sir.6.27'>Halte dich zu jr von gantzem hertzen / vnd bleibe mit allen krefften auff jrem wege.</verse>
        <verse osisID='Sir.6.28'>Forsche jr nach / vnd suche sie / So wirstu sie finden. Vnd wenn du sie erkriegest / so las sie nicht von dir</verse>
        <verse osisID='Sir.6.29'>Denn endlich wirstu trost an jr haben / vnd wird dir dein leid in freude gekeret werden.</verse>
        <verse osisID='Sir.6.30'>Vnd jre Fessel werden dir ein starcker Schirm / vnd jr Halseisen ein herrlich Kleid werden.</verse>
        <verse osisID='Sir.6.31'>Sie hat eine güldene Krone / mit einer Purpurhauben /</verse>
        <verse osisID='Sir.6.32'>dasselbige Kleid wirstu anzihen / vnd die selbige schöne Krone wirstu auffsetzen.</verse>
        <verse osisID='Sir.6.33'>LJebes Kind / Wiltu folgen / so wirstu weise / Vnd nimpstu es zu hertzen / so wirstu klug.</verse>
        <verse osisID='Sir.6.34'>Wirstu gern gehorchen / so wirstu sie kriegen / Vnd wirstu deine ohren neigen / so wirstu weise werden.</verse>
        <verse osisID='Sir.6.35'>Sey gern bey den Alten / vnd wo ein weiser Man ist / zu dem halte dich. HOre gern Gottes wort / vnd mercke die gute Sprüche der weisheit.</verse>
        <verse osisID='Sir.6.36'>Wo du einen vernünfftigen Man sihest / zu dem kom mit vleis / vnd gehe stets aus vnd ein bey jm.</verse>
        <verse osisID='Sir.6.37'>Betrachte jmerdar Gottes gebot / vnd gedencke stets an sein Wort / Der wird dein hertz volkomen machen / vnd dir geben Weisheit / wie du begerest.</verse>
      </chapter>
      <chapter osisID='Sir.7'>
        <verse osisID='Sir.7.1'>THu nicht böses / So widerferet dir nicht böses /</verse>
        <verse osisID='Sir.7.2'>Halt dich vom vnrechten / So trifft dich nicht vnglück.</verse>
        <verse osisID='Sir.7.3'>See nicht auff den Acker der vngerechtigkeit / So wirstu sie nicht erndten siebenfeltig.</verse>
        <verse osisID='Sir.7.4'>DRinge dich nicht in Empter fur Gott / vnd ringe nicht nach gewalt beim Könige.</verse>
        <verse osisID='Sir.7.5'>Las dichs nicht düncken fur Gott / du seiest tüchtig gnug dazu / vnd las dich nicht düncken beim Könige / du seiest weise gnug dazu.</verse>
        <verse osisID='Sir.7.6'>Las dich nicht verlangen Richter zu sein / Denn durch dein vermügen / wirstu nicht alles vnrecht zu recht bringen / Du möchtest dich entsetzen fur einem Gewaltigen / vnd das Recht mit schanden fallen lassen.</verse>
        <verse osisID='Sir.7.7'>RJcht nicht AuffruhrWer gern empor were / der henget Leute an sich vnd machet auffrhur / wil alle sache bessern / vnd alles vnrecht zu recht bringen / Vnd meinet / Gott solle sein gebet vnd gute meinungen ansehen. an in der Stad / vnd henge dich nicht an den Pöbel /</verse>
        <verse osisID='Sir.7.8'>Auff das du nicht tragen müssest zweifeltige schuld / Denn es wird keine vngestrafft bleiben.</verse>
        <verse osisID='Sir.7.9'>Dencke auch nicht / Gott wird dafur / mein gros Opffer ansehen / vnd wenn ich dafur dem allerhöhesten Gott opffere / so wird ers annemen.</verse>
        <verse osisID='Sir.7.10'>WEnn du betest / so zweiuel nicht /</verse>
        <verse osisID='Sir.7.11'>Vnd sey nicht lass / Almosen zu geben.</verse>
        <verse osisID='Sir.7.12'>SPotte des Betrübten nicht / Denn es ist einer / der kan beide nidrigen vnd erhöhen.</verse>
        <verse osisID='Sir.7.13'>STiffte nicht Lügen wider deinen Bruder / noch wider deinen Freund /</verse>
        <verse osisID='Sir.7.14'>Gewehne dich nicht an die lügen / Denn das ist eine schedliche gewonheit.</verse>
        <verse osisID='Sir.7.15'>SEy nicht Wesschafftig bey den Alten / Vnd wenn du betest / so mache nicht viel wort. Matt. 6.</verse>
        <verse osisID='Sir.7.16'>OB dirs sawr wird mit deiner Narung vnd Ackerwerck / das las dich nicht verdriessen / Denn Gott hats so geschaffenVirg. Faelices agricolas, bona si sua norint, Sed non sunt digni nosse.. Gen. 3.</verse>
        <verse osisID='Sir.7.17'>VErlas dich nicht drauff / das der Hauffe gros ist / mit denen du vbel thust /</verse>
        <verse osisID='Sir.7.18'>Sondern gedencke / das dir die straffe nicht ferne ist.</verse>
        <verse osisID='Sir.7.19'>Darumb demütige dich von hertzen / Denn Fewr vnd Würme ist rache vber die Gottlosen.</verse>
        <verse osisID='Sir.7.20'>VBergib deinen Freund vmb keines Guts willen / Noch deinen trewen Bruder vmb des besten Golds willen.</verse>
        <verse osisID='Sir.7.21'>SCheide dich nicht von einer vernünfftigen vnd fromen Frawen / Denn sie ist edler weder kein Gold.</verse>
        <verse osisID='Sir.7.22'>EJnen trewen Knecht vnd vleissigen Erbeiter / halt nicht vbel /</verse>
        <verse osisID='Sir.7.23'>Einen fromen Knecht habe lieb / Vnd hindere jn nicht / wo er frey werden kan. Jnfr. 33.</verse>
        <verse osisID='Sir.7.24'>HAstu Viehe / so warte sein / Vnd treget dirs nutz / so behalt sie.</verse>
        <verse osisID='Sir.7.25'>HAstu Kinder / so zeuch sie / Vnd beuge jren Hals von jugent auff.</verse>
        <verse osisID='Sir.7.26'>HAstu Töchter / so beware jren Leib / Vnd verwehne sie nicht.</verse>
        <verse osisID='Sir.7.27'>BErate deine Tochter / so hastu ein gros werck gethan / Vnd gib sie einem vernünfftig Man.</verse>
        <verse osisID='Sir.7.28'>HAstu ein Weib / das dir liebet / So las dich nicht von jr wenden / sie zuuerstossen / Vnd vertraw der FeindseligenDas ist auff Jüdisch geredt / da ein Eheweib das ander ausbeis. Aber bey vns / heissts so viel / als gleube nicht / was dir furgeblewet wird / wider dein Weib von bösen meulern / die dir heucheln / vnd jr gram sind.nicht.</verse>
        <verse osisID='Sir.7.29'>EHre deinen Vater von gantzem hertzen / vnd vergiss nicht / wie sawr du deiner Mutter worden bist /</verse>
        <verse osisID='Sir.7.30'>Vnd dencke / das du von jnen geborn bist / Vnd was kanstu jnen dafur thun / das sie an dir gethan haben? Sup. 3.</verse>
        <verse osisID='Sir.7.31'>FVRchte den HERRN von gantzem hertzen / Vnd halt seine Priester in allen ehren. LJebe den der dich gemacht hat von allen krefften / Vnd seine Diener verlas nicht. Summa.</verse>
        <verse osisID='Sir.7.32'>FVrchte den HERRN / vnd ehre den Priester /</verse>
        <verse osisID='Sir.7.33'>Vnd gib jnen jr Teil / wie dir geboten ist /</verse>
        <verse osisID='Sir.7.34'>von den Erstlingen vnd Schuldopffern</verse>
        <verse osisID='Sir.7.35'>vnd Hebopffern / vnd was mehr geheiliget wird zum Opffer / vnd allerley heilige Erstlinge.</verse>
        <verse osisID='Sir.7.36'>REiche dem Armen deine hand / Auff das du reichlich gesegnet werdest /</verse>
        <verse osisID='Sir.7.37'>Vnd deine wolthat dich angeneme mache / fur allen lebendigen Menschen / Ja beweise auch an den TodtenSie zuuerhüllen vnd ehrlich zu begraben / vmb Gottes vnd der Aufferstehung willen. deine wolthat.</verse>
        <verse osisID='Sir.7.38'>LAs die Weinenden nicht on trost / Sondern trawre mit den Trawrigen. Rom. 12.</verse>
        <verse osisID='Sir.7.39'>BEschwere dich nicht die Krancken zu besuchen / Denn vmb des willen wirstu geliebet werden.</verse>
        <verse osisID='Sir.7.40'>WAs du thust / so bedencke das ende / So wirstu immer mehr vbels thun.</verse>
      </chapter>
      <chapter osisID='Sir.8'>
        <verse osisID='Sir.8.1'>ZAncke nicht mit einem Gewaltigen / Das du jm nicht in die hende fallest.</verse>
        <verse osisID='Sir.8.2'>Zancke nicht mit einem Reichen / das er dich nicht vberwege /</verse>
        <verse osisID='Sir.8.3'>Denn viel lassen sich mit Gelde stechen / vnd beweget auch wol der Könige hertz.</verse>
        <verse osisID='Sir.8.4'>Zancke nicht mit einem Schwetzer / das du nicht holtz zutragest zu seinem fewr.</verse>
        <verse osisID='Sir.8.5'>Schertze nicht mit einem groben Menschen / das er dein Geschlechte nicht schmehe.</verse>
        <verse osisID='Sir.8.6'>RVcke dem nicht auff seine Sünde / der sich bessert / Vnd gedencke das wir alle noch schuld auff vns haben.</verse>
        <verse osisID='Sir.8.7'>VErachte das Alter nicht / Denn wir gedencken auch Alt zu werden.</verse>
        <verse osisID='Sir.8.8'>FRewe dich nicht das dein Feind stirbt / Gedencke das wir alle sterben müssen.</verse>
        <verse osisID='Sir.8.9'>VEracht nicht / was die Weisen reden / sondern richte dich nach jren Sprüchen.</verse>
        <verse osisID='Sir.8.10'>Denn von jnen kanstu etwas lernen / vnd wie du dich halten solt gegen grossen Leuten.</verse>
        <verse osisID='Sir.8.11'>LAs dich nicht klüger düncken denn die Alten / denn sie habens auch von jren Vetern gelernet /</verse>
        <verse osisID='Sir.8.12'>Denn von jnen kanstu lernen / wie du solt antworten / wo es not ist.</verse>
        <verse osisID='Sir.8.13'>BLase dem Gottlosen nicht sein FewrReitze jn nicht on versache zu lestern. auff / das du nicht auch mit verbrennest.</verse>
        <verse osisID='Sir.8.14'>Lege dich nicht an einen Lesterer / das er dir dein wort nicht verkere.</verse>
        <verse osisID='Sir.8.15'>LEihe nicht einem Gewaltigern denn du bist / Leihestu aber / So achts als verlorn.</verse>
        <verse osisID='Sir.8.16'>WErde nicht Bürge vber dein vermögen / Thustus aber / So dencke vnd bezale.</verse>
        <verse osisID='Sir.8.17'>REchte nicht mit dem Richter / Denn man spricht das Vrteil wie er wil.</verse>
        <verse osisID='Sir.8.18'>WAndere nicht mit einem Tolkünen / das er dich nicht in vnglück bringe / Denn er richt an was er wil / so mustu denn vmb seiner torheit willen schaden leiden.</verse>
        <verse osisID='Sir.8.19'>HAddere nicht mit einem Zornigen / vnd gehe nicht allein mit jm vber feld / Denn er achtet blut vergiessen wie nichts / Wenn du denn keine hülffe hast / so erwürget er dich.</verse>
        <verse osisID='Sir.8.20'>MJt NarrenLose Leute die nichte achten. halt keinen Rat / Denn es gehet jnen nicht zu hertzen.</verse>
        <verse osisID='Sir.8.21'>FVr einem Frembden thu nicht / das dich heel hat / Denn du weissest nicht / was draus komen möcht.</verse>
        <verse osisID='Sir.8.22'>Offenbar dein Hertz nicht jederman / Er möcht dir vbel dancken.</verse>
      </chapter>
      <chapter osisID='Sir.9'>
        <verse osisID='Sir.9.1'>EJuer nicht vber dein fromes Weib / Denn solch hart auffsehen / bringt nichts guts.</verse>
        <verse osisID='Sir.9.2'>Las deinem Weibe nicht gewalt vber dich / Das sie nicht dein Herr werde.</verse>
        <verse osisID='Sir.9.3'>FLeuch die Bulerin / das du nicht in jre stricke fallest.</verse>
        <verse osisID='Sir.9.4'>Gewene dich nicht zu der Singerin / das sie dich nicht fahe mit jrem reitzen.</verse>
        <verse osisID='Sir.9.5'>Sihe nicht nach den Megden / das du nicht entzündet werdest gegen sie.</verse>
        <verse osisID='Sir.9.6'>Henge dich nicht an die Huren / das du nicht vmb das deine komest.</verse>
        <verse osisID='Sir.9.7'>GAffe nicht in der Stad hin vnd wider / vnd lauffe nicht durch alle winckel.</verse>
        <verse osisID='Sir.9.8'>Wende dein angesicht von schönen Frawen / vnd sihe nicht nach der gestalt anderer Weiber.</verse>
        <verse osisID='Sir.9.9'>Denn schöne Weiber haben manchen bethöret /</verse>
        <verse osisID='Sir.9.10'>vnd böse lust entbrennet dauon / wie ein fewr.</verse>
        <verse osisID='Sir.9.11'>Sitze nicht bey eins andern Weib /</verse>
        <verse osisID='Sir.9.12'>vnd hertze dich nicht mit jr /</verse>
        <verse osisID='Sir.9.13'>vnd prasse nicht mit jr / das dein hertze nicht an sie gerate / vnd deine sinne nicht bethöret werden.</verse>
        <verse osisID='Sir.9.14'>VBergib einen alten Freund nicht / denn du weissest nicht / ob du so viel am newen kriegest.</verse>
        <verse osisID='Sir.9.15'>Ein newer Freund / ist ein newer wein / Las jn alt werden / so wird er dir wol schmecken.</verse>
        <verse osisID='Sir.9.16'>LAs dich auch nicht bewegenHeuchel vnd henge dich nicht an jn. den Gottlosen in seinen grossen Ehren / Denn du weissest nicht wie es ein ende nemen wird.</verse>
        <verse osisID='Sir.9.17'>Las dir nicht gefallen der Gottlosen furnemen / Denn sie werden nimer mehr From bis in die Helle hinein.</verse>
        <verse osisID='Sir.9.18'>HAlt dich von denen / so gewalt haben zu tödten / So darffestu dich nicht besorgen / das er dich tödte.</verse>
        <verse osisID='Sir.9.19'>Mustu aber vmb jn sein / so vergreiff dich nicht / das er dir nicht das Leben neme / da du dichs am wenigsten versihest /</verse>
        <verse osisID='Sir.9.20'>Vnd wisse / das du vnter den stricken wandelst / vnd gehest auff eitel hohen SpitzenAls auff hohen Thürnen / da es fehrlich ist / vnd der Schwindel kompt. .</verse>
        <verse osisID='Sir.9.21'>ERlern mit allem vleis deinen Nehesten / vnd wo du Rat bedarffst so suchs bey weisen Leuten /</verse>
        <verse osisID='Sir.9.22'>vnd besprich dich mit den Verstendigen / Vnd richte alle deine Sache nach Gottes wort.</verse>
        <verse osisID='Sir.9.23'>GEselleDas ist / halt collation / jss vnd trinck etc. dich zu fromen Leuten / Vnd sey frölich / Doch mit Gottes furcht.</verse>
        <verse osisID='Sir.9.24'>DAs werck lobet den Meister / vnd einen weisen Fürsten seine Hendel.</verse>
        <verse osisID='Sir.9.25'>Es ist ein fehrlich ding mit einem Regiment / vmb einen Schwetzer / Vnd ein jecherDer vol ratens / klügels vnd schreiens ist / vnd alles gewesch sein mus sein. Wesscher wird zu schanden.</verse>
      </chapter>
      <chapter osisID='Sir.10'>
        <verse osisID='Sir.10.1'>EJn weiser Regent ist strenge / vnd wo ein verstendige Oberkeit ist / da gehet es ordenlich zu.</verse>
        <verse osisID='Sir.10.2'>Wie der Regent ist / so sind auch seine Amptleute. Wie der Rat ist / so sind auch die Bürger.</verse>
        <verse osisID='Sir.10.3'>Ein wüster König / verderbet Land vnd Leute / Wenn aber die Gewaltigen klug sind / so gedeiet die Stad.</verse>
        <verse osisID='Sir.10.4'>DAs Regiment auff Erden / stehet in Gottes handen / der selbige gibt jr zu zeiten einen tüchtigen Regenten.</verse>
        <verse osisID='Sir.10.5'>Es stehet in Gottes handen / das einem Regenten gerate / der selbe gibt jm einen löblichen CantzlerAls den nehesten Rat / Wie Naeman dem Könige zu Syria. 4. Reg. 5 .</verse>
        <verse osisID='Sir.10.6'>REche nicht zu genaw alle missethat / vnd küle dein mütlin nicht / wenn du straffen solt.</verse>
        <verse osisID='Sir.10.7'>Den Hoffertigen ist beide Gott vnd die Welt feind / Denn sie handeln fur allen beiden vnecht.</verse>
        <verse osisID='Sir.10.8'>VMb gewalt / vnrecht vnd Geitzes willen / kompt ein Königreich von einem Volck auffs ander.</verse>
        <verse osisID='Sir.10.9'>WAs erhebet sich die arme Erde vnd Assche?</verse>
        <verse osisID='Sir.10.10'>Jst er doch ein eitel schendlicher Kot / weil er noch lebet.</verse>
        <verse osisID='Sir.10.11'>Vnd wenn der Artzt schon lange dran flickt /</verse>
        <verse osisID='Sir.10.12'>so gehets doch entlich also / Heute König / morgen Tod.</verse>
        <verse osisID='Sir.10.13'>Vnd wenn der Mensch tod ist / so fressen jn die Schlangen vnd Würme.</verse>
        <verse osisID='Sir.10.14'>DA kompt alle Hoffart her / wenn ein Mensch von Gott abfelletDas ist / Gottes wort veracht.  / vnd sein Hertz von seinem Schepffer weichet.</verse>
        <verse osisID='Sir.10.15'>Vnd hoffart treibet zu allen sünden / Vnd wer darin steckt / der richtet viel grewel an.</verse>
        <verse osisID='Sir.10.16'>DArumb hat der HERR allezeit den Hohmut geschendet / vnd endlich gestürtzet.</verse>
        <verse osisID='Sir.10.17'>Gott hat die hoffertigen Fürsten vom Stuel herunter geworffen / vnd Demütige drauff gesetzt.</verse>
        <verse osisID='Sir.10.18'>Gott hat der stoltzen Heiden wurtzel ausgerot / vnd Demütige an jre stet gepflantzet.</verse>
        <verse osisID='Sir.10.19'>Gott hat der Heiden land vmbkeret / vnd zu grund verderbet /</verse>
        <verse osisID='Sir.10.20'>Er hat sie verdorren lassen / vnd verstöret / vnd jren Namen vertilget auff Erden. Luc. 1.</verse>
        <verse osisID='Sir.10.21'>DAs die Leute hoffertig vnd grimmig sind / das ist von Gott nicht geschaffen.</verse>
        <verse osisID='Sir.10.22'>Der Mensch ist nicht böse geschaffen /</verse>
        <verse osisID='Sir.10.23'>Sondern welcher Gott fürchtet der wird mit ehren bestehen. Welcher aber Gottes Gebot vbertrit / Der wird zu schanden.</verse>
        <verse osisID='Sir.10.24'>VNd die so Gott fürchten / halten jren Regenten in ehren / Darumb behütet er sie.</verse>
        <verse osisID='Sir.10.25'>ES sol sich beide der Reiche vnd Arme / der Grosse vnd Kleine keines andern rhümen / denn das sie Gott fürchten.</verse>
        <verse osisID='Sir.10.26'>ES taug gar nichts / Das man einen Armen verstendigen verschmehe / Vnd einen reichen Gottlosen ehre.</verse>
        <verse osisID='Sir.10.27'>FVrsten / Herrn vnd Regenten sind in grossen ehren / Aber so gros sind sie nicht / als der so Gott fürchtet.</verse>
        <verse osisID='Sir.10.28'>EJnem weisen Knecht mus der Herr dienen / Vnd ein vernünfftiger Herr murret nicht drumb.</verse>
        <verse osisID='Sir.10.29'>STehe nicht auff deinem eigen Kopff / in deinem Ampt / Vnd mache dich nicht Stoltz / wenn man dein darff.</verse>
        <verse osisID='Sir.10.30'>ES ist besser / das einer seines Thuns warte / dabey er gedeiet / Denn sich viel vermessen / vnd dabey ein Betler bleibe.</verse>
        <verse osisID='Sir.10.31'>MEin Kind / Jn widerwertigkeit sey getrost / vnd trotze auff dein Ampt /</verse>
        <verse osisID='Sir.10.32'>Denn wer an seinem ampt verzagt / wer wil dem helffen? Vnd wer wil den bey ehren erhalten / der sein Ampt selbs vnehret?</verse>
        <verse osisID='Sir.10.33'>DEr Arme wird geehret vmb seiner Klugheit willen / vnd der Reiche vmb seiner Güter willen.</verse>
        <verse osisID='Sir.10.34'>Jst aber die Klugheit löblich an einem Armen / Wie viel mehr an einem reichen? Vnd was einem Reichen vbel anstehet / das stehet viel mehr dem Armen vbel an.</verse>
      </chapter>
      <chapter osisID='Sir.11'>
        <verse osisID='Sir.11.1'>DJe Weisheit des geringen bringet jn zu ehren / Vnd setzet jn bey die Fürsten. Psal. 113.</verse>
        <verse osisID='Sir.11.2'>DV solt niemand rhümen vmb seines grossen Ansehens willen / Noch jemand verachten / vmb seines geringen Ansehens willen.</verse>
        <verse osisID='Sir.11.3'>Denn die Biene ist ein kleins Vögelin / vnd gibt doch die allersüsseste Frucht.</verse>
        <verse osisID='Sir.11.4'>ERheb dich nicht deiner Kleider / vnd sey nicht stoltz in deinen ehrenWenn du in deiner Maiestet vnd Gewalt prangen must.  / Denn der HERR ist wünderbarlich in seinen wercken / vnd niemand weis / was er thun wil.</verse>
        <verse osisID='Sir.11.5'>Viel Tyrannen haben müssen herunter auff die Erden sitzen / Vnd ist dem die Kron auffgesetzt / auff den man nicht gedacht hette.</verse>
        <verse osisID='Sir.11.6'>Viel grosser Herrn sind zu boden gangen / vnd gewaltige Könige sind andern in die hende komen.</verse>
        <verse osisID='Sir.11.7'>VErdamne niemand / ehe du die Sache zuuor erkennest / Erkenne es zuuor / vnd straffe es denn.</verse>
        <verse osisID='Sir.11.8'>DV solt nicht vrteilen / ehe du die Sache hörest / Vnd las die Leute zuuor ausreden.</verse>
        <verse osisID='Sir.11.9'>MEnge dich nicht in frembde Sache / Vnd sitze nicht bey vnrechtem vrteil.</verse>
        <verse osisID='Sir.11.10'>MEin Kind / Stecke dich nicht in mancherley Hendel / Denn wo du dir mancherley fürnimpst / wirstu nicht viel dran gewinnen. Wenn du gleich fast darnach ringest / So erlangestu es doch nicht / Vnd wenn du gleich hie vnd da flickest / So kompstu doch nicht eraus.</verse>
        <verse osisID='Sir.11.11'>MAncher lessts jm sawr werden / vnd eilet zum Reichthum / Vnd hindert sich nur selber damit.</verse>
        <verse osisID='Sir.11.12'>DAgegen thut mancher gemach / der wol Hülffe bedürffte / ist dazu schwach vnd arm /</verse>
        <verse osisID='Sir.11.13'>Den sihet Gott an mit gnaden / vnd hilfft jm aus dem Elend / vnd bringt jn zu Ehren / das sich sein viel verwundern.</verse>
        <verse osisID='Sir.11.14'>ES kompt alles von Gott / Glück vnd Vnglück / Leben vnd Tod / Armut vnd Reichthum.</verse>
        <verse osisID='Sir.11.15'>DEn fromen gibt Gott güter die da bleiben /</verse>
        <verse osisID='Sir.11.16'>Vnd was er bescheret / das gedeiet jmerdar.</verse>
        <verse osisID='Sir.11.17'>MAncher karget vnd sparet / vnd wird da durch Reich /</verse>
        <verse osisID='Sir.11.18'>vnd dencket / Er habe etwas fur sich bracht.</verse>
        <verse osisID='Sir.11.19'>Vnd spricht / Nu wil ich gut Leben haben / essen vnd trincken von meinen Gütern / Vnd er weis nicht / das sein Stündlin so nahe ist / vnd mus alles andern lassen vnd sterben. Luc. 12.</verse>
        <verse osisID='Sir.11.20'>BLeibe in Gottes wort / vnd vbe dich drinnen / vnd beharre in deinem Beruff / Vnd las dich nicht jrren / wie die Gottlosen nach Gut trachten.</verse>
        <verse osisID='Sir.11.21'>Vertrawe du Gott / vnd bleibe in deinem beruff /</verse>
        <verse osisID='Sir.11.22'>Denn es ist dem HERRN gar leicht / einen Armen Reich zu machen.</verse>
        <verse osisID='Sir.11.23'>GOtt segnet den Fromen jre güter / vnd wenn die zeit kompt / gedeien sie balde.</verse>
        <verse osisID='Sir.11.24'>Sprich nichtEin Armer sol nicht verzagen. Ein Reicher / sol sich nicht vermessen. / Was hilfft michs / vnd was hab ich die weil?</verse>
        <verse osisID='Sir.11.25'>Sprich nicht / Jch habe gnug / wie kan mirs feilen?</verse>
        <verse osisID='Sir.11.26'>WEnn dirs wolgehet / so gedencke / Das dirs wider vbel gehen kan / Vnd wenn dirs vbel gehet / so gedencke / Das dirs wider wol gehen kan /</verse>
        <verse osisID='Sir.11.27'>Denn der HERR kan einem jglichen leichtlich vergelten im Tod / wie ers verdienet hat.</verse>
        <verse osisID='Sir.11.28'>Ein böse stunde machet / das man aller Freude vergisset / Vnd wenn der Mensch stirbet / so wird er innen / wie er gelebt hat.</verse>
        <verse osisID='Sir.11.29'>Darumb soltu niemand rhümen fur seinem ende / Denn was einer fur ein Man gewest sey / das findet sich an seinen Nachkomen.</verse>
        <verse osisID='Sir.11.30'>HErberge nicht einen iglichen in deinem Hause / Denn die Welt ist vol vntrew vnd list.</verse>
        <verse osisID='Sir.11.31'>Ein falsch Hertz ist / wie ein Lockvogel auff dem Kloben / vnd lauret / wie er dich fahen müge.</verse>
        <verse osisID='Sir.11.32'>Denn was er guts sihet / deutet er auffs ergest / vnd das allerbeste schendet er auffs höhest.</verse>
        <verse osisID='Sir.11.33'>Aus einem funcken / wird ein gros Fewr / vnd der Gottlose höret nicht auff / bis er Blut vergiesse.</verse>
        <verse osisID='Sir.11.34'>Hüt dich fur solchen Buben / sie haben nichts guts im sinn / das sie dir nicht ein ewige schande anhengen.</verse>
        <verse osisID='Sir.11.35'>Nimpstu einen Frembden zu dir ein / so wird er dir vnruge machen / vnd dich aus deinem Eigenthum treiben.</verse>
      </chapter>
      <chapter osisID='Sir.12'>
        <verse osisID='Sir.12.1'>WJltu guts thun / So sihe zu / wenn du es thust / so verdienstu danck damit.</verse>
        <verse osisID='Sir.12.2'>Thu dem Fromen guts / So wird dirs reichlich vergolten / Wo nicht von jm / so geschichts gewislich vom HERRN.</verse>
        <verse osisID='Sir.12.3'>Aber den bösen Buben / die nicht dancken fur die Wolthat / wirds nicht wolgehen.</verse>
        <verse osisID='Sir.12.4'>GJb dem Gottfürchtigen / vnd erbarm dich des Gottlosen nicht /</verse>
        <verse osisID='Sir.12.5'>Thu guts dem Elenden / vnd gib dem Gottlosen nicht. Behalt dein Brot fur jm / vnd gib jm nichts / das er da durch nicht gestercket werde / vnd dich vntertrette /</verse>
        <verse osisID='Sir.12.6'>Du wirst noch eins so viel Bosheit durch jn empfahen / als du jm Guts gethan hast. Denn der Allerhöhest ist den Gottlosen feind / vnd wird die Gottlosen straffen.</verse>
        <verse osisID='Sir.12.7'>WEns einem wolgehet / so kan man keinen Freund recht erkennen. Wens aber vbelgehet / so kan sich der Feind auch nicht bergen /</verse>
        <verse osisID='Sir.12.8'>Denn wens einem wolgehet / das verdreusst seinen Feind / Wens aber vbelgehet / So weichen auch die Freunde von jm.</verse>
        <verse osisID='Sir.12.9'>TRaw deinem Feinde nimer mehr /</verse>
        <verse osisID='Sir.12.10'>Denn gleich wie das eisen jmer wider rostet / Also lesset er auch seine tücke nicht.</verse>
        <verse osisID='Sir.12.11'>Vnd ob er sich schon neiget vnd bücket / So halt doch an dich / vnd hüte dich fur jm. Vnd wenn du gleich an jm polirest / wie an einem Spiegel / so bleibt er doch rostig.</verse>
        <verse osisID='Sir.12.12'>Zeuch jn nicht zu dir / das er dich nicht wegstosse / vnd trette an deine stat. Setze jn nicht neben dich / das er nicht nach deinem Stuel trachte / Vnd zu letzt an meine wort dencken müssest / vnd dich denn gerewen wird.</verse>
        <verse osisID='Sir.12.13'>GLeich als wenn ein schlangen Beschwerer gebissen wird / das jamert niemand / als wenig als das / so einer mit wilden Thieren vmbgehet / vnd von jnen zurissen wird. Also gehets dem auch / der sich an den Gottlosen henget / vnd sich in jre sünde menget.</verse>
        <verse osisID='Sir.12.14'>Er bleibet wol eine weil bey dir / Aber wenn du strauchlest / so beharret er nicht.</verse>
        <verse osisID='Sir.12.15'>DEr Feind gibt wol gute wort / vnd klaget dich seer / vnd stellet sich freundlich /</verse>
        <verse osisID='Sir.12.16'>kan auch dazu weinen. Aber im hertzen dencket er / wie er dich in die Gruben felle / Vnd kriegt er raum / so kan er deines Bluts nicht sat werden</verse>
        <verse osisID='Sir.12.17'>Wil dir jemand schaden thun / So ist er der erste /</verse>
        <verse osisID='Sir.12.18'>vnd stellet sich als wolt er dir helffen / vnd fellet dich meuchlinges.</verse>
        <verse osisID='Sir.12.19'>Seinen Kopff wird er schütteln / vnd in die faust lachen / dein spotten / vnd das Maul auffwerffen.</verse>
      </chapter>
      <chapter osisID='Sir.13'>
        <verse osisID='Sir.13.1'>WEr Pech angreifft / der besudelt sich damit / Vnd wer sich gesellet zum Hoffertigen / der lernet hoffart.</verse>
        <verse osisID='Sir.13.2'>GEselle dich nicht zum Gewaltigen vnd Reichen / Du ledest sonst eine schwere Last auff dich.</verse>
        <verse osisID='Sir.13.3'>Was sol dir der jrdene Topff / bey dem ehrne Topff? Denn wo sie an einander stossen / So zubricht er.</verse>
        <verse osisID='Sir.13.4'>DEr reiche thut vnrecht / Vnd trotzt noch dazu / Aber der Arme mus leiden / vnd da zu dancken.</verse>
        <verse osisID='Sir.13.5'>So lange du jm nütz bist / brauchet er dein / Aber wenn du nicht mehr kanst / so lesst er dich faren.</verse>
        <verse osisID='Sir.13.6'>Weil du hast / so zeret er mit dir / vnd bekümmert jn nichts / das du verdirbest.</verse>
        <verse osisID='Sir.13.7'>Wenn er dein bedarff / Kan er dich fein effen / vnd lechelt dich an / verheisst dir viel / vnd gibt dir die besten wort / vnd spricht / bedarffstu etwas?</verse>
        <verse osisID='Sir.13.8'>Vnd ledet dich ein mal oder drey zu gast betrieglich / Bis er dich vmb das deine bringe / vnd spotte dein zu letzt.</verse>
        <verse osisID='Sir.13.9'>Vnd wenn er gleich deine Not sihet / lesst er dich doch faren / vnd schüttelt den Kopff vber dich.</verse>
        <verse osisID='Sir.13.10'>Darumb sihe zu / das dich deine einfeltigkeit nicht betriege /</verse>
        <verse osisID='Sir.13.11'>vnd in vnglück bringe.</verse>
        <verse osisID='Sir.13.12'>WEnn dich ein Gewaltiger wil zu sich ziehen / so wegere dich / so wird er dich deste mehr zu jm ziehen.</verse>
        <verse osisID='Sir.13.13'>Dringe dich nicht selbs zu jm / Das du nicht verstossen werdest / Fleuchs auch nicht zu seer / das man dich zur not brauchen künde.</verse>
        <verse osisID='Sir.13.14'>Were dich nicht / so er dir etwas befilhet / Aber verlas dich nicht drauff das er dir seer gemein ist. Denn er versucht dich damit / vnd mit seinen freundlichen geberden holet er dich aus.</verse>
        <verse osisID='Sir.13.15'>Wenn er vngnedig wird / so bleibets nicht bey solchen freundlichen worten /</verse>
        <verse osisID='Sir.13.16'>vnd schertzet nicht mit straffen vnd gefengnis.</verse>
        <verse osisID='Sir.13.17'>Darumb hüte dich / vnd sihe dich wol fur /</verse>
        <verse osisID='Sir.13.18'>du lebest in grosser fahr.</verse>
        <verse osisID='Sir.13.19'>EJn jglich Thier helt sich zu seines gleichen /</verse>
        <verse osisID='Sir.13.20'>So sol ein jglich Mensch sich gesellen zu seines gleichen.</verse>
        <verse osisID='Sir.13.21'>Es ist eben als wenn sich der Wolff zum Schaf gesellet / wenn ein Gottloser sich zum Fromen gesellet.</verse>
        <verse osisID='Sir.13.22'>Wie HyenaHyena ist ein Thier in Egypten das lernt einen Hund ruffen bey seinem namen / wie ein Mensch / vnd frisset jn. mit dem Hunde sich gesellet / Also auch der Reiche mit dem Armen.</verse>
        <verse osisID='Sir.13.23'>Wie der Lew das wild frisst in der heide / So fressen die Reichen die Armen.</verse>
        <verse osisID='Sir.13.24'>Wie dem Hoffertigen vnwerd ist / was gering ist / Also ist der Arme dem Reichen auch vnwerd.</verse>
        <verse osisID='Sir.13.25'>Wenn der Reiche fallen wil / so helffen jm seine Freunde auff / Wenn der Arme fellet / stossen jn auch seine Freunde zu boden.</verse>
        <verse osisID='Sir.13.26'>Wenn ein Reicher nicht recht gethan hat / so sind viel die jm vberhelffen / Wenn er sich mit worten vergriffen hat / so mus mans lassen recht sein.</verse>
        <verse osisID='Sir.13.27'>Wenn aber ein Armer nicht recht gethan hat / so kan mans auffmutzen / Vnd wenn er gleich weislich redet / So findets doch keine stat.</verse>
        <verse osisID='Sir.13.28'>Wenn der Reiche redet / so schweiget jederman / vnd sein wort hebt man in den Himel /</verse>
        <verse osisID='Sir.13.29'>Wenn aber der Arme redet / so spricht man / Wer ist der? Vnd so er feilet / so mus er her halten.</verse>
        <verse osisID='Sir.13.30'>REichthum ist wol gut / wenn man es on sünde brauchet / Aber armut des Gottlosen leret jn viel böses reden.</verse>
        <verse osisID='Sir.13.31'>WAs einer im sinn hat / das sihet man jm an den augen an / es sey guts oder böses /</verse>
        <verse osisID='Sir.13.32'>Hat er guts im sinn / so sihet er frölich auff. Wer aber mit heimlichen tücken vmbgehet / Kan nicht ruge dafur haben.</verse>
      </chapter>
      <chapter osisID='Sir.14'>
        <verse osisID='Sir.14.1'>WOl dem / der nicht bösen Rat gibt / Vnd dauon nicht böse Gewissen hat.</verse>
        <verse osisID='Sir.14.2'>WOl dem / der kein böse Gewissen hat / Vnd seine zuuersicht jm nicht empfallen ist.</verse>
        <verse osisID='Sir.14.3'>EJm Lauser stehets nicht wol an / das er Reich ist / Vnd was sol geld vnd gut einem kargen Hunde?</verse>
        <verse osisID='Sir.14.4'>WEr viel samlet / vnd jm selber nichts guts thut / Der samlets andern / vnd andere werdens verbrassen. Prou. 22.</verse>
        <verse osisID='Sir.14.5'>WEr jm selber nichts guts thut / Was solt der andern guts thun? Er wird seines guts nimer fro.</verse>
        <verse osisID='Sir.14.6'>ES ist kein schendlicher ding / Denn das einer jm selbs nichts guts gönnet / vnd das ist die rechte Plage fur seine bosheit.</verse>
        <verse osisID='Sir.14.7'>Thut er etwas guts / So weis er freilich nichts drumb / vnd zu letzt wird er vngedültig drüber.</verse>
        <verse osisID='Sir.14.8'>DAs ist ein böser Mensch / der nicht sehen wag / das man den Leuten guts thut / Sondern wendet sein angesicht weg / vnd erbarmet sich niemands.</verse>
        <verse osisID='Sir.14.9'>EJn vorteilischer Mensch / lesst jm nimer gnügen an seinem teil / Vnd kan fur Geitz nicht gedeien.</verse>
        <verse osisID='Sir.14.10'>EJn Neidischer sihet nicht gern essen / Vnd thut jm wehe / wenn er sol essen geben.</verse>
        <verse osisID='Sir.14.11'>MEin Kind / Thu dir selbs guts von dem deinen / Vnd gib dem HERRN Opffer / die jm gebüren. Sup. 4; Tob. 4.</verse>
        <verse osisID='Sir.14.12'>GEdenck / das der Tod nicht seumet / Vnd du weist ja wol / was du fur einen Bund mit dem Tod hast.</verse>
        <verse osisID='Sir.14.13'>THu gutes dem Freund fur deinem ende / Vnd reiche dem Armen nach deinem vermügen.</verse>
        <verse osisID='Sir.14.14'>VErgis der Armen nicht / wenn du den frölichen tag hast / So wird dir auch Freude widerfaren / die du begerest.</verse>
        <verse osisID='Sir.14.15'>Du must doch deinen sauren Schweis andern lassen / vnd deine erbeit den Erben vbergeben.</verse>
        <verse osisID='Sir.14.16'>GJb gern / So wirstu wider empfahen / vnd heiligeGib den Priestern jr gebürliche Opffer / wie das Gesetze heisst. deine Seele /</verse>
        <verse osisID='Sir.14.17'>Denn wenn du tod bist / so hastu ausgezeret.</verse>
        <verse osisID='Sir.14.18'>ALes Fleisch verschleist wie ein Kleid / Denn es ist der alte Bund / Du must sterben. Esa. 40; Jacob. 1; 1. Pet. 1.</verse>
        <verse osisID='Sir.14.19'>GLeich wie die grünen Bletter / auff einem schönen Bawm / etliche abfallen / etliche wider wachsen / Also gehets mit den Leuten auch / Etliche sterben / etliche werden geborn.</verse>
        <verse osisID='Sir.14.20'>ALle vergenglich ding mus ein ende nemen /</verse>
        <verse osisID='Sir.14.21'>Vnd die damit vmbgehen / faren auch mit dahin.</verse>
        <verse osisID='Sir.14.22'>WOl dem / der stets mit Gottes wort vmbgehet / vnd dasselb auslegt vnd leret</verse>
        <verse osisID='Sir.14.23'>Ders von hertzen betracht vnd gründlich verstehen lernet / vnd der Weisheit jmer weiter nachforschet / vnd schleicht jr nach / wo sie hin gehet /</verse>
        <verse osisID='Sir.14.24'>vnd kucket zu jrem Fenster hinein / vnd horcht an der Thür /</verse>
        <verse osisID='Sir.14.25'>sucht Herberg nahe bey jrem Hause / vnd richtet an jrer wand seine Hütten auff / vnd ist jm eine gute Herberge.</verse>
        <verse osisID='Sir.14.26'>Er bringet seine Kinder auch vnter jr Dechlin / vnd bleibt vnter jrer Lauben /</verse>
        <verse osisID='Sir.14.27'>Darunter wird er fur der Hitze beschirmet / vnd ist jm eine herrliche Wonung.</verse>
      </chapter>
      <chapter osisID='Sir.15'>
        <verse osisID='Sir.15.1'>SOlchs thut niemand / denn der den HERRN fürchtet / Vnd wer sich an Gottes wort helt / der findet sie.</verse>
        <verse osisID='Sir.15.2'>Vnd sie wird jm begegen / wie eine Mutter / vnd wird jn empfahen / wie eine junge Braut.</verse>
        <verse osisID='Sir.15.3'>Sie wird jn speisen mit brot des Verstands / vnd wird jn trencken mit wasser der Weisheit.</verse>
        <verse osisID='Sir.15.4'>Da durch wird er starck werden / das er fest stehen kan / vnd wird sich an sie halten / das er nicht zu schanden wird.</verse>
        <verse osisID='Sir.15.5'>Sie wird jn erhöhen vber seine Nehesten / vnd wird jm seinen mund auffthun / in der Gemeine.</verse>
        <verse osisID='Sir.15.6'>Sie wird jn krönen mit freuden vnd wonne / vnd mit ewigem namen begaben.</verse>
        <verse osisID='Sir.15.7'>ABer die Narren finden sich nicht / vnd Gottlosen können sie nicht ersehen /</verse>
        <verse osisID='Sir.15.8'>Denn sie ist fern von den Hoffertigen / vnd die Heuchler wissen nichts von jr.</verse>
        <verse osisID='Sir.15.9'>Ein Gottloser kan nichts rechts leren / Denn es kompt nicht von Gott.</verse>
        <verse osisID='Sir.15.10'>Denn zu rechter Lere gehöret die Weisheit / so gibt Gott gnade dazu.</verse>
        <verse osisID='Sir.15.11'>DV darffest nicht sagen / Hab ich vnrecht geleret / so hats Gott gethanDas sind die falschen Lerer / so jren jrthum vnter Gottes Namen / verkeuffen / vnd schweren / Es sey Gottes wort / oder Gott müsse nicht recht leren etc. / Denn was er hasset / das soltestu nicht thun.</verse>
        <verse osisID='Sir.15.12'>Du darffest nicht sagen / Hab ich vnrecht geleret / so hat er mich betrogen / Denn er darff keines Gottlosen /</verse>
        <verse osisID='Sir.15.13'>Denn der HERR hasset alle Abgötterey / Vnd wer jn fürchtet / der schewet sich dafur.</verse>
        <verse osisID='Sir.15.14'>ER hat den Menschen von anfang geschaffen / vnd jm die wahl gegeben /</verse>
        <verse osisID='Sir.15.15'>Wiltu / so halt die Gebot / vnd thu was jm gefelt / in rechtem vertrawen.</verse>
        <verse osisID='Sir.15.16'>Er hat dir fewr vnd wasser fürgestellet / greiff zu welchem du wilt.</verse>
        <verse osisID='Sir.15.17'>Der Mensch hat fur sich Leben vnd Tod / welchs er wil / das wird jm gegeben werden.</verse>
        <verse osisID='Sir.15.18'>Denn die weisheit Gottes ist gros / vnd er ist mechtig /</verse>
        <verse osisID='Sir.15.19'>vnd sihet alles /</verse>
        <verse osisID='Sir.15.20'>vnd seine Augen sehen auff die / so jn fürchten / Vnd er weis wol / was recht gethan oder heucheley ist.</verse>
        <verse osisID='Sir.15.21'>Er heisst niemand Gottlos sein / vnd erleubt niemand zu sündigen.</verse>
      </chapter>
      <chapter osisID='Sir.16'>
        <verse osisID='Sir.16.1'>FRew dich nicht / das du viel vngeratener Kinder hast / Vnd poche nicht darauff / das du viel Kinder hast / wenn sie Gott nicht fürchten /</verse>
        <verse osisID='Sir.16.2'>Verlas dich nicht auff sie / vnd trawe nicht auff jr vermögen.</verse>
        <verse osisID='Sir.16.3'>Denn es ist besser ein from Kind / denn tausent Gottlosen /</verse>
        <verse osisID='Sir.16.4'>Vnd ist besser on Kinder sterben / denn gottlose Kinder haben.</verse>
        <verse osisID='Sir.16.5'>EJn fromer Man kan einer Stad auffhelffen / Aber wenn der Gottlosen gleich viel ist / wird sie doch durch sie verwüstet /</verse>
        <verse osisID='Sir.16.6'>Des hab ich mein tag viel gesehen / vnd noch viel mehr gehört.</verse>
        <verse osisID='Sir.16.7'>DAs Fewr verbrand den gantzen hauffen der Gottlosen / vnd der zorn gieng an / vber die vngleubigen.</verse>
        <verse osisID='Sir.16.8'>Er verschonet der alten Risen nicht / die mit jrer stercke zu boden giengen.</verse>
        <verse osisID='Sir.16.9'>Er schonet auch nicht dere / bey welchen Lot ein Frembdling war / Sondern verdampt sie vmb jres Hohmuts willen /</verse>
        <verse osisID='Sir.16.10'>vnd verderbet das gantze Land on alle barmhertzigkeit / die es mit sünden vbermacht hatten.</verse>
        <verse osisID='Sir.16.11'>Also hat er wol sechs hundert Tausent weggerafft / darumb das sie vngehorsam waren. Wie solt denn ein einiger Vngehorsamer vngestrafft bleiben?</verse>
        <verse osisID='Sir.16.12'>Denn er ist wol barmhertzig / Aber ist auch zornig. Er lesset sich versünen / Vnd strafft auch grewlich / So gros seine Barmhertzigkeit ist / So gros ist auch seine Straffe / Vnd richtet einen jglichen / wie ers verdienet. Gen. 19; Num. 14; Num. 26.</verse>
        <verse osisID='Sir.16.13'>DEr Gottlose wird mit seinem vnrechte nicht entgehen / Vnd des Fromen hoffnung wird nicht aussen bleiben.</verse>
        <verse osisID='Sir.16.14'>ALle Wolthat wird jre stet finden / Vnd einem jglichen wird widerfaren / wie ers verdienet hat.</verse>
        <verse osisID='Sir.16.15'>SPrich nicht / Der HERR sihet nach mir nicht / Wer fragt im Himel nach mir?</verse>
        <verse osisID='Sir.16.16'>Vnter so grossem Hauffen / dencket er an mich nicht / Was bin ich gegen so grosser Welt?</verse>
        <verse osisID='Sir.16.17'>DEnn sihe / der gantze Himel allenthalben / das Meer vnd Erden beben /</verse>
        <verse osisID='Sir.16.18'>Berg vnd Tal zittern / wenn er heimsucht / Solt er denn in dein Hertz nicht sehen?</verse>
        <verse osisID='Sir.16.19'>Aber was er thun wil / das sihet niemand / vnd das Wetter / so furhanden ist / merckt kein Mensch /</verse>
        <verse osisID='Sir.16.20'>Vnd er kan viel thun / des sich niemand versihet / Vnd wer kans aussagen / vnd ertragen / so er richtet?</verse>
        <verse osisID='Sir.16.21'>Aber solch drewen ist zu weit aus den augen /</verse>
        <verse osisID='Sir.16.22'>vnd wens ein roher Mensch höret / bleibet er doch bey seiner torheit / vnd bey seinem jrthum.</verse>
        <verse osisID='Sir.16.23'>MEin Kind gehorche mir / vnd lerne Weisheit / vnd mercke auff mein wort mit ernst /</verse>
        <verse osisID='Sir.16.24'>Jch wil dir eine gewisse Lere geben / vnd dich klerlich vnterrichten.</verse>
        <verse osisID='Sir.16.25'>GOtt hat von anfang seine Werck wol geordnet /</verse>
        <verse osisID='Sir.16.26'>vnd einem jglichen sein eigen werck gegeben.</verse>
        <verse osisID='Sir.16.27'>Vnd erhelt sie für vnd für in solcher Ordnung / das sie jr Ampt jmerdar ausrichten /</verse>
        <verse osisID='Sir.16.28'>vnd keins das ander hindere / sondern sind jmerdar seinem befelh gehorsam.</verse>
        <verse osisID='Sir.16.29'>Weiter hat er auch auff die Erden gesehen / vnd sie mit seinen Gütern erfüllet /</verse>
        <verse osisID='Sir.16.30'>Vnd machet das Erdreich vol Thiere / welche wider vnter die erden komen. Gen. 1; Gen. 2.</verse>
      </chapter>
      <chapter osisID='Sir.17'>
        <verse osisID='Sir.17.1'>GOtt hat den Menschen geschaffen / aus der Erden /</verse>
        <verse osisID='Sir.17.2'>vnd macht jn wider zur Erden /</verse>
        <verse osisID='Sir.17.3'>vnd bestimpt jnen die zeit jres Lebens / Vnd schuff sie beide / ein jglichs zu seiner ArtMenlin vnd Frewlin.  / vnd macht sie nach seinem Bilde.</verse>
        <verse osisID='Sir.17.4'>Er gab jnen das alles Fleisch sie fürchten musten / vnd sie herrschen solten vber Thier vnd Vogel.</verse>
        <verse osisID='Sir.17.5'>Er gab jnen vernunfft / sprache / augen / ohren vnd verstand / vnd erkentnis /</verse>
        <verse osisID='Sir.17.6'>vnd zeigt jnen beide guts vnd böses.</verse>
        <verse osisID='Sir.17.7'>Vnd hat sie fur andern Thieren sonderlich angesehen /</verse>
        <verse osisID='Sir.17.8'>jnen zu zeigen sein grosse Maiestet.</verse>
        <verse osisID='Sir.17.9'>Er hat sie geleret / vnd ein Gesetz des lebens gegeben.</verse>
        <verse osisID='Sir.17.10'>Er hat einen ewigen Bund mit jnenMit Jsrael auff dem berge Sinai. gemacht / vnd seine Rechte offenbart.</verse>
        <verse osisID='Sir.17.11'>Sie haben mit jren augen seine Maiestet gesehen / vnd mit jren Ohren seine herrliche Stim gehöret.</verse>
        <verse osisID='Sir.17.12'>Vnd er sprach zu jnen / Hütet euch fur allem vnrecht. Vnd befalh einem jglichen seinen Nehesten.</verse>
        <verse osisID='Sir.17.13'>Jr wesen ist jmer fur jm / vnd nicht verborgen. Gen. 1; Gen. 2; Gen. 9.</verse>
        <verse osisID='Sir.17.14'>JN allen Landen hat er Herrschafften geordnet /</verse>
        <verse osisID='Sir.17.15'>Aber vber Jsrael ist er selbs Herr worden.</verse>
        <verse osisID='Sir.17.16'>Alle jre Werck sind fur jm so offenbar / wie die Sonne / vnd seine Augen sehen on vnterlas / alle jr wesen.</verse>
        <verse osisID='Sir.17.17'>Auch sind alle jr bosheit jm vnuerborgen / vnd alle jre sünde sind fur jm offenbar.</verse>
        <verse osisID='Sir.17.18'>Er behelt die wolthat des Menschen / wie ein Siegelring / vnd die gute werck / wie ein Augapffel.</verse>
        <verse osisID='Sir.17.19'>Vnd zu letzt / wird er auffwachen / vnd einem jglichen vergelten auff seinen Kopff / wie ers verdienet hat.</verse>
        <verse osisID='Sir.17.20'>Aber die sich bessern / lesst er zu gnaden komen / Vnd die da müde werden / tröstet er / das sie nicht verzagen.</verse>
        <verse osisID='Sir.17.21'>SO bekere dich nu zum HERRN / vnd las dein sündlich Leben /</verse>
        <verse osisID='Sir.17.22'>Bitte den HERRN / vnd höre auff vom bösen.</verse>
        <verse osisID='Sir.17.23'>Halte dich zu dem Höhesten / vnd wende dich vom Vnrecht /</verse>
        <verse osisID='Sir.17.24'>vnd hasse mit ernst die Abgötterey.</verse>
        <verse osisID='Sir.17.25'>Wer wil den Höhesten loben in der Helle?</verse>
        <verse osisID='Sir.17.26'>Denn allein die Lebendigen können loben / Die Todten / als die nicht mehr sind / können nicht loben /</verse>
        <verse osisID='Sir.17.27'>Darumb lobe den HERRN / die weil du lebest vnd gesund bist.</verse>
        <verse osisID='Sir.17.28'>OWie ist die barmhertzigkeit des HERRN so gros / vnd lesset sich gnedig finden / denen so sich zu jm bekeren.</verse>
        <verse osisID='Sir.17.29'>Denn was kan doch ein Mensch sein / Sintemal er nicht vnsterblich ist?</verse>
        <verse osisID='Sir.17.30'>Was ist heller denn die Sonne? Noch mus sie vergehen / Vnd was fleisch vnd blut dichtet / das ist ja böse ding.</verse>
        <verse osisID='Sir.17.31'>Er sihet die vnmessige höhe des Himels / Aber alle Menschen sind erden vnd staub.</verse>
      </chapter>
      <chapter osisID='Sir.18'>
        <verse osisID='Sir.18.1'>DEr da aber ewig lebet / alles was der macht / das ist volkomen.</verse>
        <verse osisID='Sir.18.2'>Der HERR ist allein Gerecht / Niemand kan seine Werck aussprechen / Wer kan sein grosse Wunder begreiffen?</verse>
        <verse osisID='Sir.18.3'>Wer kan seine grosse macht messen?</verse>
        <verse osisID='Sir.18.4'>Wer kan seine grosse barmhertzigkeit erzelen?</verse>
        <verse osisID='Sir.18.5'>Man kan sie weder wehren noch mehren / vnd kan seine grosse Wunder nicht begreiffen.</verse>
        <verse osisID='Sir.18.6'>ABer ein Mensch / wenn er gleich sein bestes gethan hat / so ists noch kaum angefangen / Vnd wenn er meinet / er habs volendet / So feilet es noch weit.</verse>
        <verse osisID='Sir.18.7'>Denn was ist der Mensch? Wo zu taug er? Was kan er fromen oder schaden thun?</verse>
        <verse osisID='Sir.18.8'>Wenn er lange lebet / so lebet er hundert jar. Gleich wie ein Tröpfflin wassers gegen das Meer / vnd wie ein Körnlin / gegen dem sand am Meer / So geringe sind seine jare gegen die Ewigkeit.</verse>
        <verse osisID='Sir.18.9'>DArumb hat Gott gedult mit jnen / vnd schüt seine Barmhertzigkeit aus vber sie.</verse>
        <verse osisID='Sir.18.10'>Er sihet vnd weis wol / wie sie alle des Todes sein müssen /</verse>
        <verse osisID='Sir.18.11'>Darumb erbarmet er sich deste reichlicher vber sie.</verse>
        <verse osisID='Sir.18.12'>Eins Menschen barmhertzigkeit / gehet allein vber seinen Nehesten / Aber Gottes barmhertzigkeit / gehet vber alle Welt.</verse>
        <verse osisID='Sir.18.13'>Er straffet vnd züchtiget / Er leret vnd pfleget / wie ein Hirte seiner herde.</verse>
        <verse osisID='Sir.18.14'>Er erbarmet sich aller / die sich ziehen lassen / vnd vleissig Gottes wort hören.</verse>
        <verse osisID='Sir.18.15'>MEin Kind / Wenn du jemand guts thust / So mache dich nicht vnnütz / Vnd wenn du etwas gibst / So betrübe jn nicht mit harten worten.</verse>
        <verse osisID='Sir.18.16'>Der Thaw kület die Hitze / Also ist ein gut wort besser denn die Gabe /</verse>
        <verse osisID='Sir.18.17'>Ja ein wort ist offt angenemer / denn ein grosse gabe / Vnd ein holdseliger Mensch gibt sie alle beide.</verse>
        <verse osisID='Sir.18.18'>Ein Narr aber rückts einem vnhöflich auff / Vnd ein vnfreundliche Gabe ist verdrieslich.</verse>
        <verse osisID='Sir.18.19'>LErne vor selbs / ehe du ander lerest.</verse>
        <verse osisID='Sir.18.20'>Hilff dir vor selber / ehe du andere artzneiest.</verse>
        <verse osisID='Sir.18.21'>Straffe dich vor selbs / ehe du andere vrteilst / So wirstu gnad finden / wenn andere gestrafft werden.</verse>
        <verse osisID='Sir.18.22'>SPare deine Busse nicht / bis du kranck werdest / Sondern bessere dich / weil du noch sündigen kanst. Verzeuch nicht from zu werden / vnd harre nicht mit besserung deines Lebens / bis in den Tod.</verse>
        <verse osisID='Sir.18.23'>VNd wiltu Gott dienen / so las dirs ernst sein / auff das du Gott nicht versuchest /</verse>
        <verse osisID='Sir.18.24'>Gedenck an den zorn / der am ende komen wird / vnd an die rache / wenn du dauon must.</verse>
        <verse osisID='Sir.18.25'>Denn wenn man sat ist / Sol man gleich wol dencken / das man wider hungern kan / Vnd wenn man reich ist / Sol man dencken / das man wider arm werden kan.</verse>
        <verse osisID='Sir.18.26'>Denn es kan vor abends wol anders werden / weder es am morgen war / Vnd solchs alles geschicht bald fur Gott.</verse>
        <verse osisID='Sir.18.27'>EJn weiser Mensch / ist in diesem allem sorgfeltig / vnd hütet sich fur sünden / weil er noch sündigen kan.</verse>
        <verse osisID='Sir.18.28'>Wer verstendig ist / der nimpt solche Weisheit an / Vnd wer sie kriegt / der lobet sie.</verse>
        <verse osisID='Sir.18.29'>Wer solche Lere gelernet hat / der kan sich weislich halten / vnd wol dauon reden zur besserung.</verse>
        <verse osisID='Sir.18.30'>FOlge nicht deinen bösen Lüsten / sondern brich deinen willen /</verse>
        <verse osisID='Sir.18.31'>Denn wo du deinen bösen lüsten folgest / So wirstu dich deinen Feinden selbs zum spot machen.</verse>
        <verse osisID='Sir.18.32'>SEy nicht ein Brasser / vnd gewehne dich nicht zum schlemmen /</verse>
        <verse osisID='Sir.18.33'>Auff das du nicht zum Bettler werdest / Vnd wenn du nimer Geld im Sekel hast / auff Wucher nemen müssest.</verse>
      </chapter>
      <chapter osisID='Sir.19'>
        <verse osisID='Sir.19.1'>EJn Erbeiter / der sich gern vol seufft / der wird nicht reich / Vnd wer ein geringes nicht zu rat helt / Der nimpt für vnd für abe.</verse>
        <verse osisID='Sir.19.2'>WEin vnd Weiber bethören die Weisen /</verse>
        <verse osisID='Sir.19.3'>Vnd die sich an Huren hengen werden wild / vnd kriegen Motten vnd WürmeFrantzosen / Leuse vnd ander kranckheit der Betler. zu lohn / Vnd verdorren den andern zum mercklichen Exempel.</verse>
        <verse osisID='Sir.19.4'>WEr bald gleubet / der ist Leichtfertig / Vnd thut jm / wenn er sich so verfüren lesst / selbs schaden.</verse>
        <verse osisID='Sir.19.5'>WEr sich frewet / das er schalckheitAls Vlenspiegel / Vincentius / Pfaff vom Kalenberg. treiben kan / der wird verachtet / Wer aber solche vnnütze Schwetzer hasset / der verhütet schaden.</verse>
        <verse osisID='Sir.19.6'>HOrestu was böses / das sage nicht nach / Denn schweigen schadet dir nicht /</verse>
        <verse osisID='Sir.19.7'>Du solts weder Freund noch Feinde sagen /</verse>
        <verse osisID='Sir.19.8'>Vnd offenbars nicht / wo du es on böse gewissen thun kanst /</verse>
        <verse osisID='Sir.19.9'>Denn man höret dir wol zu / vnd mercket drauff / Aber man hasset dich gleichwol.</verse>
        <verse osisID='Sir.19.10'>HAstu etwas gehöret / las es mit dir sterben / so hastu ein rügig Gewissen / Denn du wirst ja nicht dauon bersten.</verse>
        <verse osisID='Sir.19.11'>Aber ein Narr bricht heraus wie ein zeitig Kind heraus wil /</verse>
        <verse osisID='Sir.19.12'>Wenn ein wort im Narren steckt / so ists eben / als wenn ein Pfeil in der Hufft steckt.</verse>
        <verse osisID='Sir.19.13'>SPrich deinen Nehesten drumb an / vileicht hat ers nicht gethan / Oder hat ers gethan / das ers nicht mehr thu.</verse>
        <verse osisID='Sir.19.14'>SPrich deinen Nehesten drumb an / vileicht hat ers nicht geredt / Hat ers aber geredt / das ers nicht mehr thu.</verse>
        <verse osisID='Sir.19.15'>SPrich deinen Freund drumb an / Denn man leuget gern auff die Leute / drumb gleube nicht alles / was du hörest.</verse>
        <verse osisID='Sir.19.16'>Es entferet offt einem ein wort / vnd meinets doch nicht also / Denn wer ist / dem nicht zu weilen ein wort entferet?</verse>
        <verse osisID='Sir.19.17'>SPrich deinen Nehesten drumb an / ehe du mit jm pochest / vnd dencke an Gottes gebot.</verse>
        <verse osisID='Sir.19.18'>Denn die furcht Gottes / machet weislich thun in allen Sachen vnd Gottes gebot / leret klüglich faren in allem Handel.</verse>
        <verse osisID='Sir.19.19'>ARglistigkeit ist nicht Weisheit / vnd der Gottlosen tücke sind keine klugheit /</verse>
        <verse osisID='Sir.19.20'>Sondern ist eine bosheit / vnd Abgötterey / vnd eitel torheit vnd vnweisheit.</verse>
        <verse osisID='Sir.19.21'>ES ist besser / geringe klugheit mit Gottes furcht / Denn grosse klugheit / mit Gottes verachtung.</verse>
        <verse osisID='Sir.19.22'>ES ist mancher Scharffsinniger / vnd doch ein Schalck / vnd kan die Sachen drehen / wie ers haben wil.</verse>
        <verse osisID='Sir.19.23'>Derselbe Schalck / kan den Kopff hengen vnd ernst sehen / vnd ist doch eitel betrug.</verse>
        <verse osisID='Sir.19.24'>Er schleget die Augen nider / vnd horchet mit Schalcks ohren / Vnd wo du nicht acht auff jn hast / So wird er dich vbereilen.</verse>
        <verse osisID='Sir.19.25'>Vnd ob er schwach ist / dir schaden zu thun / So wird er dich doch / wenn er seine zeit sihet / berücken.</verse>
        <verse osisID='Sir.19.26'>Man sihets einem wol an / vnd ein vernünfftiger merckt den Man an seinen geberden /</verse>
        <verse osisID='Sir.19.27'>Denn seine Kleidung / lachen vnd gang / zeigen jn an.</verse>
      </chapter>
      <chapter osisID='Sir.20'>
        <verse osisID='Sir.20.1'>ES straffet einer offt seinen Nehesten / zur vnzeit / Vnd thet weislicher / das er schwiege.</verse>
        <verse osisID='Sir.20.2'>ES ist besser frey straffen / Denn heimlich hass tragen /</verse>
        <verse osisID='Sir.20.3'>Vnd wers zu danck annimpt / dem bringets fromen.</verse>
        <verse osisID='Sir.20.4'>WEr gewalt vbet im Gericht / Der ist eben als ein Hofemeister / der eine Jungfraw schendet / die er bewaren sol.</verse>
        <verse osisID='Sir.20.5'>ETlicher schweiget / darumb / das er sich nicht kan verantworten.</verse>
        <verse osisID='Sir.20.6'>Etlicher aber schweiget / vnd wartet seiner zeit.</verse>
        <verse osisID='Sir.20.7'>Ein weiser Man schweiget / bis er seine zeit ersihet / Aber ein jecher Narr / kan der zeit nicht erharren.</verse>
        <verse osisID='Sir.20.8'>WEr viel plaudert / der macht sich feindselig / Vnd wer sich viel gewalts anmasset / dem wird man gram.</verse>
        <verse osisID='Sir.20.9'>ES glückt manchem / in bösen sachen / Aber es gedeiet jm zum verderben.</verse>
        <verse osisID='Sir.20.10'>ES gibt offt einer etwas / Das ers vbel anlegt / Dagegen / gibt einer / da ers seer wol anlegt.</verse>
        <verse osisID='Sir.20.11'>WEr seer pranget / Der verdirbt drüber / Wer sich aber drücket / der kompt empor.</verse>
        <verse osisID='Sir.20.12'>MAncher keuffet am ersten wolfeil / Aber hernach / mus ers thewr gnug bezalen.</verse>
        <verse osisID='Sir.20.13'>EJn weiser Man machet sein Geschenck werd / mit lieblichen worten / Aber was die Narren schencken / machen sie selbs vnwerd.</verse>
        <verse osisID='Sir.20.14'>DEs Narren geschenck wird dir nicht viel frumen / Denn mit einem auge gibt er / vnd mit sieben augen sihet er / was er dafur kriege.</verse>
        <verse osisID='Sir.20.15'>Er gibt wenig / vnd rücket einem viel auff / vnd schreiets aus / als ein Weinrüffer /</verse>
        <verse osisID='Sir.20.16'>Heute leihet er / morgen wil ers wider haben / Das sind feindselige Leute.</verse>
        <verse osisID='Sir.20.17'>DEr Narr klagt / Mir ist niemand treweEr kan seine wolthat nicht gros gnug achten.  / niemand danckt mir fur meine Wolthat /</verse>
        <verse osisID='Sir.20.18'>Auch die mein Brot essen / reden nichts guts von mir.</verse>
        <verse osisID='Sir.20.19'>O wie offt vnd von vielen wird er verspottet /</verse>
        <verse osisID='Sir.20.20'>Er fellet fehrlicher / durch solche rede / denn so er vom Söller fiele. Also gehets den Bösen / das sie doch zu letzt plötzlich fallen müssen.</verse>
        <verse osisID='Sir.20.21'>EJn grober vngezogen Mensch / plaudert vnfursichtiglich / Vnd wesscht jmer fort / wie es jm einfelt.</verse>
        <verse osisID='Sir.20.22'>WEnn ein Narr schon etwas guts redet / so taug es doch nicht / Denn er redets nicht zu rechter zeit.</verse>
        <verse osisID='Sir.20.23'>MAnchem wehret sein armut / das er nichts vbels thut / Dauon hat er das vorteil / das er kein böse Gewissen hat.</verse>
        <verse osisID='Sir.20.24'>MAncher thut lieber das ergeste / Denn das er seine Ehre verliere / Vnd thuts vmb gottloser Leute willen.</verse>
        <verse osisID='Sir.20.25'>MAncher dienet dem andern zu vnrechten Sachen / Vnd eben damit krieget er jn zum Feinde.</verse>
        <verse osisID='Sir.20.26'>DJe Lügen ist ein hesslicher schandfleck / an einem Menschen / Vnd ist gemein bey vngezogen Leuten.</verse>
        <verse osisID='Sir.20.27'>Ein Dieb ist nicht so böse / als ein Mensch der sich zu Lügen gewehnet / Aber zu letzt komen sie beide an den Galgen.</verse>
        <verse osisID='Sir.20.28'>LJegen ist dem Menschen ein schendlich ding / Vnd er kan nimer mehr zu ehren komen.</verse>
        <verse osisID='Sir.20.29'>EJn weiser Man bringet sich selbs zu ehren / durch seine weise Rede / Vnd ein kluger Man / ist lieb vnd werd bey Fürsten.</verse>
        <verse osisID='Sir.20.30'>WEr seinen Acker vleissig bawet / der macht seine Hauffen gros / Vnd wer bey Fürsten sich helt / das er lieb vnd werd ist / der kan viel böses verkomen.</verse>
        <verse osisID='Sir.20.31'>GEschenck vnd Gaben verblenden die Weisen / Vnd legen jn einen Zaum ins maul / das sie nicht straffen können.</verse>
        <verse osisID='Sir.20.32'>EJn weiser Man / der sich nicht brauchen lesst / vnd ein vergrabener Schatz / Wo zu sind sie beide nütze?</verse>
        <verse osisID='Sir.20.33'>Es ist besser / das sich der Vnweise verkrieche / denn der Weise.</verse>
      </chapter>
      <chapter osisID='Sir.21'>
        <verse osisID='Sir.21.1'>MEin Kind / hastu gesündiget / so höre auff / Vnd bitte / das dir die vorigen auch vergeben werden.</verse>
        <verse osisID='Sir.21.2'>Fleuch fur der sünde / wie fur einer Schlange / Denn so du jr zu nahe komest / so sticht sie dich /</verse>
        <verse osisID='Sir.21.3'>Jre zeene sind wie Lewen zeene / vnd tödten den Menschen.</verse>
        <verse osisID='Sir.21.4'>EJn jgliche sünde ist / wie ein scharff Schwert / vnd verwundet das niemand heilen kan.</verse>
        <verse osisID='Sir.21.5'>WEr gewaltAls die scharhansen vnd Tyrannen. vnd vnrecht thut / mus zu letzt zum Bettler werden / Vnd wer Stoltz ist / kompt zu letzt von Haus vnd hofe.</verse>
        <verse osisID='Sir.21.6'>Denn so bald der Elende rüfft / so hörets Gott / vnd die rache wird eilend komen.</verse>
        <verse osisID='Sir.21.7'>Wer jm nicht sagen lesst / der ist schon auff der ban des GottlosenVerdampten vnd zur straffe verurteilet. . VNd wer Gott fürchtet / der nimpts zu hertzen /</verse>
        <verse osisID='Sir.21.8'>Wer aber noch dazu trotzt / den sihet Gott von fern / Vnd ein Kluger merckt wol / das er vntergehen wil.</verse>
        <verse osisID='Sir.21.9'>WEr sein Haus bawet mit ander Leute gut / Der samlet steine jm zum Grabe.</verse>
        <verse osisID='Sir.21.10'>DJe Rotte der Gottlosen ist / wie ein Hauff wergs / das mit fewr verzehret wird.</verse>
        <verse osisID='Sir.21.11'>DJe Gottlosen gehen zwar auff einem feinen Pflaster / des ende der Hellen abgrund ist.</verse>
        <verse osisID='Sir.21.12'>WEr Gottes gebot helt / der folget seinem eigen Kopff nicht /</verse>
        <verse osisID='Sir.21.13'>Vnd Gott mit ernst fürchten / ist weisheit.</verse>
        <verse osisID='Sir.21.14'>WO nicht vernunfft in ist / Das lesst sich nicht ziehen /</verse>
        <verse osisID='Sir.21.15'>Etliche sind vernünfftig gnug / richten aber damit viel vnglücks an.</verse>
        <verse osisID='Sir.21.16'>EJns weisen Mans lere fleusst daher wie ein Flut / Vnd wie eine lebendige Quelle.</verse>
        <verse osisID='Sir.21.17'>DEs Narren hertz ist wie ein Topff / der da rinnet / Vnd kan keine Lere halten.</verse>
        <verse osisID='Sir.21.18'>WEnn ein Vernünfftiger / ein gute Lere höret / so lobet er sie / vnd breitet sie aus / Höret sie aber ein mutwilliger / So misfelt sie jm / vnd wirfft sie hinder sich.</verse>
        <verse osisID='Sir.21.19'>DJe rede des Narren drücket wie eine Last auff dem wege / Aber wenn ein Weiser redet / das ist lieblich zu hören.</verse>
        <verse osisID='Sir.21.20'>JM RatSein Rat vnd bedencken. hat man acht / was der Weise redet / vnd was er ret / das gilt</verse>
        <verse osisID='Sir.21.21'>Des Narren rede sihet wie ein eingefallen Haus / vnd des Vnuerstendigen rat / kan man nicht wissen / was es ist.</verse>
        <verse osisID='Sir.21.22'>WEnn man den Narren ziehen wil / So stellet er sich / als wolt man jm Fessel an hende vnd füsse legen.</verse>
        <verse osisID='Sir.21.23'>Aber ein Weiser achts fur einen gülden Schmuck / vnd fur ein Geschmeide am rechten arm.</verse>
        <verse osisID='Sir.21.24'>EJn Narr leufft frey einem ins Haus / Aber ein Vernünfftiger schewet sich.</verse>
        <verse osisID='Sir.21.25'>Ein Narr kucketDie an der Ratstuben horchen vnd lauren / was man sagt oder thut. frey einem zum fenster hinein / Aber ein Vernünfftiger bleibt eraussen stehen.</verse>
        <verse osisID='Sir.21.26'>ES ist ein vnuernunfft / einem an der Thür horchen / Ein Vernünfftiger hielt es fur eine schmach.</verse>
        <verse osisID='Sir.21.27'>DJe vnnützen Wesscher plaudern / Das nichts zur sachen dienet / Die Weisen aber bewegen jre wort mit der Goldwage.</verse>
        <verse osisID='Sir.21.28'>DJe Narren haben jr Hertz im maul / Aber die Weisen haben jren mund im hertzen.</verse>
        <verse osisID='Sir.21.29'>EJn Narr lachet vber laut / Ein Weiser lechelt ein wenig.</verse>
        <verse osisID='Sir.21.30'>WEnn der Gottlos einem schalck flucht / So flucht er jm selber.</verse>
        <verse osisID='Sir.21.31'>DJe Ohrenbleser thun jnen selbs schaden / Vnd hat sie niemand gern vmb sich.</verse>
      </chapter>
      <chapter osisID='Sir.22'>
        <verse osisID='Sir.22.1'>EJn fauler Mensch / ist gleich wie ein Stein / der im kot ligt /</verse>
        <verse osisID='Sir.22.2'>Wer jn auff hebt / der mus die Hende wider wisschen.</verse>
        <verse osisID='Sir.22.3'>EJn vngezogen Son / ist seinem Vater eine vnehre.</verse>
        <verse osisID='Sir.22.4'>Ein vernünfftige Tochter / kriegt wol einen Man / Aber ein vngeratene Tochter / lesst man sitzen / vnd sie bekümmert jren Vater.</verse>
        <verse osisID='Sir.22.5'>Vnd welche wilde ist / die ist beide dem Vater vnd Man eine vnehre / Vnd wird von beiden gehasset.</verse>
        <verse osisID='Sir.22.6'>EJn rede / so zur vnzeit geschicht / reimet sich eben / wie ein Seitenspiel / wenn einer trawrig ist / Straff vnd lere / sol man zu rechter zeit vben.</verse>
        <verse osisID='Sir.22.7'>WEr einen Narren leret / der flicket Scherben zusamen / vnd thut eben / als wenn man einen / aus einem tieffen Schlaff weckt.</verse>
        <verse osisID='Sir.22.8'>Wer mit einem Narren redet / der redet mit einem Schlaffenden /</verse>
        <verse osisID='Sir.22.9'>Wens aus ist / so spricht er / Was ists?</verse>
        <verse osisID='Sir.22.10'>VBer einen Todten pfleget man zu trawren / denn er hat das Liecht nicht mehr / Aber vber einen Narren solt man trawren / das er keinen verstand hat.</verse>
        <verse osisID='Sir.22.11'>Man sol nicht zu seer trawren vber den Todten / Denn er ist zu Ruge komen /</verse>
        <verse osisID='Sir.22.12'>Aber des Narren leben ist erger / denn der tod.</verse>
        <verse osisID='Sir.22.13'>Sieben tage trawret man vber einen Todten / Aber vber einen Naren vnd Gottlosen / jr lebenlang.</verse>
        <verse osisID='Sir.22.14'>REde nicht viel mit einem Narren / vnd gehe nicht viel vmb mit einem Vnuerstendigen.</verse>
        <verse osisID='Sir.22.15'>Halte dich von jm / Das du nicht in einen schweisGut Gesellen vnd Freunde / füren manchen in ein Bad etc. gefürt / vnd von seinem vnflat bekleckt werdest /</verse>
        <verse osisID='Sir.22.16'>Weiche nur von jm / so bleibestu mit frieden / vnd komest nicht in angst vnd not vber seiner Torheit.</verse>
        <verse osisID='Sir.22.17'>Was ist schwerer denn bley? Vnd wie wil man einen Narren anders heissen den Bley?</verse>
        <verse osisID='Sir.22.18'>Es ist leichter / sand / saltz vnd eisen tragen / denn einen vnuerstendigen Menschen.</verse>
        <verse osisID='Sir.22.19'>GLeich wie ein Haus / das fest in einander verbunden ist / nicht zufellt / vom Sturmwind / Also auch ein hertz das seiner Sachen gewis ist / das fürcht sich fur keinem schrecken.</verse>
        <verse osisID='Sir.22.20'>GLeich wie der schöne Tünch / an der schlechten Wand / wider den Regen /</verse>
        <verse osisID='Sir.22.21'>vnd ein Zaun auff hohem Berge / wider den Wind / nicht kan bestehen.</verse>
        <verse osisID='Sir.22.22'>Also stehet das blöde hertz des Narren in seinem fürnemen / wider kein erschrecken.</verse>
        <verse osisID='Sir.22.23'>WEnn man das auge drückt / so gehen threnen heraus /</verse>
        <verse osisID='Sir.22.24'>Vnd wenn man einem das Hertz trifft / so lesst er sich mercken.</verse>
        <verse osisID='Sir.22.25'>WEr vnter die Vogel wirfft / der scheucht sie weg / Vnd wer seinen Freund schmehet / der zertrennet die Freundschafft.</verse>
        <verse osisID='Sir.22.26'>WEnn du gleich ein Schwert zückest / vber deinen Freund / so machstu es nicht so böse (als mit schmehen) Denn jr könnet wol wider Freunde werden /</verse>
        <verse osisID='Sir.22.27'>wenn du jn nicht meidest / vnd redest mit jm. Denn man kan alles versünen / Ausgenomen die schmach / verachtung / offenbarung der heimligkeit / vnd böse tück / Solche stücke veriagen den Freund.</verse>
        <verse osisID='Sir.22.28'>BLeib trew deinem Freund / in seiner Armut / Das du dich mit jm frewen mügest / wens jm wolgehet.</verse>
        <verse osisID='Sir.22.29'>HAlt feste bey jm / wens jm vbel gehet / Auff das du seines Glücks auch geniessen mügest.</verse>
        <verse osisID='Sir.22.30'>DEr Rauch vnd dampff gehet vorher / wenn ein Fewr brennen wil / Also kompts vom schmehen / zum blutuergiessen.</verse>
        <verse osisID='Sir.22.31'>SCheme dich nicht deinen Freund zuschützen / Vnd meide jn nicht /</verse>
        <verse osisID='Sir.22.32'>Widerferet dir etwas Böses von jm / So wird sich fur jm hüten wers höret.</verse>
        <verse osisID='Sir.22.33'>ODas ich künde ein schlos an meinen Mund legen / vnd ein fest siegel auff mein Maul drücken / Das ich da durch nicht zu fal keme / vnd meine Zunge mich nicht verderbet.</verse>
      </chapter>
      <chapter osisID='Sir.23'>
        <verse osisID='Sir.23.1'>HERR Gott Vater / vnd HERR meins Lebens / Las mich nicht vnter die Lesterer geraten / vnd las mich nicht vnter jnen verderben.</verse>
        <verse osisID='Sir.23.2'>O das ich meine gedancken künd im zaum halten / vnd mein hertz mit Gottes wort züchtigen / vnd ich mein nicht schonet / wo ich feilete /</verse>
        <verse osisID='Sir.23.3'>Auff das ich nicht sünde anrichte / vnd grosse jrthum stiffte / vnd viel vbels begieng / Damit ich nicht vntergehen müste fur meinen Feinden / vnd jnen zum Spot würde.</verse>
        <verse osisID='Sir.23.4'>HERR Gott Vater vnd HERR meins Lebens /</verse>
        <verse osisID='Sir.23.5'>Behüt mich fur vnzüchtigem Gesicht / vnd wende von mir alle böse Lüste.</verse>
        <verse osisID='Sir.23.6'>Las mich nicht in Schlemmen vnd Vnkeuscheit geraten / vnd behüte mich fur vnuerschamptem Hertzen.</verse>
        <verse osisID='Sir.23.7'>LJeben Kinder / Lernet das maul halten / Denn wer es helt / der wird sich mit worten nicht vergreiffen /</verse>
        <verse osisID='Sir.23.8'>wie die Gottlosen vnd Lesterer vnd Stoltzen dadurch fallen.</verse>
        <verse osisID='Sir.23.9'>GEwehne deinen Mund nicht zum schweren vnd Gottes namen zu füren.</verse>
        <verse osisID='Sir.23.10'>Denn gleich wie ein Knecht / der offt gesteupt wird / nicht on striemen ist.</verse>
        <verse osisID='Sir.23.11'>Also kan der auch nicht rein von sünden sein / der offt schweret / vnd Gottes namen füret.</verse>
        <verse osisID='Sir.23.12'>WEr offt schweret / der sündiget offt / Vnd die Plage wird von seinem Hause nicht bleiben.</verse>
        <verse osisID='Sir.23.13'>Schweret er / vnd verstehets nicht / so sündiget er gleichwol / Verstehet ers vnd verachts / so sündiget er zwifeltig /</verse>
        <verse osisID='Sir.23.14'>Schweret er aber vergeblichOn schaden des Nehesten.  / so ist er dennoch nicht on sünde / Sein Haus wird hart gestrafft werden.</verse>
        <verse osisID='Sir.23.15'>ES ist auch ein tödlicher FluchWie die Heiden schweren durch Abgötter.  / da fur behüte Gott das haus Jacob /</verse>
        <verse osisID='Sir.23.16'>Vnd die Gottfürchtigen fliehen solches / vnd besuddeln sich nicht mit dieser Sünde.</verse>
        <verse osisID='Sir.23.17'>GEwehne deinen Mund nicht zu leichtfertigem schweren / Denn es kompt aus bösem furnemen. Matt. 5.</verse>
        <verse osisID='Sir.23.18'>VErgiss nicht deines Vaters vnd deiner Mutter lere / So wirstu vnter den Herrn sitzen /</verse>
        <verse osisID='Sir.23.19'>vnd wird dein auch nicht vergessen werden. Das du nicht gewonest der narrheit / Vnd zu letzt woltest / du werest nie geborn / vnd verfluchest den tage deiner geburt. Sup. 3.</verse>
        <verse osisID='Sir.23.20'>WEr sich gewehnet zu schmehenZu affterreden / vnd ander Leute zu verteilen.  / Der bessert sich sein lebtage nicht.</verse>
        <verse osisID='Sir.23.21'>DAs ander mal sündigen / das ist zu viel / Das dritte mal bringt die straffe mit sich.</verse>
        <verse osisID='Sir.23.22'>WEr in der brunst sticket / der ist wie ein brennend Fewr / Vnd höret nicht auff / bis er sich selbs verbrenne.</verse>
        <verse osisID='Sir.23.23'>EJn vnkeuscher Mensch / hat keine ruge an seinem Leibe / Bis er ein fewr anzünde.</verse>
        <verse osisID='Sir.23.24'>EJnem vnkeuschen Menschen / ist alle SpeiseEr nimpts wo ers findet / offt einen garstigen Balck / fur sein schönes Weib. süsse / vnd lesset nicht ab bis ers erfülle.</verse>
        <verse osisID='Sir.23.25'>EJn Man der seine Ehe bricht / vnd dencket bey sich selbs / Wer sihet mich?</verse>
        <verse osisID='Sir.23.26'>Es ist finster vmb mich / vnd die wende verbergen mich / das mich niemand sihet / Wen sol ich schewen? Der Allerhöhest achtet meiner Sünde nicht?</verse>
        <verse osisID='Sir.23.27'>Solcher schewet allein der Menschen augen /</verse>
        <verse osisID='Sir.23.28'>Vnd dencket nicht / das die Augen des HERRN viel heller sind / denn die Sonne / vnd sehen alles was die Menschen thun / vnd schawen auch in die heimlichen winckel.</verse>
        <verse osisID='Sir.23.29'>Alle ding sind jm bekand / ehe sie geschaffen werden / also wol / als wenn sie geschaffen sind.</verse>
        <verse osisID='Sir.23.30'>Der selbe Man / wird offentlich in der Stad gestrafft werden /</verse>
        <verse osisID='Sir.23.31'>vnd wird erhascht werden / wenn er sichs am wenigsten versihet.</verse>
        <verse osisID='Sir.23.32'>ALso wirds auch gehen dem Weibe / die jren Man verlesst / vnd einen Erben von einem andern krieget.</verse>
        <verse osisID='Sir.23.33'>Erstlich / ist sie dem gebot Gottes vngehorsam. Zum andern / sündiget sie wider jren Man. Zum dritten / bringet sie durch jren Ehebruch / kinder von einem andern.</verse>
        <verse osisID='Sir.23.34'>Diese wird man aus der Gemeine werffen / vnd jre Kinder müssen jr entgelten.</verse>
        <verse osisID='Sir.23.35'>Jre Kinder werden nicht wurtzeln / vnd jre Zweige werden nicht Frucht bringen.</verse>
        <verse osisID='Sir.23.36'>Sie lesst ein verflucht Gedechtnis hinder sich / vnd jre schande wird nimer mehr vertilget.</verse>
        <verse osisID='Sir.23.37'>Daran lernen die Nachkomen / das nichts besser sey / denn Gott fürchten / vnd nicht süssers / denn auff Gottes gebot achten.</verse>
      </chapter>
      <chapter osisID='Sir.24'>
        <verse osisID='Sir.24.1'>DJe Weisheit preiset sich / vnd vnter dem Volck rhümet sie sich.</verse>
        <verse osisID='Sir.24.2'>Sie prediget in der gemeine Gottes /</verse>
        <verse osisID='Sir.24.3'>vnd lobet sich in seinem Reich /</verse>
        <verse osisID='Sir.24.4'>vnd spricht also / Jch bin Gottes wort /</verse>
        <verse osisID='Sir.24.5'>vnd schwebe vber der gantzen Erden / wie die wolcken.</verse>
        <verse osisID='Sir.24.6'>Mein Gezelt ist in der höhe / vnd mein Stuel in den wolcken.</verse>
        <verse osisID='Sir.24.7'>Jch allein bin allenthalben / so weit der Himel ist /</verse>
        <verse osisID='Sir.24.8'>vnd so tieff der Abgrund ist.</verse>
        <verse osisID='Sir.24.9'>Allenthalben im Meer / allenthalben auff Erden /</verse>
        <verse osisID='Sir.24.10'>vnter allen Leuten / vnter allen Heiden /</verse>
        <verse osisID='Sir.24.11'>Bey diesen allen / habe ich Wonung gesucht / das ich etwo stat fünde.</verse>
        <verse osisID='Sir.24.12'>Da gebot mir der Schepffer aller dinge / vnd der mich geschaffen hat / bestellet mir eine Wonunge /</verse>
        <verse osisID='Sir.24.13'>vnd sprach / Jn Jacob soltu wonen / vnd Jsrael sol dein Erbe sein.</verse>
        <verse osisID='Sir.24.14'>VOr der Welt von anfang bin ich geschaffen / vnd werde ewiglich bleiben /</verse>
        <verse osisID='Sir.24.15'>Vnd hab fur jm in der Hütten gedienet / vnd darnach zu Zion eine gewisse stet krieget / Vnd er hat mich in die heilige Stad gesetzt / das ich zu Jerusalem regieren solte.</verse>
        <verse osisID='Sir.24.16'>Jch hab eingewurtzelt / bey einem geehreten Volck / das Gottes erbteil ist /</verse>
        <verse osisID='Sir.24.17'>Jch bin hoch gewachsen / wie ein Cedern auff dem Libano / vnd wie ein Cypressen auff dem gebirge Hermon.</verse>
        <verse osisID='Sir.24.18'>Jch bin auffgewachsen / wie ein Palmbaum am wasser / vnd wie die Rosenstöcke / so man zu Hiericho erzeucht /</verse>
        <verse osisID='Sir.24.19'>wie ein schöner Olebaum auft freiem felde. Jch bin auffgewachsen / wie Ahörnen /</verse>
        <verse osisID='Sir.24.20'>Jch gab einen lieblichen Geruch von mir / wie Cynnamet vnd köstliche Würtze / vnd wie die besten MyrrhenDie besten Myrrhen ist der erste safft / der von jm selber aus dem Myrrhenbaum fleusst / vnd heisst / Stacte / tropffen. Die ander heisst schlecht Myrrhen / die aus dem schnit vom baum fleusst. /</verse>
        <verse osisID='Sir.24.21'>wie Galban vnd Onych vnd Myrrhen vnd wie der Weyrauch in dem Tempel.</verse>
        <verse osisID='Sir.24.22'>JCh breitet meine zweige aus / wie eine Eiche / vnd meine Zweige waren schöne vnd lustig.</verse>
        <verse osisID='Sir.24.23'>Jch gab einen lieblichen Geruch von mir / wie der Weinstock /</verse>
        <verse osisID='Sir.24.24'>vnd meine Blühet bracht ehrlich vnd reiche Frucht.</verse>
        <verse osisID='Sir.24.25'>Komet her zu mir / alle die mein begert /</verse>
        <verse osisID='Sir.24.26'>vnd settiget euch von meinen Früchten.</verse>
        <verse osisID='Sir.24.27'>Meine predigt ist süsser denn Honig / vnd meine gabe süsser denn Honigseim.</verse>
        <verse osisID='Sir.24.28'>Wer von mir isset / den hungert jmer nach mir /</verse>
        <verse osisID='Sir.24.29'>Vnd wer von mir trincket / den dürstet jmer nach mir.</verse>
        <verse osisID='Sir.24.30'>Wer mir gehorchet / der wird nicht zuschanden /</verse>
        <verse osisID='Sir.24.31'>vnd wer mir folget / der wird vnschüldig bleiben.</verse>
        <verse osisID='Sir.24.32'>DJs alles ist eben das Buch des bunds / mit dem höhesten Gotte gemacht /</verse>
        <verse osisID='Sir.24.33'>nemlich das Gesetze / welchs Moses dem hause Jacob zum Schatz befolhen hat.</verse>
        <verse osisID='Sir.24.34'>Daraus die Weisheit geflossen ist / wie das wasser Phison / wenn es gros ist /</verse>
        <verse osisID='Sir.24.35'>vnd wie das wasser Tygris / wenn es vbergehet im Lentzen.</verse>
        <verse osisID='Sir.24.36'>Daraus der verstand geflossen ist / wie der Euphrates / wenn er gros ist / vnd wie der Jordan in der Erndte.</verse>
        <verse osisID='Sir.24.37'>Aus dem selben ist erfür brochen die Zucht / wie das Liecht / vnd wie das wasser Nilus im Herbst.</verse>
        <verse osisID='Sir.24.38'>Er ist nie gewest / der es ausgelernet hette / vnd wird nimermehr werden / der es ausgründen möchte /</verse>
        <verse osisID='Sir.24.39'>Denn sein sinn ist reicher weder kein Meer / vnd sein wort tieffer denn kein Abgrund.</verse>
        <verse osisID='Sir.24.40'>ES fliessen von mir viel Bechlin in die Garten / wie man das wasser hinein leitet /</verse>
        <verse osisID='Sir.24.41'>Da wessere ich meine Garten /</verse>
        <verse osisID='Sir.24.42'>vnd trencke meine wise /</verse>
        <verse osisID='Sir.24.43'>Da werden meine Bechlin zu grossen strömen /</verse>
        <verse osisID='Sir.24.44'>vnd meine ströme werden grosse See.</verse>
        <verse osisID='Sir.24.45'>Denn meine Lere leuchtet so weit / als der liechte Morgen / vnd scheinet ferne /</verse>
        <verse osisID='Sir.24.46'>Auch schüttet meine Lere weissagung aus / die ewig bleiben mus.</verse>
        <verse osisID='Sir.24.47'>Da sehet jr / das ich nicht allein fur mich arbeite / sondern fur alle / die der Weisheit begeren.</verse>
      </chapter>
      <chapter osisID='Sir.25'>
        <verse osisID='Sir.25.1'>DRey schöne ding sind / die beide Gott vnd den Menschen wolgefallen.</verse>
        <verse osisID='Sir.25.2'>Wenn Brüder eins sind / vnd die Nachbar sich liebhaben / vnd Man vnd Weib sich miteinander wol begehen.</verse>
        <verse osisID='Sir.25.3'>DRey stück sind / den ich von hertzen feind bin / vnd jr wesen verdreusst mich vbel.</verse>
        <verse osisID='Sir.25.4'>Wenn ein Armer hoffertig ist / vnd ein Reicher gern leuget / vnd ein alter Narr ein Ehebrecher ist.</verse>
        <verse osisID='Sir.25.5'>WEnn du in der Jugent nicht samlest / Was wiltu im Alter finden?</verse>
        <verse osisID='Sir.25.6'>O Wie fein stehets / wenn die grawen Heubte / weise / vnd die Alten / klug /</verse>
        <verse osisID='Sir.25.7'>Vnd die Herrn vernünfftig vnd fursichtig sind.</verse>
        <verse osisID='Sir.25.8'>DAs ist der alten Krone / wenn sie viel erfaren haben / Vnd jr Ehre ist / wenn sie Gott fürchten.</verse>
        <verse osisID='Sir.25.9'>NEun stück sind / die ich in meinem hertzen hoch zu loben halte / vnd das zehend wil ich mit meinem munde preisen.</verse>
        <verse osisID='Sir.25.10'>Ein Man der freude an seinen Kindern hat. Wer erlebet / das er seine Feinde vntergehen sihet.</verse>
        <verse osisID='Sir.25.11'>Wol dem / der ein vernünfftig Weib hat. Wer mit seinem reden keinen schaden thut. Wer nicht dienen mus / denen so es nicht werd sind.</verse>
        <verse osisID='Sir.25.12'>Wol dem / der einen trewen Freund hat. Wol dem / der klug ist. Vnd der da leret / da mans gern höret.</verse>
        <verse osisID='Sir.25.13'>O wie gros ist der / so weise ist.</verse>
        <verse osisID='Sir.25.14'>Aber wer Gott fürchtet / vber den ist niemand /</verse>
        <verse osisID='Sir.25.15'>Denn die furcht Gottes gehet vber alles /</verse>
        <verse osisID='Sir.25.16'>wer die selbigen fest helt / wem kan man den vergleichen?</verse>
        <verse osisID='Sir.25.17'>ES ist kein wehe so gros / als hertzenleid.</verse>
        <verse osisID='Sir.25.18'>Es ist keine list vber Frawen list.</verse>
        <verse osisID='Sir.25.19'>Es ist kein lauren / vber des Neidharts lauren.</verse>
        <verse osisID='Sir.25.20'>Es ist kein Rachgir / vber der Feinde rachgir.</verse>
        <verse osisID='Sir.25.21'>Es ist kein kopff so listig / als der Schlangen kopff. Vnd ist kein zorn so bitter / als der Frawen zorn.</verse>
        <verse osisID='Sir.25.22'>Jch wolt lieber bey Lewen vnd Trachen wonen / denn bey einem bösen weibe.</verse>
        <verse osisID='Sir.25.23'>Wenn sie böse wird / so verstellet sie jr geberde / vnd wird so scheuslich / wie ein sack.</verse>
        <verse osisID='Sir.25.24'>Jr Man mus sich jr schemen / Vnd wenn mans jm furwirfft / so thuts jm im hertzen weh.</verse>
        <verse osisID='Sir.25.25'>Alle bosheit ist geringe / gegen der Weiber bosheit / Es geschehe jr / was den Gottlosen geschicht.</verse>
        <verse osisID='Sir.25.26'>EJn wesschafftig Weib ist einem stillen Man / wie ein sandiger weg hinauff / einem alten Man /</verse>
        <verse osisID='Sir.25.27'>Las dich nicht betriegen / das sie schöne ist / vnd beger jr nicht darumb.</verse>
        <verse osisID='Sir.25.28'>WEnn das Weib den Man reich macht /</verse>
        <verse osisID='Sir.25.29'>So ist da eitel hadder / verachtung vnd grosse schmach.</verse>
        <verse osisID='Sir.25.30'>Ein böse weib / macht ein betrübt hertz / traurig angesicht / vnd das hertzeleid.</verse>
        <verse osisID='Sir.25.31'>EJn weib da der Man keine freud an hat / Die macht jn verdrossen zu allen dingen.</verse>
        <verse osisID='Sir.25.32'>DJe Sünde kompt her von einem Weibe / vnd vmb jrer willen müssen wir alle sterben.</verse>
        <verse osisID='Sir.25.33'>Wie man dem wasser nicht raum lassen sol / Also sol man dem weibe seinen willen nicht lassen /</verse>
        <verse osisID='Sir.25.34'>Wil sie dir nicht zur hand gehen / so scheideDas ist nach dem Gesetz Mosi gesagt. dich von jr. Gen. 3.</verse>
      </chapter>
      <chapter osisID='Sir.26'>
        <verse osisID='Sir.26.1'>WOl dem / der ein tugentsam wWeib hat / Des lebet er noch einest so lange.</verse>
        <verse osisID='Sir.26.2'>EJn heuslich Weib ist jrem Manne eine freude / Vnd macht jm ein fein rügig Leben.</verse>
        <verse osisID='Sir.26.3'>EJn tugendsam Weib / ist ein edle gabe / vnd wird dem gegeben der Gott fürchtet /</verse>
        <verse osisID='Sir.26.4'>Er sey Reich oder Arm / so ists jm ein trost / vnd macht jn allzeit frölich.</verse>
        <verse osisID='Sir.26.5'>DRey ding sind schrecklich / vnd das vierde ist grewlich /</verse>
        <verse osisID='Sir.26.6'>Verreterey / Auffrhur / vnschüldig Blut vergiessen /</verse>
        <verse osisID='Sir.26.7'>welche alle erger sind / denn der Tod.</verse>
        <verse osisID='Sir.26.8'>Das ist aber das hertzeleid / Wenn ein Weib wider das ander eiuert / vnd schendet sie bey jederman.</verse>
        <verse osisID='Sir.26.9'>WEnn einer ein böse Weib hat / so ists eben / als ein vngleichDie werden selten reich. par Ochsen / die neben ander ziehen sollen.</verse>
        <verse osisID='Sir.26.10'>Wer sie krieget / der krieget ein Scorpion.</verse>
        <verse osisID='Sir.26.11'>EJn truncken weib ist eine grosse Plage / Denn sie kan jre schande nicht decken.</verse>
        <verse osisID='Sir.26.12'>EJn hürisch Weib / kennet man bey jrem vnzüchtigen Gesicht / vnd an jren Augen.</verse>
        <verse osisID='Sir.26.13'>JSt deine Tochter nicht schamhafftig / So halt sie hart / Auff das sie nicht jren mutwillen treibe wenn sie so frey ist.</verse>
        <verse osisID='Sir.26.14'>WEnn du merckest / das sie frech vmb sich sihet / So sihe wol darauff / Wo nicht / vnd sie thut darüber wider dich / So las dichs auch nicht wundern.</verse>
        <verse osisID='Sir.26.15'>Wie ein Fussgenger / der durstig ist / lechtzet sie / vnd trinckt das nehest wasser / das sie krieget / vnd setzet sich / wo sie einen Stock findet / vnd nimpt an / was jr werden kan.</verse>
        <verse osisID='Sir.26.16'>EJn freundlich Weib erfrewet jren Man / Vnd wenn sie vernünfftig mit jm vmbgehet / erfrisscht sie jm sein hertz.</verse>
        <verse osisID='Sir.26.17'>EJn Weib das schweigen kan / das ist eine gabe Gottes /</verse>
        <verse osisID='Sir.26.18'>Ein wol gezogen weib ist nicht zubezalen.</verse>
        <verse osisID='Sir.26.19'>ES ist nichts liebers auff erden / denn ein züchtig Weib /</verse>
        <verse osisID='Sir.26.20'>Vnd ist nichts köstlichers / denn ein keusches Weib.</verse>
        <verse osisID='Sir.26.21'>WJe die Sonne / wenn sie auffgangen ist / in dem hohen Himel des HERRN ein zierde ist / Also ist ein tugentsam Weib eine zierde in jrem Hause.</verse>
        <verse osisID='Sir.26.22'>EJn schön Weib / das from bleibt / Jst wie die helle Lampen auff dem heiligen LeuchterEr redet vom Leuchter vnd Seulen in der Hütten Mosi. .</verse>
        <verse osisID='Sir.26.23'>EJn Weib / das ein ein bestendig gemüt hat /</verse>
        <verse osisID='Sir.26.24'>Jst wie die gülden Seulen auff den silbern stülen.</verse>
        <verse osisID='Sir.26.25'>ZWey stücke sind / die mich verdriessen / vnd das dritte thut mir zorn /</verse>
        <verse osisID='Sir.26.26'>Wenn man einen streitbarn Man / zu letzt armut leiden lesst. Vnd die weisen Rete zu letzt veracht.</verse>
        <verse osisID='Sir.26.27'>Vnd wer vom rechten Glauben abfellt zum vnrechten glauben / Diesen hat Gott zum schwert verdampt.</verse>
        <verse osisID='Sir.26.28'>EJn Kauffman kan sich schwerlich hüten fur vnrecht / vnd ein Kremer fur sünden.</verse>
      </chapter>
      <chapter osisID='Sir.27'>
        <verse osisID='Sir.27.1'>Denn vmb Gutes willen thun viel vnrecht / Vnd die reich werden wöllen / wenden die Augen abDas ist / sie achten des Gewissens nicht. .</verse>
        <verse osisID='Sir.27.2'>Wie ein Nagel in der mauren zwisschen zween steinen stickt /</verse>
        <verse osisID='Sir.27.3'>Also stickt auch Sünde zwisschen Kauffer vnd Verkauffer.</verse>
        <verse osisID='Sir.27.4'>Helt er sich nicht mit vleis in der furcht des HERRN / So wird sein Haus bald zerstöret werden.</verse>
        <verse osisID='Sir.27.5'>WEnn man siebet / so bleibet das vnflettige drinnen / Also / was der Mensch furnimpt / So klebet jmer etwas vnreins dran.</verse>
        <verse osisID='Sir.27.6'>Gleich wie der Ofen bewert die newen Töpffe / Also bewert die trübsal des Menschen sinn.</verse>
        <verse osisID='Sir.27.7'>AN den Früchten mercket man / wie des Baums gewartet ist / Also mercket man an der Rede / wie das Hertz geschickt ist.</verse>
        <verse osisID='Sir.27.8'>DV solt niemand loben / du habest jn denn gehöret / Denn an der Rede kennet man den Man.</verse>
        <verse osisID='Sir.27.9'>FOlgestu der Gerechtigkeit nach / So wirstu sie kriegen / vnd anziehen wie einen schönen Rock.</verse>
        <verse osisID='Sir.27.10'>DJe Vogel gesellen sich zu jres gleichen / Also helt sich die warheit zu denen / die jr gehorchen.</verse>
        <verse osisID='Sir.27.11'>WJe der Lew auff den Raub lauret / Also ergreiffet zu letzt die Sünde den Vbeltheter.</verse>
        <verse osisID='Sir.27.12'>EJn Gottfürchtiger redet allezeit das heilsam ist / Ein Narr aber ist wandelbar / wie der Mond.</verse>
        <verse osisID='Sir.27.13'>WEnn du vnter den Vnweisen bist / so mercke was die zeit leiden wil / Aber vnter den Weisen magstu fortfaren.</verse>
        <verse osisID='Sir.27.14'>DEr Narren rede / ist vber die mas verdrieslich / Vnd jr lachen ist eitel sünde / vnd kutzelnThut jnen wol / das sie andere betrüben vnd schaden thun. sich doch damit.</verse>
        <verse osisID='Sir.27.15'>WO man viel schweren höret / da gehen einem die Har zu berge / Vnd jr haddern macht / das man die Ohren zuhalten mus.</verse>
        <verse osisID='Sir.27.16'>WEnn die Hoffertigen mit einander haddern / so folget Blut vergiessen darnach / Vnd ist verdrieslich zu hören / wenn sie sich so zuschelten.</verse>
        <verse osisID='Sir.27.17'>WEr heimligkeit offenbart / Der verleurt den glauben / Vnd wird nimer mehr einen trewen Freund kriegen.</verse>
        <verse osisID='Sir.27.18'>HAlt deinen Freund werd / vnd halt jm glauben /</verse>
        <verse osisID='Sir.27.19'>Wo du aber seine heimligkeit offenbarest / So wirstu jn nicht wider kriegen.</verse>
        <verse osisID='Sir.27.20'>WEr seinen Freund verleurt / Dem geschicht wol so vbel / als dem sein Feind entgehet.</verse>
        <verse osisID='Sir.27.21'>Gleich als wenn du einen Vogel aus der hand lessest / Also ists / wenn du deinen Freund verlessest.</verse>
        <verse osisID='Sir.27.22'>Du fehest jn nicht wider / du darffest jm nicht nachlauffen / Er ist zu fern weg / er ist entsprungen / wie ein Rehe aus dem Netze.</verse>
        <verse osisID='Sir.27.23'>Wunden kan man verbinden / Scheltwort kan man sünen /</verse>
        <verse osisID='Sir.27.24'>Aber wer heimligkeit offenbart / mit dem ists aus.</verse>
        <verse osisID='Sir.27.25'>WEr mit den Augen wincket / der hat böses im sinn / vnd lesset sich nicht dauon wenden.</verse>
        <verse osisID='Sir.27.26'>Fur dir kan er süsse reden / vnd lobet seer was du redest / Aber hinderwerts / redet er anders / vnd verkeret dir deine wort.</verse>
        <verse osisID='Sir.27.27'>Jch bin keinem ding so feind / als dem / Vnd der HERR ist jm auch feind.</verse>
        <verse osisID='Sir.27.28'>WEr den Stein in die höhe wirfft / dem fellet er auff den kopff / Wer heimlich sticht / Der verwundet sich selbs.</verse>
        <verse osisID='Sir.27.29'>Wer eine Grube grebt der fellt selbs drein. Wer einem andern stellet / der fehet sich selbs.</verse>
        <verse osisID='Sir.27.30'>Wer dem andern schaden thun wil / dem kompts selbs vber seinen Hals / das er nicht weis wo her.</verse>
        <verse osisID='Sir.27.31'>DJe Hoffertigen hönen vnd spotten / Aber die Rache lauret auff sie / wie ein Lewe.</verse>
        <verse osisID='Sir.27.32'>DJe sich frewen / wens den Fromen vbel gehet / werden im Strick gefangen / Das hertzleid wird sie verzeren / ehe sie sterben.</verse>
        <verse osisID='Sir.27.33'>ZOrn vnd wüten sind grewel / Vnd der Gottlose treibt sie.</verse>
      </chapter>
      <chapter osisID='Sir.28'>
        <verse osisID='Sir.28.1'>WEr sich rechent / an dem wird sich der HERR wider rechen / Vnd wird jm seine Sünde auch behalten.</verse>
        <verse osisID='Sir.28.2'>VErgib deinem Nehesten / was er dir zu leide gethan hat / Vnd bitte denn / so werden dir deine Sünde auch vergeben.</verse>
        <verse osisID='Sir.28.3'>EJn Mensch helt gegen dem andern den Zorn / vnd wil bey dem HERRN gnad suchen.</verse>
        <verse osisID='Sir.28.4'>Er ist vnbarmhertzig gegen seines Gleichen / vnd wil fur seine sünde bitten.</verse>
        <verse osisID='Sir.28.5'>Er ist nur fleisch vnd blut / vnd helt den zorn / Wer wil denn jm seine Sünde vergeben?</verse>
        <verse osisID='Sir.28.6'>GEdencke an das ende / vnd las die Feindschafft faren /</verse>
        <verse osisID='Sir.28.7'>die den Tod vnd verderben sucht / vnd bleibe in den Geboten.</verse>
        <verse osisID='Sir.28.8'>Gedenck an das Gebot / vnd las dein drewen wider deinen Nehesten.</verse>
        <verse osisID='Sir.28.9'>Gedenck an den bund des Höhesten / vnd vergib die vnwissenheit.</verse>
        <verse osisID='Sir.28.10'>Las ab vom Hadder / so bleiben viel sünde nach.</verse>
        <verse osisID='Sir.28.11'>Denn ein zorniger Mensch zündet hadder an / vnd der Gottlose verwirret gute Freunde / vnd hetzet wider einander die guten frieden haben.</verse>
        <verse osisID='Sir.28.12'>WEnn des Holtzs viel ist / wird des Fewrs deste mehr / Vnd wenn die Leute gewaltig sind / wird der Zorn deste grösser / Vnd wenn die Leute reich sind / wird der zorn deste hefftiger / Vnd wenn der Hadder lange weret / so brennets deste mehr.</verse>
        <verse osisID='Sir.28.13'>JEch sein zu hadder / zündet fewr an / Vnd jech sein zu zancken / vergeusst Blut.</verse>
        <verse osisID='Sir.28.14'>BLesestu füncklin / So wird ein gros Fewr draus. Speiestu aber ins füncklin / so verlesscht es / Vnd beides kan aus deinem munde komen.</verse>
        <verse osisID='Sir.28.15'>DJe Ohrenbleser vnd falsche böse Meuler / sind verflucht / Denn sie verwirren viele die guten Frieden haben.</verse>
        <verse osisID='Sir.28.16'>EJn böse Maul / macht viel Leute vneins / vnd treibet sie aus einem Land ins ander /</verse>
        <verse osisID='Sir.28.17'>Es zubricht feste Stedte / vnd zerstöret Fürstenthüme.</verse>
        <verse osisID='Sir.28.18'>Ein böse Maul / verstösset redliche WeiberNach Mose Gesetz / da der Scheidebrieff galt / wird manch weib on schuld / verstossen gewest sein / durch solche böse Meuler.  /</verse>
        <verse osisID='Sir.28.19'>vnd beraubt sie alles / das jnen saur worden ist /</verse>
        <verse osisID='Sir.28.20'>Wer jm gehorcht / der hat nimer ruge / vnd kan nirgend mit frieden bleiben.</verse>
        <verse osisID='Sir.28.21'>DJe Geissel macht striemen / Aber ein böse Maul / zerschmettert beine vnd alles.</verse>
        <verse osisID='Sir.28.22'>VJel sind gefallen / durch die scherffe des Schwerts / Aber nirgend so viel / als durch böse Meuler.</verse>
        <verse osisID='Sir.28.23'>WOl dem / der fur bösem Maul bewaret ist / vnd von jm vngeplagt bleibt / vnd sein joch nicht tragen mus / vnd in seinen Stricken nicht gebunden ist.</verse>
        <verse osisID='Sir.28.24'>Denn sein joch ist eisern / vnd seine stricke ehernen /</verse>
        <verse osisID='Sir.28.25'>Seine Plage ist bitterer denn der Tod / vnd erger denn die Helle.</verse>
        <verse osisID='Sir.28.26'>ABer es wird den Gottfürchtigen nicht vnterdrücken / Vnd er wird in desselben Fewr nicht brennen.</verse>
        <verse osisID='Sir.28.27'>Wer den HERRN verlesset / der wird drein fallen / vnd drin brennen / vnd es wird nicht ausgelesschet werden / Es wird jn vberfallen / wie ein Lew / vnd auffreiben wie ein Pard.</verse>
        <verse osisID='Sir.28.28'>DV verzeunest deine Güter mit dornen / Warumb machstu nicht viel mehr deinem Munde thür vnd rigel?</verse>
        <verse osisID='Sir.28.29'>Du wegest dein gold vnd silber ein / Warumb wegestu nicht auch deine wort auff der Goldwage?</verse>
        <verse osisID='Sir.28.30'>Hüte dich / das du nicht dadurch gleitest / vnd fallest fur deinen Feinden / die auff dich lauren.</verse>
      </chapter>
      <chapter osisID='Sir.29'>
        <verse osisID='Sir.29.1'>WEr seinem Nehesten leihet / Der thut ein werck der Barmhertzigkeit / Vnd wer Güter hat / der sol solchs thun.</verse>
        <verse osisID='Sir.29.2'>LEihe deinem Nehesten wenn ers bedarff / Vnd du ander gibs auch wider zu bestimpter zeit.</verse>
        <verse osisID='Sir.29.3'>Halt was du geredt hast / vnd handel nicht betrieglich mit jm / So findestu allezeit deine notdurfft.</verse>
        <verse osisID='Sir.29.4'>MAncher meinet / Es sey gefunden / was er borget / vnd machet den vnwillig / so jm geholffen hat.</verse>
        <verse osisID='Sir.29.5'>Er küsset einem die Hand / die weil man jm leihet / vnd redet so demütiglich vmb des Nehesten geld /</verse>
        <verse osisID='Sir.29.6'>Aber wenn ers sol widergeben / so verzeucht ers / vnd klagt seer / Es sey schwere zeit.</verse>
        <verse osisID='Sir.29.7'>Vnd ob ers wol vermag / gibt ers kaum die helffte wider / vnd rechents jenem fur einen gewin zu.</verse>
        <verse osisID='Sir.29.8'>Vermag ers aber nicht / so bringt er jenen vmbs Geld / Der selb hat jm denn selber einen Feind gekaufft mit seinem eigen gelde.</verse>
        <verse osisID='Sir.29.9'>Vnd jener bezalet jn mit fluchen vnd schelten / vnd gibt jm Schmehewort fur danck.</verse>
        <verse osisID='Sir.29.10'>MAncher leihet vngerne / aus keiner bösen meinung / Sondern er mus fürchten / er kome vmb das seine.</verse>
        <verse osisID='Sir.29.11'>DOch habe gedult mit deinem Nehesten in der not / Vnd thu das Almosen dazu / das du jm zeit lassest.</verse>
        <verse osisID='Sir.29.12'>HJlff dem Armen / vmb des Gebots willen / Vnd las jn in der NotWeil die Not da ist. nicht lehr von dir.</verse>
        <verse osisID='Sir.29.13'>VErleur gerne dein Geld / vmb deines Bruders vnd Nehesten willen / Vnd vergrabe es nicht vnter einen Stein / da es doch vmbkompt.</verse>
        <verse osisID='Sir.29.14'>SAmle dir einen Schatz nach dem gebot des Allerhöhesten / Der wird dir besser sein / denn kein Gold.</verse>
        <verse osisID='Sir.29.15'>LEge dein Almosen an einen sondern ortZele es ab / was du zugeben gedenckest / vom an dern gut / wie Moses leret / die Zehenden beylegen vnd absondern / auff künfftige wolthat. Vnd S. Paulus  / Dasselb wird dich erretten / aus allem vnglück /</verse>
        <verse osisID='Sir.29.16'>Es wird fur dich streitten wider deinen Feind /</verse>
        <verse osisID='Sir.29.17'>besser denn kein Schild oder Spies. 2. Cor. 8; 2. Cor. 9.</verse>
        <verse osisID='Sir.29.18'>EJn fromer Man wird bürge fur seinen Nehesten /</verse>
        <verse osisID='Sir.29.19'>Aber ein Vnuerschempter / lesst seinen Bürgen stehen.</verse>
        <verse osisID='Sir.29.20'>VErgiss nicht der Wolthat deines Bürgen /</verse>
        <verse osisID='Sir.29.21'>Denn er hat sich selbs fur dich versetzt.</verse>
        <verse osisID='Sir.29.22'>DEr Gottlose bringt seinen Bürgen in schaden /</verse>
        <verse osisID='Sir.29.23'>Vnd ein Vndanckbarer / lesst seinen Erlöser stecken.</verse>
        <verse osisID='Sir.29.24'>BVrge werden / hat viel reiche Leute verderbt / Vnd hin vnd wider geworffen / wie die wellen im Meer.</verse>
        <verse osisID='Sir.29.25'>Es hat grosse Leute vertrieben / das sie in frembden Landen musten in der jrre gehen.</verse>
        <verse osisID='Sir.29.26'>EJn Gottloser / so er Bürge ist worden / vnd gehet mit rencken vmb / das er sich auswickele / Der wird der straffe nicht entgehen.</verse>
        <verse osisID='Sir.29.27'>HJlffe deinem Nehesten aus / so viel du kanst / Vnd sihe dich für / das du nicht selbs drüber zu schaden kompst.</verse>
        <verse osisID='Sir.29.28'>ES ist gnug zu diesem Leben / wer wasser vnd brot / kleider vnd haus hat / Damit er sein NotdurfftEs ist nicht not borgen oder leihen / ausser der notdurfft des lebens / als zur pracht / zu grossem baw oder kauff. Wil sagen / wenn man leihen vnd borgen sol / nemlich / in der not / Sonst heben viel Leute / gros ding an / vnd wöllens mit borgen / vnd ander Leute beschwerung thun. decken kan.</verse>
        <verse osisID='Sir.29.29'>ES ist besser geringe Narung vnter einem bretern eigen Dach / Denn köstlicher Tisch vnter den Frembden.</verse>
        <verse osisID='Sir.29.30'>LAs dirs gefallen / du habest wenig oder viel / Denn es ist ein schendlich Leben / von haus zu haus ziehen.</verse>
        <verse osisID='Sir.29.31'>Vnd wo einer Frembde ist / that er sein maul nicht auffthun /</verse>
        <verse osisID='Sir.29.32'>Er mus zu sich lassen / vnd mit jm trincken lassen / vnd keinen danck haben.</verse>
        <verse osisID='Sir.29.33'>Mus dazu bittere wort hören / nemlich / Gast / gehe hin vnd bereite den Tisch / las mich mit dir essen / was du hast.</verse>
        <verse osisID='Sir.29.34'>Jtem / zeuch aus / ich hab einen ehrlichen Gast kriegen / Jch mus das haus haben / Mein Bruder zeucht zu mir ein.</verse>
        <verse osisID='Sir.29.35'>Solchs ist schweerSolchs geschicht auch denen die borgen / vnd gros hendel vnd baw anfahen / vnd darnach dasselbe andern lassen müssen. einem vernünfftigen Man / das er vmb der Herberge willen / solche wort fressen mus / vnd das man jm auffrücket / wenn man jm gelihen hat.</verse>
      </chapter>
      <chapter osisID='Sir.30'>
        <verse osisID='Sir.30.1'>WEr sein Kind lieb hat / der helt es stets vnter der Ruten / Das er hernach freude an jm erlebe.</verse>
        <verse osisID='Sir.30.2'>WEr sein Kind in der Zucht helt / der wird sich sein frewen / Vnd darff sich sein bey den Bekandten nicht schemen.</verse>
        <verse osisID='Sir.30.3'>WEnn einer sein Kind zeucht / das verdreusst seinen Feind / vnd erfrewet seine Freunde /</verse>
        <verse osisID='Sir.30.4'>Denn wo sein Vater stirbt / so ists / als were er nicht gestorben / Denn er hat seines gleichen hinder sich gelassen.</verse>
        <verse osisID='Sir.30.5'>Da er lebete / sahe er seine lust / vnd hatte freude an jm. Da er starb / dorfft er nicht sorgen /</verse>
        <verse osisID='Sir.30.6'>Denn er hat hinder sich gelassen einen Schutz wider seine Feinde / vnd der den Freunden wider dienen kan.</verse>
        <verse osisID='Sir.30.7'>WEr aber seinem Kinde zu weich ist / Der klaget seine striemen / vnd erschrickt / so offt es weinet.</verse>
        <verse osisID='Sir.30.8'>EJn verwehnet Kind / wird mutwillig / wie ein wild Pferd.</verse>
        <verse osisID='Sir.30.9'>ZErtle mit deinem Kinde / So mustu dich hernach fur jm fürchten / Spiele mit jm / So wird es dich hernach betrüben.</verse>
        <verse osisID='Sir.30.10'>SChertze nicht mit jm / Auff das du nicht mit jm hernach trawren müssest / Vnd deine Zeene zu letzt kirren müssen.</verse>
        <verse osisID='Sir.30.11'>LAs jm seinen willen nicht in der Jugent / Vnd entschüldige seine torheit nicht.</verse>
        <verse osisID='Sir.30.12'>Beuge jm den Hals / wen er noch jung ist / blewe jm den Rücken / weil er noch klein ist / Auff das er nicht halsstarrig vnd dir vngehorsam werde.</verse>
        <verse osisID='Sir.30.13'>ZEuch dein Kind / vnd las es nicht müssig gehen / Das du nicht vber jm zu schanden werdest.</verse>
        <verse osisID='Sir.30.14'>ES ist besser / einer sey Arm / vnd da bey frisch vnd gesund / Denn Reich vnd vngesund.</verse>
        <verse osisID='Sir.30.15'>Gesund vnd frisch sein / ist besser / denn Gold / Vnd ein gesunder Leib ist besser / denn gros gut.</verse>
        <verse osisID='Sir.30.16'>Es ist kein Reichthum zu vergleichen einem gesunden Leibe / Vnd keine freude / des hertzen Freude gleich.</verse>
        <verse osisID='Sir.30.17'>DEr Tod ist besser denn ein siech Leben / oder stete Kranckheit.</verse>
        <verse osisID='Sir.30.18'>Es ist eben als ein gut Gericht fur einem maul / das nicht essen kan / Vnd wie die Speise / so man bey eins Todten grab setzt.</verse>
        <verse osisID='Sir.30.19'>Denn was ist dem Götzen das Opffer nütze? kan er doch weder essen noch riechen?</verse>
        <verse osisID='Sir.30.20'>So ists mit dem Reichen auch / den Gott siech macht /</verse>
        <verse osisID='Sir.30.21'>Er sihet es wol mit den augen / vnd seufftzet darnach. Vnd ist wie ein Verschnittener / der bey einer Jungfrawen ligt / vnd seuffzet.</verse>
        <verse osisID='Sir.30.22'>MAch dich selbs nicht trawrig / vnd plage dich nicht selbs / mit deinen eigen gedancken /</verse>
        <verse osisID='Sir.30.23'>Denn ein frölich hertz ist des Menschen leben / Vnd seine freude ist sein langes leben.</verse>
        <verse osisID='Sir.30.24'>Thu dir guts / vnd tröste dein hertz / vnd treibe trawrigkeit fern von dir /</verse>
        <verse osisID='Sir.30.25'>Denn trawrigkeit tödtet viel Leute / vnd dienet doch nirgentSie hilfft nichts / vnd machet keine sache besser / Was sol sie denn. zu.</verse>
        <verse osisID='Sir.30.26'>EJuer vnd Zorn verkürtzen das Leben / Vnd sorge macht alt vor der zeit.</verse>
        <verse osisID='Sir.30.27'>Einem frölichen hertzen schmeckt alles wol / was er isset.</verse>
      </chapter>
      <chapter osisID='Sir.31'>
        <verse osisID='Sir.31.1'>WAchen nach Reichthum verzehret den Leib / Vnd darumb sorgen / lesst nicht schlaffen.</verse>
        <verse osisID='Sir.31.2'>Wenn einer ligt vnd sorget / so wachet er jmer auff / Gleich wie grosse kranckheit jmer auffweckt.</verse>
        <verse osisID='Sir.31.3'>DEr ist Reich / der da erbeitet vnd samlet Geld / Vnd höret auff / vnd geneusst sein auch.</verse>
        <verse osisID='Sir.31.4'>Der ist aber Arm / der da erbeitet / deiet nicht / Vnd wenn er schon auffhöret / so ist er doch ein Bettler.</verse>
        <verse osisID='Sir.31.5'>WEr Geld lieb hat / der bleibet nicht on sünde / Vnd wer vergenglichs vnd gesucht / der wird mit vergehen.</verse>
        <verse osisID='Sir.31.6'>VJel komen zu vnfal vmb Gelds willen / vnd verderben drüber / fur jren augen.</verse>
        <verse osisID='Sir.31.7'>Die jm opffernDie dem Mammon dienen / Wie S. Paulus auch sagt / Das Geitz sey Abgötterey / Vnd die Geitzigen sind des Mammon Pfaffen vnd Diener.  / die stürtzt es / Vnd die vnfursichtigen fehet es.</verse>
        <verse osisID='Sir.31.8'>8Ol dem Reichen / der vnstrefflich funden wird / vnd nicht das Geld sucht /</verse>
        <verse osisID='Sir.31.9'>Wo ist der? so wöllen wir jn loben / Denn er thut gros ding vnter seinem Volck.</verse>
        <verse osisID='Sir.31.10'>Der bewert hierin vnd rechtschaffen erfunden ist / der wird billich gelobet. Er kunde wol vbels thun / vnd thets doch nicht / schaden thun / vnd thets auch nicht /</verse>
        <verse osisID='Sir.31.11'>Darumb bleiben seine Güter / vnd die Heiligen preisen seine Almosen.</verse>
        <verse osisID='Sir.31.12'>WEnn du bey eins reichen Mans tisch sitzest / so sperr deinen Rachen nicht auff /</verse>
        <verse osisID='Sir.31.13'>vnd dencke nicht / nie ist viel zu fressen.</verse>
        <verse osisID='Sir.31.14'>Sondern gedencke / das ein vntrewes auge / neidisch ist</verse>
        <verse osisID='Sir.31.15'>(denn was ist neidischer weder ein solch auge?) vnd weinet / wo es sihet einen zugreiffen.</verse>
        <verse osisID='Sir.31.16'>GReiff nicht nach allem / was du sihest /</verse>
        <verse osisID='Sir.31.17'>vnd nim nicht / das fur jm in der Schüssel ligt.</verse>
        <verse osisID='Sir.31.18'>Nims bey dir selbs abe / was dein Nehester gern oder vngern hat / Vnd halte dich vernünfftig in allen stücken.</verse>
        <verse osisID='Sir.31.19'>JSs wie ein MenschNicht wie ein Saw.  / was dir furgesetzt ist / Vnd friss nicht zu seer / Auff das man dir nicht gram werde.</verse>
        <verse osisID='Sir.31.20'>VMb der Zucht willen höre du am ersten auff / Vnd sey nicht ein vnsetiger Fras / das du nicht vngunst erlangest.</verse>
        <verse osisID='Sir.31.21'>Wenn du bey vielen sitzest / So greiff nicht am ersten zu.</verse>
        <verse osisID='Sir.31.22'>EJn sittiger Mensch / lesst jm am geringen genügen / drumb darff er in seinem Bette nicht so keichen.</verse>
        <verse osisID='Sir.31.23'>Vnd wenn der Magen messig gehalten wird / so schlefft man sanfft / So kan einer des morgens früe auffstehen / vnd ist fein bey sich selbs.</verse>
        <verse osisID='Sir.31.24'>Aber ein vnsettiger Fras / schlefft vnrügig / vnd hat das grimmen vnd Bauchwehe.</verse>
        <verse osisID='Sir.31.25'>WEnn du zu viel gessen hast / so stehe auff / vnd gehe weg / vnd lege dich zur ruge.</verse>
        <verse osisID='Sir.31.26'>MEin Kind / gehorche mir / vnd verachte mich nicht / Das dich zuletzt meine wort nicht treffen.</verse>
        <verse osisID='Sir.31.27'>Nim dir etwas fur zu erbeiten / So widerferet dir keine Kranckheit.</verse>
        <verse osisID='Sir.31.28'>EJnen kostfreien Man / loben die Leute / vnd sagen / Er sey ein ehrlicher Man / Vnd solches ist ein guter rhum.</verse>
        <verse osisID='Sir.31.29'>Aber von einem kargen Filtze / redet die gantze Stad vbel / vnd man saget recht daran.</verse>
        <verse osisID='Sir.31.30'>SEy nicht ein Weinseuffer / Denn der Wein bringet viel Leute vmb.</verse>
        <verse osisID='Sir.31.31'>DJe esse prüfet das gelötet Eisenwerg / Also prüfet der Wein / der freueln hertzen / wenn sie truncken sind.</verse>
        <verse osisID='Sir.31.32'>DEr Wein erquickt den Menschen das Leben / so man jn messiglich trinckt /</verse>
        <verse osisID='Sir.31.33'>Vnd was ist das Leben / da kein wein ist?</verse>
        <verse osisID='Sir.31.34'>Der wein ist geschaffen / das er Menschen frölich sol machen.</verse>
        <verse osisID='Sir.31.35'>Der wein / zur notdurfft getruncken / erfrewet Leib vnd Seel /</verse>
        <verse osisID='Sir.31.36'>Aber so man sein zu viel trincket / bringet er das hertzleid.</verse>
        <verse osisID='Sir.31.37'>DJe Trunckenheit macht einen tollen Narren noch töller /</verse>
        <verse osisID='Sir.31.38'>Das er trotzt vnd pocht / Bis er wol geblewet / geschlagen vnd verwund wird.</verse>
        <verse osisID='Sir.31.39'>SChilt deinen Nehesten nicht beim Wein / vnd schmehe jn nicht in seiner Freude /</verse>
        <verse osisID='Sir.31.40'>Gib jm nicht böse wort / vnd begegne jm nicht mit harter rede.</verse>
      </chapter>
      <chapter osisID='Sir.32'>
        <verse osisID='Sir.32.1'>Sondern halt dich gleich wie sie / vnd richte dich nach jnen / so sitzestu recht /</verse>
        <verse osisID='Sir.32.2'>Vnd gib dazu was dir gebürt / wiltu mit sitzen.</verse>
        <verse osisID='Sir.32.3'>Auff das sie mit dir frölich sein mügen / Da mit du die Ehre dauon kriegst / das man dich einen sittigen / holdseligen Man heisset.</verse>
        <verse osisID='Sir.32.4'>DEr Elteste sol reden / Denn es gebüret jm / als der erfaren ist.</verse>
        <verse osisID='Sir.32.5'>Vnd jrre die Spieleute nicht /</verse>
        <verse osisID='Sir.32.6'>Vnd wenn man Leider singet / so wassche nicht drein / vnd spare deine weisheit / bis zur andern zeit.</verse>
        <verse osisID='Sir.32.7'>Wie ein Rubin in feinem Golde leucht / Also zieret ein Gesang das mahl.</verse>
        <verse osisID='Sir.32.8'>Wie ein Smaragd in schönem Golde stehet /</verse>
        <verse osisID='Sir.32.9'>Also zieren die Lieder beim guten wein.</verse>
        <verse osisID='Sir.32.10'>EJn Jüngling mag auch wol reden ein mal oder zwey / wens jm not ist.</verse>
        <verse osisID='Sir.32.11'>Vnd wenn man jn fragt / sol ers kurtz machen /</verse>
        <verse osisID='Sir.32.12'>Vnd sich halten / als der nicht viel wisse / vnd lieber schweige.</verse>
        <verse osisID='Sir.32.13'>Vnd sol sich nicht den Herrn gleich achten / Vnd wenn ein Alter redet / nicht drein wasschen.</verse>
        <verse osisID='Sir.32.14'>Donner bringt grossen BlitzDer Blitz macht fur dem Donner her / alles vol liechts plötzlich / Also macht schame bald gunst bey jederman. Denn alle Welt liebt ein jung Mensch / so es schamhafftig ist. Vnd widerumb ist alle Welt feind / der vnuerschampten jugent.  / Schame macht grosse gunst.</verse>
        <verse osisID='Sir.32.15'>STehe auch bey zeit auff / vnd sey nicht der letzte /</verse>
        <verse osisID='Sir.32.16'>Sondern gehe eilend heim vnd spiel da selbst / vnd thu was du wilt. Doch das du nichts vbel thust / vnd niemand pochestDas Gesinde oder Frawen schlahest / Sondern spiele / das ist / Sey frölich mit jnen.  /</verse>
        <verse osisID='Sir.32.17'>Sondern dancke fur das alles dem / der dich geschaffen / vnd mit seinen Gütern gesettiget hat.</verse>
        <verse osisID='Sir.32.18'>WEr den HERRN fürchtet / der lesset sich gern ziehen / Vnd wer sich früe dazu schickt / der wird gnade finden.</verse>
        <verse osisID='Sir.32.19'>WEr nach Gottes wort fraget / der wirds reichlich vberkomen / Wers aber nicht mit ernst meinet / Der wird nur erger dadurch.</verse>
        <verse osisID='Sir.32.20'>WEr den HERRN fürchtet / der trifft die rechte Lere / Vnd macht die Gerechtigkeit leuchten / wie ein Liecht.</verse>
        <verse osisID='Sir.32.21'>EJn Gottloser lesst sich nicht straffen / Vnd weis sich zu behelffen / mit ander Leute exempelJch sehe nichts / das jenem vbel gehet / der doch auch nicht Gottes wort achtet etc. Ja / je böser Schalck je besser glück. in seinem furnemen.</verse>
        <verse osisID='Sir.32.22'>EJn vernünfftiger Man veracht nicht guten Rat /</verse>
        <verse osisID='Sir.32.23'>Aber ein wilder vnd Hoffertiger fürchtet sich nichts / Er habe gleich gethan was er wölle.</verse>
        <verse osisID='Sir.32.24'>THu nichts on Rat / So gerewets dich nicht nach der that.</verse>
        <verse osisID='Sir.32.25'>GEhe nicht den weg / da du fallen möchtest / Noch da du dich an die Steine stossen möchtest.</verse>
        <verse osisID='Sir.32.26'>VErlas dich nicht drauff / das der weg schlechtEs scheint / als gehen die Bösen auff eitel glück. Aber zu letzt stürtzet sie der weg in Abgrund etc. sey / Ja hüte dich auch fur deinen eigen Kindern.</verse>
        <verse osisID='Sir.32.27'>WAs du furnimpst / so vertrawe Gott von gantzem hertzen / Denn das ist Gottes gebot gehalten.</verse>
        <verse osisID='Sir.32.28'>WEr Gottes wort gleubet / der achtet die Gebot / Vnd wer dem HERRN vertrawet / dem wird nichts mangeln.</verse>
      </chapter>
      <chapter osisID='Sir.33'>
        <verse osisID='Sir.33.1'>WEr Gott fürchtet / dem widerferet kein leid / Sondern wenn er angefochten ist / wird er wider erlöset werden.</verse>
        <verse osisID='Sir.33.2'>EJn Weiser lesst jm Gottes wort nicht verleiden / Aber ein Heuchler schwebet wie ein Schiff auffm vngestümen Meer.</verse>
        <verse osisID='Sir.33.3'>Ein verstendiger Mensch helt fest an Gottes wort / vnd Gottes wort ist jm gewis / wie eine klare rede.</verse>
        <verse osisID='Sir.33.4'>WErde der Sachen gewis / Darnach rede dauon / Las dich vor wol leren / so kanstu antworten.</verse>
        <verse osisID='Sir.33.5'>DEs Narren hertz / ist wie ein Rad am wagen / Vnd seine gedancken lauffen vmb / wie die nabe.</verse>
        <verse osisID='Sir.33.6'>WJe der Schelhengst schreiet / gegen allen Meren / also henget sich der HeuchlerJst Meister klügel / der wil in der Schrifft scharff sein / vnd fragt / Warumb solchs vnd solchs gelert sey? Warumb der tag heilig / vnd jener nicht heilig? Warumb das wasser Tauffe sey der seelen? Warumb Brot vnd Wein müsse Christus Leib vnd Blut sein? etc. an alle Spötter / vnd spricht /</verse>
        <verse osisID='Sir.33.7'>Warumb mus ein tag heiliger sein denn der ander? so doch die Sonne zu gleich alle tage im jar macht?</verse>
        <verse osisID='Sir.33.8'>DJe Weisheit des HERRN / hat sie so vnterscheiden / vnd er hat die Jarzeit vnd Feiertage also geordnet /</verse>
        <verse osisID='Sir.33.9'>Er hat etliche auserwelet / vnd geheiliget fur andern tagen.</verse>
        <verse osisID='Sir.33.10'>Gleich wie alle Menschen aus der Erden / vnd Adam aus dem Staube geschaffen ist /</verse>
        <verse osisID='Sir.33.11'>vnd doch der HERR sie vnterschieden hat / nach seiner manchfeltigen Weisheit / vnd hat mancherley weise vnter jnen geordent.</verse>
        <verse osisID='Sir.33.12'>Etliche hat er gesegenet / erhöhet vnd geheiliget / vnd zu seinem Dienst gefordert / Etliche aber hat er verflucht / vnd genidriget / vnd aus jrem Stande gestürtzt.</verse>
        <verse osisID='Sir.33.13'>Denn sie sind in seiner Hand / wie der Thon in des Töpffers hand. Er macht alle seine werck / wie es jm gefellet.</verse>
        <verse osisID='Sir.33.14'>Also sind auch die Menschen in der Hand / des der sie gemacht hat / vnd gibt einem jglichen wie es jn gut deucht.</verse>
        <verse osisID='Sir.33.15'>ALso ist das Gut wider das Böse / vnd das Leben wider den Tod / vnd der Gottfürchtige wider den Gottlosen geordent.</verse>
        <verse osisID='Sir.33.16'>Also schawe alle werck des Höhesten / So sind jmer zwey / wider zwey / vnd eines wider das ander geordent.</verse>
        <verse osisID='Sir.33.17'>JCh bin der letztJch habe eine gute Antwort geben auff solcher Narren Einrede / vom heiligen tage etc. auff erwachet / wie einer der im Herbst nachlieset / vnd Gott hat mir den Segen dazu gegeben / das ich meine Kelter auch vol gemachet habe / wie im vollen Herbst.</verse>
        <verse osisID='Sir.33.18'>Schawet / wie ich nicht fur mich geerbeitet habe / Sondern fur alle / die gern lernen wolten.</verse>
        <verse osisID='Sir.33.19'>GEhorcht mir jr grossen Herrn / vnd jr Regenten im Volck / nemets zu hertzen.</verse>
        <verse osisID='Sir.33.20'>Las dem Son / der Frawen / dem Bruder / dem Freunde nicht gewalt vber dich / weil du lebest / vnd vbergib niemand deine Güter / Das dichs nicht gerewe / vnd müssest sie darumb bitten.</verse>
        <verse osisID='Sir.33.21'>Dieweil du lebest vnd odem hast / vntergib dich keinem andern Menschen /</verse>
        <verse osisID='Sir.33.22'>Es ist besser / das deine Kinder dein bedürffen / Denn das du jnen müssest in die hende sehen.</verse>
        <verse osisID='Sir.33.23'>Bleib du der Oberst in deinen Gütern / vnd las dir deine Ehre nicht nemen.</verse>
        <verse osisID='Sir.33.24'>Wenn dein ende kompt / das du dauon must / als denn teile dein Erbe aus.</verse>
        <verse osisID='Sir.33.25'>DEm Esel gehört sein futter / geissel vnd last / Also dem Knecht sein brot / straffe vnd erbeit.</verse>
        <verse osisID='Sir.33.26'>Halt den Knecht zur erbeit / so hastu ruge fur jm / Lessestu jn müssig gehen / so wil er Juncker sein.</verse>
        <verse osisID='Sir.33.27'>DAs joch vnd die seile beugen den hals / Einem bösen Knechte / stock vnd knüttel.</verse>
        <verse osisID='Sir.33.28'>Treibe jn zur erbeit / das er nicht müssig gehe /</verse>
        <verse osisID='Sir.33.29'>Müssiggang leret viel böses.</verse>
        <verse osisID='Sir.33.30'>Lege jm erbeit auff / die einem Knecht gebüren / Gehorcht er denn nicht / so setze jn in den Stock. Doch lege keinem zu viel auff / vnd halt masse in allen dingen.</verse>
        <verse osisID='Sir.33.31'>HAstu einen Knecht / so halt vber jm / als vber dir selbs / Denn wer jm thut / der meinet dein Leib vnd Leben. Hastu einen Knecht / so las jn halten / als werestu daDas das ander Gesinde sein wort fur deinen Befelh halten müssen.  / Denn du bedarffest sein / wie deines eigen Lebens.</verse>
        <verse osisID='Sir.33.32'>HEltestu jn aber vbel / das er sich erhebt / vnd von dir leufft / Wo wiltu jn widersuchen?</verse>
      </chapter>
      <chapter osisID='Sir.34'>
        <verse osisID='Sir.34.1'>VNweise Leute betriegen sich selbs / mit törichten hoffnungen / Vnd Narren verlassen sich auff Trewme.</verse>
        <verse osisID='Sir.34.2'>WEr auff Trewme helt / der greifft nach dem Schatten / vnd wil den Wind hasschen.</verse>
        <verse osisID='Sir.34.3'>Trewme sind nichts anders / den Bilde on wesen.</verse>
        <verse osisID='Sir.34.4'>WAs vnreinDie Trewme sind falsch vnd vnrein / Was solten sie denn heiligen / oder gut machen. ist / wie kan das rein sein? Vnd was falsch ist / wie kan das war sein?</verse>
        <verse osisID='Sir.34.5'>EJgen Weissagung vnd deutung vnd trewme sind nichts / Vnd machen doch einem schwere gedancken.</verse>
        <verse osisID='Sir.34.6'>Vnd wo es nicht kompt durch eingebung des Höhesten / so halt nichts dauon /</verse>
        <verse osisID='Sir.34.7'>Denn trewme betriegen viel Leute / vnd feilet denen / die darauff bawen.</verse>
        <verse osisID='Sir.34.8'>MAn darff keiner LügenDarffest nicht die Trewme fragen / was gut sey zuthun / Du hast Gottes wort. dazu / das man das Gebot halte / Vnd man hat gnug am wort Gottes / wenn man recht leren wil.</verse>
        <verse osisID='Sir.34.9'>EJn wolgeübter Man verstehet viel / vnd ein wol erfarner kan von Weisheit reden.</verse>
        <verse osisID='Sir.34.10'>Wer aber nicht geübt ist / Der verstehet wenig /</verse>
        <verse osisID='Sir.34.11'>Vnd die jrrigen Geister stifften viel böses.</verse>
        <verse osisID='Sir.34.12'>DA ich noch im jrthum war / kund ich auch viel lerens / Vnd war so gelert / das ichs nicht alles sagen kund /</verse>
        <verse osisID='Sir.34.13'>Vnd bin offt in fahr des Tods drüber komen / Bis ich dauon erlöset worden bin.</verse>
        <verse osisID='Sir.34.14'>Nu sehe ich / das die Gottfürchtigen den rechten Geist haben /</verse>
        <verse osisID='Sir.34.15'>Denn jr Hoffnung stehet auff dem / der jnen helffen kan.</verse>
        <verse osisID='Sir.34.16'>WEr den HERRN fürchtet / der darff fur nichts erschrecken / noch sich entsetzen / Denn er ist seine Zuuersicht.</verse>
        <verse osisID='Sir.34.17'>WOl dem / der den HERRN fürchtet /</verse>
        <verse osisID='Sir.34.18'>Worauff verlesset er sich? Wer ist sein trotz?</verse>
        <verse osisID='Sir.34.19'>Die Augen des HERRN sehen auff die / so jn liebhaben. Er ist ein gewaltiger Schutz / eine grosse Stercke / ein Schirm wider die Hitze / eine Hütte wider den heissen mittag / eine Hut wider das straucheln / eine Hülffe wider den Fall.</verse>
        <verse osisID='Sir.34.20'>Der das hertz erfrewet / vnd das angesicht frölich macht / vnd gibt gesundheit leben vnd segen.</verse>
        <verse osisID='Sir.34.21'>WEr von vnrechtem Gut opffert / des Opffer ist ein gespöt /</verse>
        <verse osisID='Sir.34.22'>Aber solch gespöt der Gottlosen / gefellet Gott nichts vberall.</verse>
        <verse osisID='Sir.34.23'>DJe gaben der Gottlosen gefallen dem Höhesten gar nichts / Vnd sünde lassen sich nicht versünen mit viel opffern.</verse>
        <verse osisID='Sir.34.24'>WEr von des Armen gut opffert / Der thut eben / als der den Son fur des Vaters augen schlachtet. Jesa. 66.</verse>
        <verse osisID='Sir.34.25'>DEr Arme hat nichts / denn ein wenig Brots / Wer jn darumb bringet der ist ein Mörder.</verse>
        <verse osisID='Sir.34.26'>WEr einem seine Narung nimpt / Der tödtet seinen Nehesten.</verse>
        <verse osisID='Sir.34.27'>WEr dem Erbeiter seinen Lohn nicht gibt / der ist ein Bluthund.</verse>
        <verse osisID='Sir.34.28'>WEnn einer bawetSie wöllen opffern / vnd from sein / vnd lassen doch nicht von sünden / Das heisst zu gleich bawen vnd brechen / zu gleich beten vnd fluchen.  / vnd widerumb zubricht / Was hat er dauon denn erbeit?</verse>
        <verse osisID='Sir.34.29'>WEnn einer betet / vnd widerumb flucht / Wie sol den der HERR erhören?</verse>
        <verse osisID='Sir.34.30'>WEr sich wesscht / wenn er einen Todten angerüret hat / vnd rüret jn wider an / Was hilfft den sein wasschen?</verse>
        <verse osisID='Sir.34.31'>Also ist der Mensch / der fur seine Sünde fastet / vnd sündiget jmer wider / Wer sol des Gebet erhören / vnd was hilfft jn sein fasten?</verse>
      </chapter>
      <chapter osisID='Sir.35'>
        <verse osisID='Sir.35.1'>GOttes gebot halten / das ist ein reich opffer /</verse>
        <verse osisID='Sir.35.2'>Gottes gebot gros achten das Opffer hilfft wol.</verse>
        <verse osisID='Sir.35.3'>WEr Gott danckt / Das ist das recht Semelopffer.</verse>
        <verse osisID='Sir.35.4'>WEr barmhertzigkeit vbet / Das ist das rechte Danckopffer.</verse>
        <verse osisID='Sir.35.5'>VOn sünden lassen / das ist ein Gottesdienst / der dem HERRN gefelt / Vnd auffhören vnrecht zuthun / das ist ein recht Süneopffer.</verse>
        <verse osisID='Sir.35.6'>DV solt aber darumb nicht leerWie sie sagen / Helffen Gute werck nichts / So wöllen wir nichts thun / Was sollen vns die Pfaffen. fur dem HERRN erscheinen /</verse>
        <verse osisID='Sir.35.7'>Denn solchs mus man auch thun / vmb Gottes gebot willen. Exo. 23; Exo. 34.</verse>
        <verse osisID='Sir.35.8'>DEs Gerechten opffer machet den Altar reich / vnd sein geruch ist süsse fur dem Höhesten.</verse>
        <verse osisID='Sir.35.9'>Des Gerechten opffer ist angeneme / vnd desselben wird nimer mehr vergessen.</verse>
        <verse osisID='Sir.35.10'>GJb Gott seine Ehre mit frölichen augen / Vnd deine Erstlinge on allen Feil.</verse>
        <verse osisID='Sir.35.11'>WAs du gibst / das gib gern / Vnd heilige deine Zehenden frölich.</verse>
        <verse osisID='Sir.35.12'>GJb dem HöhestenDen Priestern vnd Leuiten.  / nach dem er dir bescheret hat / vnd was deine hand vermag / das gib mit frölichen augen /</verse>
        <verse osisID='Sir.35.13'>Denn der HERR der ein Vergelter ist / wird dirs siebenfeltig vergelten.</verse>
        <verse osisID='Sir.35.14'>VErstumpel deine Gabe nicht / Denn es ist nicht angeneme.</verse>
        <verse osisID='Sir.35.15'>Suche nicht vorteil / wenn du opffern solt / Denn der HERR ist ein Recher / vnd fur jm gilt kein ansehen der Person.</verse>
        <verse osisID='Sir.35.16'>Er hilfft dem Armen / vnd sihet keine Person an / vnd erhöret das Gebet des Beleidigten /</verse>
        <verse osisID='Sir.35.17'>Er veracht des Waisen gebet nicht / noch die Widwe / wenn sie klagt.</verse>
        <verse osisID='Sir.35.18'>DJe threnen der Widwen / fliessen wol die Backen herab /</verse>
        <verse osisID='Sir.35.19'>Sie schreien aber vber sich wider den / der sie heraus dringet.</verse>
        <verse osisID='Sir.35.20'>WEr Gott dienet mit lust / der ist angeneme / Vnd sein Gebet reicht bis in die wolcken.</verse>
        <verse osisID='Sir.35.21'>DAs gebet der Elenden / dringet durch die wolcken / vnd lesset nicht ab / bis hinzu kome / vnd höret nicht auff / bis der Höhest drein sehe.</verse>
        <verse osisID='Sir.35.22'>Vnd der HERR wird recht richten vnd straffen / vnd nicht verziehen / noch die lenge leiden / Bis er den vnbarmhertzigen die Lenden zuschmettere /</verse>
        <verse osisID='Sir.35.23'>vnd sich an solchen Leuten reche / vnd vertilge alle / die jene beleidigen / vnd die gewalt der Vngerechten stürtze /</verse>
        <verse osisID='Sir.35.24'>vnd gebe einem jglichen nach seinen wercken / vnd lohne jnen / wie sie es verdienet haben /</verse>
        <verse osisID='Sir.35.25'>Vnd reche sein Volck / vnd erfrewe sie mit seiner barmhertzigkeit.</verse>
        <verse osisID='Sir.35.26'>GLeich wie der Regen wol kompt / wenn es dürre ist / Also kompt die barmhertzigkeit auch in der not zu rechter zeit.</verse>
      </chapter>
      <chapter osisID='Sir.36'>
        <verse osisID='Sir.36.1'>HERR allmechtiger Gott / erbarm dich vnser /</verse>
        <verse osisID='Sir.36.2'>vnd sihe drein / vnd erschreck alle Völcker.</verse>
        <verse osisID='Sir.36.3'>Hebe deine Hand auff / vber die Frembden / das sie deine macht sehen.</verse>
        <verse osisID='Sir.36.4'>Wie du fur jren augen geheiliget wirst bey vns / Also erzeige dich herrlich an jnen fur vnsern augen /</verse>
        <verse osisID='Sir.36.5'>Auff das sie erkennen / gleich wie wir erkennen / das kein ander Gott sey / denn du HERR.</verse>
        <verse osisID='Sir.36.6'>Thu newe Zeichen vnd newe Wunder /</verse>
        <verse osisID='Sir.36.7'>Erzeige deine Hand vnd rechten Arm herrlich.</verse>
        <verse osisID='Sir.36.8'>Errege den grim / vnd schütte zorn aus /</verse>
        <verse osisID='Sir.36.9'>reiss den Widersacher dahin / vnd zuschmeisse den Feind /</verse>
        <verse osisID='Sir.36.10'>Vnd eile damit / vnd dencke an deinen Eid / Das man deine Wunderthat preise.</verse>
        <verse osisID='Sir.36.11'>Der zorn des fewrs / müsse sie verzeren / die so sicher leben / vnd die deinem Volck leide thun / müssen vmbkomen.</verse>
        <verse osisID='Sir.36.12'>Zeschmetter den kopff der Fürsten die vns feind sind / vnd sagen / Wir sinds alleinGott ist nichts. .</verse>
        <verse osisID='Sir.36.13'>VErsamle alle stemme Jacob / vnd las sie dein Erbe sein / wie von anfang.</verse>
        <verse osisID='Sir.36.14'>Erbarm dich deines Volcks / das von dir den Namen hat / vnd des Jsrael / den du nennest / deinen ersten Son.</verse>
        <verse osisID='Sir.36.15'>Erbarm dich der stad Jerusalem / da dein Heiligthum ist / vnd da du wonest.</verse>
        <verse osisID='Sir.36.16'>Richte Zion wider an / das da selbest dein wort wider auffgehe / das deine ehre im Volck gros werde.</verse>
        <verse osisID='Sir.36.17'>Erzeige dich gegen die / so von anfang dein Eigenthum gewest sind / Vnd erfülle die Weissagung / die in deinem Namen verkündiget sind.</verse>
        <verse osisID='Sir.36.18'>Vergilt denen / so auff dich harren / das deine Propheten warhafftig erfunden werden.</verse>
        <verse osisID='Sir.36.19'>Erhöre HERR das Gebete dere die dich anruffen / nach dem segen AaronWie Num. 6 stehet / Das sie solten das Volck segenen in Gottes Namen. / vber dein Volck / Auff das alle / so auff Erden wonen / erkennen / das du HERR der ewige Gott bist.</verse>
        <verse osisID='Sir.36.20'>DEr Bauch nimpt allerley Speise zu sich / Doch ist eine speise besser denn die ander.</verse>
        <verse osisID='Sir.36.21'>WJe die Zunge das wiltpret kostet / Also merckt ein verstendig Hertz die falschen wort.</verse>
        <verse osisID='Sir.36.22'>EJn tückischer Mensch / kan einen in ein Vnglück bringen / Aber ein Erfarner / weis sich da fur zu hüten.</verse>
        <verse osisID='Sir.36.23'>DJe Mütter haben alle Söne lieb / Vnd geret doch zu weilen eine Tochter bas / denn der son.</verse>
        <verse osisID='Sir.36.24'>EJn schöne Fraw erfrewet jren Man / Vnd ein Man hat nichts liebers.</verse>
        <verse osisID='Sir.36.25'>Wo sie dazu freundlich vnd from ist / So findet man des Mans gleichen nicht.</verse>
        <verse osisID='Sir.36.26'>WEr ein Hausfrawen hat / der bringet sein Gut in rat / Vnd hat ein trewen Gehülffen / vnd eine Seule / der er sich trosten kan.</verse>
        <verse osisID='Sir.36.27'>WO kein Zaun ist / wird das Gut verwüstet / Vnd wo kein Hausfraw ist / da gehets dem Hauswirt / als gieng er in der jrre.</verse>
        <verse osisID='Sir.36.28'>WJe man nicht vertrawet einem Strassenreuber / der von einer Stad in die ander schleicht / Also trawet man auch nicht einem Man der kein Nest hat / vnd einkeren mus / wo er sich verspattet.</verse>
      </chapter>
      <chapter osisID='Sir.37'>
        <verse osisID='Sir.37.1'>EJn jglicher Freund spricht wol / Jch bin auch Freund / Aber etliche sind allein mir dem namen Freunde.</verse>
        <verse osisID='Sir.37.2'>WEnn Freunde einander feind werden / So bleibet der gram / bis in den tod.</verse>
        <verse osisID='Sir.37.3'>AH wo kompt doch das böse ding her / Das alle Welt so vol falscheit ist.</verse>
        <verse osisID='Sir.37.4'>WEns dem Freund wolgehet / so frewen sie sich mit jm / Wens jm aber vbelgehet / werden sie seine Feinde.</verse>
        <verse osisID='Sir.37.5'>Sie trawren mit jm vmbs bauchs willen / Aber wenn die not hergehet / so halten sie sich zum SchildeWo sie schutz vnd gunst wissen / es sey mit Gott oder nicht. .</verse>
        <verse osisID='Sir.37.6'>VErgiss deines Freundes nicht / wenn du frölich bist /</verse>
        <verse osisID='Sir.37.7'>Vnd gedencke an jn / wenn du reich wirst.</verse>
        <verse osisID='Sir.37.8'>EJn jglicher Ratgeber / wil raten / Aber etliche raten auff jren eigen nutz.</verse>
        <verse osisID='Sir.37.9'>Darumb hüt dich fur Reten / Bedenck zuuor / obs gut sey. Denn er gedenckt vieleicht jm selbs zu raten / vnd wil dichs wogen lassen /</verse>
        <verse osisID='Sir.37.10'>vnd spricht Du seiest auff der rechten ban / Vnd er stehet gleichwol wider dich / vnd merckt wie es geraten wil.</verse>
        <verse osisID='Sir.37.11'>HAlt keinen Rat mit dem / der ein argwon zu dir hat / Vnd nim nicht zu Rat / die dich neiden.</verse>
        <verse osisID='Sir.37.12'>GLeich als wenn du ein Weib vmb rat fragest / wie man jrer Feindin freundlich sein sol? Oder einen verzagten / wie man kriegen sol? Oder einen Kauffman / wie hoch er deine wahr / gegen seine achten wölle? Oder einen Keuffer / wie thewr du geben solt?</verse>
        <verse osisID='Sir.37.13'>Oder einen Neidischen / wie man wolthun / Oder einen Vnbarmhertzigen / wie man gnade erzeigen sol? Oder einen Faulen / von grosser erbeit?</verse>
        <verse osisID='Sir.37.14'>Oder einen Taglöner der nirgend besessen ist / wie man nicht aus der erbeit gehen sol? Oder einen tregen Hausknecht / von viel geschefften? SOlche Leute nim nicht zu Rat /</verse>
        <verse osisID='Sir.37.15'>Sondern halt dich stets zu gottfürchtigen Leuten / da du weist / das sie Gottes gebot halten.</verse>
        <verse osisID='Sir.37.16'>Die gesinnet sind / wie du bist / die mitleiden mit dir haben / wo du strauchelst /</verse>
        <verse osisID='Sir.37.17'>Vnd bleibe bey der selben Rat / Denn du wirst keinen trewern Rat finden.</verse>
        <verse osisID='Sir.37.18'>Vnd solcher einer / kan offt etwas bas ersehen / denn sieben Wechter / die oben auff der Warte sitzen.</verse>
        <verse osisID='Sir.37.19'>DochEs ist nicht gnug guten Rat haben / Es mus Gott auch gelücke dazu geben / Sonst gehets doch nicht fort. Denn er wil auch mit sein vnd angeruffen werden. Das ist / On gebet ist guter rat eigen rat / Das heissen eichen anschlege / die den krebsgang gehen / Das sind sie / die viel raten / vnd haben doch die gnade nicht dazu. in dem allem ruffe auch den allerhöhesten an / das er dein thun gelingen / vnd nicht feilen lasse.</verse>
        <verse osisID='Sir.37.20'>EHe du was anfehest / so frage vor / Vnd ehe du was thust / so nim Rat dazu.</verse>
        <verse osisID='Sir.37.21'>Denn wo man was newes fürhat / da mus der vier eines komen / das es Gut oder Böse werde / das Leben oder Tod draus folge / Vnd dis alles regiert allezeit die Zunge.</verse>
        <verse osisID='Sir.37.22'>MAncher ist wol geschickt / andern zu raten / Vnd ist jm selber nichts nütze.</verse>
        <verse osisID='Sir.37.23'>MAncher wil klüglich raten / vnd man höret jn doch nicht gern / vnd bleibt ein Bettler /</verse>
        <verse osisID='Sir.37.24'>Denn er hat nicht vom HERRN die gnade dazu / vnd ist keine Weisheit in jm.</verse>
        <verse osisID='Sir.37.25'>MAncher ist Weise durch eigen Erfarung / Der schafft mit seinem Rat nutz / vnd triffts.</verse>
        <verse osisID='Sir.37.26'>EJn weiser Man kan sein Volck leren / Vnd schafft mit seinem Rat nutz / vnd triffts.</verse>
        <verse osisID='Sir.37.27'>EJn weiser Man wird hoch gelobt / Vnd alle die jn sehen / preisen jn.</verse>
        <verse osisID='Sir.37.28'>EJn jglicher hat ein bestimpte zeit zu leben / Aber Jsraels zeit hat keine zal.</verse>
        <verse osisID='Sir.37.29'>EJn Weiser hat bey seinen Leuten / ein gros ansehen / Vnd sein name bleibet ewiglich.</verse>
        <verse osisID='Sir.37.30'>MEin Kind / prüfe / was deinem Leibe gesund ist / vnd sihe / was jm vngesund ist / das gib jm nicht.</verse>
        <verse osisID='Sir.37.31'>Denn allerley dienet nicht jederman / So mag auch nicht jederman allerley.</verse>
        <verse osisID='Sir.37.32'>VBerfülle dich nicht mit allerley niedlicher Speise / vnd friss nicht zu girig.</verse>
        <verse osisID='Sir.37.33'>Denn viel fressen macht kranck / vnd ein vnsettiger Fras kriegt das grimmen.</verse>
        <verse osisID='Sir.37.34'>VJel haben sich zu tod gefressen / Wer aber messig ist / der lebet deste lenger.</verse>
      </chapter>
      <chapter osisID='Sir.38'>
        <verse osisID='Sir.38.1'>EHre den Artzt mit gebürlicher Verehrung / das du jn habest zur not.</verse>
        <verse osisID='Sir.38.2'>Denn der HERR hat jn geschaffen / vnd die Ertzney kompt von dem Höhesten / vnd die Könige ehren jn.</verse>
        <verse osisID='Sir.38.3'>Die kunst des Artzts erhöhet jn / vnd macht jn gros bey Fürsten vnd Herrn.</verse>
        <verse osisID='Sir.38.4'>DEr HERR lesst die Ertzney aus der Erden wachsen / vnd ein Vernünfftiger veracht sie nicht.</verse>
        <verse osisID='Sir.38.5'>Ward doch das bitter Wasser süsse / durch ein Holtz / Auff das man seine krafft erkennen solte.</verse>
        <verse osisID='Sir.38.6'>Vnd er hat solche kunst den Menschen gegeben / das er gepreiset würde in seinen Wunderthaten.</verse>
        <verse osisID='Sir.38.7'>Damit heilet er vnd vertreibt die schmertzen / vnd der Apotheker macht Ertzney draus.</verse>
        <verse osisID='Sir.38.8'>Summa / Gottes werck kan man nicht alle erzelen / Vnd er gibt alles was gut ist auff Erden.</verse>
        <verse osisID='Sir.38.9'>MEin Kind / wenn du kranck bist / so verachte dis nicht / sondern bitte den HERRN / so wird er dich gesund machen.</verse>
        <verse osisID='Sir.38.10'>Las vonErstlich werde from. Zum andern las fur dich bitten Zum dritten / brauche denn des Artzt. der sünde / vnd mache deine Hende vnstrefflich / vnd reinige dein Hertz von aller missethat /</verse>
        <verse osisID='Sir.38.11'>Opffer / süssen geruch / vnd Semel zum Gedenckopffer / vnd gib ein fett opffer / als müssestu dauon.</verse>
        <verse osisID='Sir.38.12'>Darnach las den Artzt zu dir / Denn der HERR hat jn geschaffen / vnd las jn nicht von dir / weil du sein doch bedarffest.</verse>
        <verse osisID='Sir.38.13'>ES kan die stunde komen / das dem Krancken allein durch jeneBetten hilfft mehr denn ertzneien / Vnd der Priester thut mehr denn der Artzt. Aber man ist nicht gern from / Darumb acht man des betens vnd der Priester weniger. geholffen werde /</verse>
        <verse osisID='Sir.38.14'>wenn sie den HERRN bitten / das mit jm besser werde / vnd gesundheit kriege / lenger zu leben.</verse>
        <verse osisID='Sir.38.15'>WEr fur seinem Schepffer sündigt / Der mus dem Artzt in die hende komen.</verse>
        <verse osisID='Sir.38.16'>MEin Kind / wenn einer stirbt / So beweine jn / vnd klage jn / als sey dir gros leid geschehen / Vnd verhülle seinen Leib / gebürlicher weise / vnd bestate jn ehrlich zum Grabe.</verse>
        <verse osisID='Sir.38.17'>Du solt bitterlich weinen / vnd hertzlich betrübt sein / vnd leide tragen / darnach er gewest ist /</verse>
        <verse osisID='Sir.38.18'>zum wenigsten ein tag oder zwen / Auff das man nicht vbel von dir reden müge. Vnd tröste dich auch wider / das du nicht trawrig werdest /</verse>
        <verse osisID='Sir.38.19'>Denn von trawren kompt der Tod / vnd des hertzen trawrigkeit schwechet die kreffte.</verse>
        <verse osisID='Sir.38.20'>TRawrigkeit vnd Armut thut dem hertzen wehe in der anfechtung / vnd vbertritHellt die masse nicht. .</verse>
        <verse osisID='Sir.38.21'>LAs die Trawrigkeit nicht in dein Hertz / sondern schlahe sie von dir / vnd dencke ans endeWie Dauid thet vber sein Kind / vnd sprach / Jch mus zu jm / Er kompt nicht wider etc. Mihi heri / Hodie tibi.  / vnd vergiss nicht /</verse>
        <verse osisID='Sir.38.22'>Denn da ist kein widerkomen / Es hilfft jn nicht / vnd du thust dir schaden.</verse>
        <verse osisID='Sir.38.23'>Gedencke an jn / wie er gestorben / so mustu auch sterben / Gestern wars an mir / Heute ists an dir.</verse>
        <verse osisID='Sir.38.24'>WEil der Todte nu in der ruge ligt / So höre auch auff sein zu gedencken / Vnd tröste dich wider vber jn / weil sein Geist von hinnen gescheiden ist.</verse>
        <verse osisID='Sir.38.25'>WEr die Schrifft lernen sol / der kan keiner andern Erbeit warten / Vnd wen man leren sol / der mus sonst nichts zuthun haben.</verse>
        <verse osisID='Sir.38.26'>WJe kan der der Lere warten / der pflügen mus / vnd der gerne die Ochssen mit der geissel treibet / vnd mit der gleichen wercken vmbgehet / vnd weis nichts / denn von Ochssen zu reden?</verse>
        <verse osisID='Sir.38.27'>Er mus dencken / wie er ackern sol / vnd mus spat vnd früe den Küen futter geben.</verse>
        <verse osisID='Sir.38.28'>ALso auch die Tischler vnd Zimmerleute / die tag vnd nacht erbeiten / vnd schnitzen Bildwerck / vnd vleis haben / mancherley erbeit zu machen / Die müssen dencken / das es recht werde / vnd früe vnd spat dran sein / das sie es volenden.</verse>
        <verse osisID='Sir.38.29'>ALso ein Schmid / der mus bey seinem Ambos sein / vnd seiner Schmitte warten / vnd wird mat vom fewr / vnd erbeit sich müde vber der Esse /</verse>
        <verse osisID='Sir.38.30'>Das hemmern schlegt jm die Ohren vol / vnd sihet drauff / wie er das Werck recht mache /</verse>
        <verse osisID='Sir.38.31'>vnd mus dencken / wie ers fertige / vnd früe vnd spat dran sein / das ers fein auserbeite.</verse>
        <verse osisID='Sir.38.32'>ALso ein Töpffer / der mus bey seiner Erbeit sein / vnd die Scheiben mit seinen Füssen vmbtreiben / vnd mus jmer mit sorgen sein Werck machen. Vnd hat sein gewis Tagwerck.</verse>
        <verse osisID='Sir.38.33'>Er mus mit seinen armen aus dem thon sein Gefess formiren / vnd mus sich zu seinen füssen müde bücken /</verse>
        <verse osisID='Sir.38.34'>Er mus dencken / wie ers fein glasure / vnd früe vnd spat den Ofen fegen.</verse>
        <verse osisID='Sir.38.35'>DJese alle trösten sich jres Handwercks / Vnd ein jglicher vleissiget sich das er seine erbeit könne /</verse>
        <verse osisID='Sir.38.36'>Man kan jr in der Stad nicht emperen.</verse>
        <verse osisID='Sir.38.37'>Aber man kan sie nirgend hin schicken / Sie können der Ampt auch nicht gewarten / noch in der Gemeine regieren.</verse>
        <verse osisID='Sir.38.38'>Sie können den Verstand nicht haben / die Schrifft zu leren / noch das Recht vnd Gerechtigkeit zu predigen.</verse>
        <verse osisID='Sir.38.39'>Sie können die Sprüche nicht lesen / Sondern müssen der zeitlichen Narung warten / vnd dencken nicht weiter / denn was sie mit jrer erbeit gewinnen mügen.</verse>
      </chapter>
      <chapter osisID='Sir.39'>
        <verse osisID='Sir.39.1'>WEr sich aber darauff geben sol / das er das gesetz des Höhesten lerneEin Pfarrher oder Prediger sol studirn / vnd vnter allerley Bücher sich vben / So gibt jm Gott auch verstand / Aber Bauchpfaffen lesst er ledig.  / der mus die weisheit aller Alten erforschen / vnd in den Propheten studiren.</verse>
        <verse osisID='Sir.39.2'>Er mus die Geschicht der berümbten Leute mercken / vnd den selben nachdencken / was sie bedeuten vnd leren.</verse>
        <verse osisID='Sir.39.3'>Er mus die geistlichen Sprüche lernen / vnd in den tieffen Reden sich vben.</verse>
        <verse osisID='Sir.39.4'>Der kan den Fürsten dienen / vnd bey den Herrn sein.</verse>
        <verse osisID='Sir.39.5'>Er kan sich schicken lassen in frembde Land / Denn er hat versucht / was bey den Leuten taug oder nicht taug.</verse>
        <verse osisID='Sir.39.6'>Vnd denckt / wie er früe auffstehe / den HERRN zu suchen / der jn geschaffen hat / vnd betet fur dem Höhesten.</verse>
        <verse osisID='Sir.39.7'>Er thut seinen mund getrost auff / vnd betet fur des gantzen Volcks sünde.</verse>
        <verse osisID='Sir.39.8'>VND wenn denn der HERR also versünet ist / so gibt er jm den Geist der weisheit reichlich /</verse>
        <verse osisID='Sir.39.9'>das er weisen Rat vnd Lere geben kan gewaltiglich / Dafür er dem HERRN danckt in seinem Gebet.</verse>
        <verse osisID='Sir.39.10'>Vnd der HERR gibt gnade dazu / das sein Rat vnd Lere fortgehen.</verse>
        <verse osisID='Sir.39.11'>Vnd er betrachtets vor bey sich selbs / Darnach sagt er seinen Rat vnd Lere heraus / vnd beweisets mit der heiligen Schrifft.</verse>
        <verse osisID='Sir.39.12'>Vnd viel verwundern sich seiner weisheit / vnd sie wird nimer mehr vntergehen.</verse>
        <verse osisID='Sir.39.13'>Sein wird nimer mehr vergessen / vnd sein name bleibet für vnd für.</verse>
        <verse osisID='Sir.39.14'>Was er geleret hat / wird man weiter predigen / vnd die Gemeine wird jn rhümen.</verse>
        <verse osisID='Sir.39.15'>Die weil er lebt / hat er einen grössern namen / denn andere tausent / Vnd nach seinem Tod / bleibt jm der selbige name.</verse>
        <verse osisID='Sir.39.16'>JCH habe noch etwas mehr zu sagen / Denn ich bin / wie ein vol Mond.</verse>
        <verse osisID='Sir.39.17'>Gehorcht mir jr heiligen Kinder / vnd wachset wie die Rosen / an den Bechlin gepflantzet /</verse>
        <verse osisID='Sir.39.18'>vnd gebt süssen Geruch von euch / wie Weyrauch / blühet wie die Lilien / vnd riechet wol.</verse>
        <verse osisID='Sir.39.19'>Singet löblich / vnd lobet den HERRN in allen seinen Wercken / preiset seinen Namen herrlich /</verse>
        <verse osisID='Sir.39.20'>Dancket jm vnd lobet jn mit singen vnd klingen / vnd sprecht also im dancken.</verse>
        <verse osisID='Sir.39.21'>ALle Werck des HERRN sind seer gut / Vnd was er gebeut das geschicht zu rechter zeit.</verse>
        <verse osisID='Sir.39.22'>Vnd man darff nicht sagen / Was sol das? Denn zu jrer zeit komen sie gewündschet. Gleich / als da durch sein Gebot das Wasser stundJm Rotenmeer vnd Jordan.  / wie mauren / vnd durch sein wort die wasser stunden / als weren sie gefasset.</verse>
        <verse osisID='Sir.39.23'>Denn was er durch sein Gebot schaffet / das ist lieblich / vnd man darff vber keinen mangel klagen / an seiner Hülffe.</verse>
        <verse osisID='Sir.39.24'>ALler Menschen werck sind fur jm / vnd fur seinen Augen ist nichts verborgen /</verse>
        <verse osisID='Sir.39.25'>Er sihet alles von anfang der Welt / bis ans ende der welt / vnd fur jm ist kein ding new.</verse>
        <verse osisID='Sir.39.26'>Man darff nicht sagen / Was sol das? Denn er hat ein jglichs geschaffen / das es etwa zu dienen sol.</verse>
        <verse osisID='Sir.39.27'>DEnn sein Segen fleusst daher wie ein Strom / vnd trencket die Erden wie eine Sindflut.</verse>
        <verse osisID='Sir.39.28'>Widerumb / sein Zorn trifft die Heiden / Als wenn er ein wasserreich Land verdorren lesst.</verse>
        <verse osisID='Sir.39.29'>SEin Thun ist bey den Heiligen recht / Aber die Gottlosen stossen sich dran.</verse>
        <verse osisID='Sir.39.30'>Alles was von anfang geschaffen ist / das ist dem Fromen gut / Aber den Gottlosen schedlich.</verse>
        <verse osisID='Sir.39.31'>DEr Mensch darff zu seinem leben / wasser / fewr / eisen / saltz / mehl / honig / milch / wein / öle vnd kleider /</verse>
        <verse osisID='Sir.39.32'>Solchs alles kompt den Fromen zu gut / Vnd den Gottlosen zu schaden.</verse>
        <verse osisID='Sir.39.33'>ES sind auch die Winde ein teil zur Rache geschaffen / vnd durch jr stürmen thun sie schaden /</verse>
        <verse osisID='Sir.39.34'>Vnd wenn die straffe komen sol / so toben sie / vnd richten den Zorn aus / des der sie geschaffen hat.</verse>
        <verse osisID='Sir.39.35'>FEwr / Hagel / Hunger / Tod / solchs alles ist zur Rache geschaffen /</verse>
        <verse osisID='Sir.39.36'>Die wilden Thiere / Scorpion / Schlangen / vnd Schwert sind auch zur Rache geschaffen / zu verderben die Gottlosen /</verse>
        <verse osisID='Sir.39.37'>Mit freuden thun sie seinen befelh / vnd sind bereit / wo er jr bedarff auff Erden / vnd wenn das stündlin kompt / lassen sie nicht ab.</verse>
        <verse osisID='Sir.39.38'>DAs ists / das ich anfieng vnd gedacht zu schreiben / nemlich /</verse>
        <verse osisID='Sir.39.39'>Das alle werck des HERRN gut sind / vnd ein jglichs zu seiner zeit nütz ist /</verse>
        <verse osisID='Sir.39.40'>Das man nicht sagen darff / Es ist nicht alles gut / Denn es ist ein jglichs zu seiner zeit köstlich /</verse>
        <verse osisID='Sir.39.41'>Darumb sol man den Namen des HERRN loben vnd dancken / mit hertzen vnd munde.</verse>
      </chapter>
      <chapter osisID='Sir.40'>
        <verse osisID='Sir.40.1'>ES ist ein elend jemerlich ding / vmb aller Menschen leben von Mutterleib an / bis sie in die Erden begraben werden / die vnser aller Mutter ist.</verse>
        <verse osisID='Sir.40.2'>Da ist jmer sorgeGegen Gott vnd das zukünfftige Leben.  / furcht / hoffnung / vnd zu letzt der Tod /</verse>
        <verse osisID='Sir.40.3'>So wol bey dem / der in hohen Ehren sitzt / als bey dem geringsten auff Erden.</verse>
        <verse osisID='Sir.40.4'>So wol bey dem / der Seiden vnd Kron tregt / als bey dem / der einen groben Kittel an hat. Da ist jmer zornGegen vnd vnter den Leuten / in diesem Leben.  / eiuer / widerwertigkeit / vnfriede vnd Todes fahr / neid vnd zanck.</verse>
        <verse osisID='Sir.40.5'>VNd wenn einer des nachts auff seinem Bette rugen vnd schlaffen sol / fallen jm mancherley Gedancken für.</verse>
        <verse osisID='Sir.40.6'>Wenn er gleich ein wenig ruget / so ists doch nichts / Denn er erschrickt im trawm / als sehe er die Feinde komen.</verse>
        <verse osisID='Sir.40.7'>Vnd wenn er auffwacht / vnd sihet das er sicher ist / so ist jm / als der aus der Schlacht entrunnen ist / vnd ist wunder fro / das die furcht nichts ists gewesen.</verse>
        <verse osisID='Sir.40.8'>Solchs widerferet allem Fleisch / beide Menschen vnd Vieh / Aber den Gottlosen siebenmal mehr.</verse>
        <verse osisID='Sir.40.9'>MOrd / blut / hadder / schwert / vnglück / hunger / verderben vnd plage /</verse>
        <verse osisID='Sir.40.10'>Solchs alles ist geordent wider die Gottlosen / Denn auch die Sindflut vmb jren willen komen muste.</verse>
        <verse osisID='Sir.40.11'>ALles was aus der Erden kompt / mus wider zu erden werden / Wie alle wasser wider ins Meer fliessen.</verse>
        <verse osisID='Sir.40.12'>ALle Geschencke vnd vnrecht Gut müssen vntergehen / Aber die Warheit bleibet ewiglich.</verse>
        <verse osisID='Sir.40.13'>DEr Gottlosen güter versiegen / wie ein Bach / Wie ein Donner verrausscht im Regen.</verse>
        <verse osisID='Sir.40.14'>SJe sind frölich / so lange sie Geschenck nemen / Aber zu letzt gehen sie doch zu boden.</verse>
        <verse osisID='Sir.40.15'>DJe Nachkomen der Gottlosen / werden keine Zweige kriegen / Vnd der Vngerechten wurtzel stehet auff einem blosen Felsen.</verse>
        <verse osisID='Sir.40.16'>Vnd wenn sie gleich seer feucht vnd am Wasser stünden / werden sie doch ausgerottet / ehe es reiff wird.</verse>
        <verse osisID='Sir.40.17'>WOlthun aber ist / wie ein gesegneter Garte / Vnd barmhertzigkeit bleibt ewiglich.</verse>
        <verse osisID='Sir.40.18'>WEr sich mit seiner Erbeit neeret / vnd lesst jm genügen / der hat ein fein rügig Leben / Das heisst einen Schatz vber alle schetze finden.</verse>
        <verse osisID='Sir.40.19'>KJnder zeugen vnd Stad bessern / machet ein ewig Gedechtnis / Aber ein ehrlichs Weib / mehr denn die alle beide.</verse>
        <verse osisID='Sir.40.20'>WEin vnd Seitenspiel erfrewen das hertz / Aber die Weisheit ist lieblicher / denn die beide.</verse>
        <verse osisID='Sir.40.21'>PFeiffen vnd Harffen lauten wol / Aber eine freundliche Rede / besser denn die beide.</verse>
        <verse osisID='Sir.40.22'>DEin Auge sihet gern / was lieblich vnd schön ist / Aber eine grüne Saat lieber denn die beide.</verse>
        <verse osisID='Sir.40.23'>EJn Freunde kompt zum andern in der not / Aber Man vnd Weib viel mehr.</verse>
        <verse osisID='Sir.40.24'>EJn Bruder hilfft dem andern in der not / Aber Barmhertzigkeit hilfft viel mehr.</verse>
        <verse osisID='Sir.40.25'>GOld vnd Silber erhalten einen Man / Aber viel mehr ein guter Rat.</verse>
        <verse osisID='Sir.40.26'>GEld vnd Gut / machet mut / Aber viel mehr die Furcht des HERRN.</verse>
        <verse osisID='Sir.40.27'>DEr furcht des HERRN mangelt nichts / Vnd sie bedarff keiner Hülffe.</verse>
        <verse osisID='Sir.40.28'>DJe furcht des HERRN / ist ein gesegneter Garte / Vnd nichts so schöne / als sie ist.</verse>
        <verse osisID='Sir.40.29'>MEin Kind gib dich nicht auffs bettelnDas sind die Thellerlecker / Suchentrüncke / vnd Gerngeste / die faulen schelmen / die nichts thun wöllen etc.  / Es ist besser sterben / denn betteln.</verse>
        <verse osisID='Sir.40.30'>WEr sich auff eins andern Tisch verlesst / der gedenckt sich nicht mit Ehren zu neeren / Denn er mus sich versündigenEr mus heucheln / reden / loben / was sein Herr wil.  / vmb frembder Speise willen.</verse>
        <verse osisID='Sir.40.31'>Aber dauor hütet sich ein vernünfftiger / weiser Man.</verse>
        <verse osisID='Sir.40.32'>Betteley schmeckt wol dem vnuerschampten Maul / Aber er wird zu letzt ein böse Fieber dauon kriegen.</verse>
      </chapter>
      <chapter osisID='Sir.41'>
        <verse osisID='Sir.41.1'>O Tod wie bitter bistu / wenn an dich gedenckt ein Mensch / der gute tage vnd gnug hat / vnd on sorge lebt /</verse>
        <verse osisID='Sir.41.2'>Vnd dem es wol gehet in allen dingen / vnd noch wol essen mag.</verse>
        <verse osisID='Sir.41.3'>O Tod / wie wol thustu dem Dürfftigen /</verse>
        <verse osisID='Sir.41.4'>der da schwach vnd alt ist / Der in allen sorgen steckt / vnd nichts bessers zu hoffen / noch zu gewarten hat.</verse>
        <verse osisID='Sir.41.5'>FVrchte den Tod nicht / Gedencke / das also vom HERRN geordent ist / vber alles Fleisch / beide dere / die vor dir gewesen sind / vnd nach dir komen werden.</verse>
        <verse osisID='Sir.41.6'>Vnd was wegerstu dich wider Gottes willen / du lebest zehen / hundert oder tausent jar?</verse>
        <verse osisID='Sir.41.7'>Denn im Tod fraget man nicht / wie lange einer gelebt habe.</verse>
        <verse osisID='Sir.41.8'>DJe Kinder der Gottlosen / vnd die sich zu den Gottlosen gesellen / werden eitel Grewel.</verse>
        <verse osisID='Sir.41.9'>DEr Gottlosen Kinder erbgut / kompt vmb / Vnd jre Nachkomen müssen veracht sein.</verse>
        <verse osisID='Sir.41.10'>DJe Kinder müssen klagen vber den gottlosen Vater / Denn vmb seinen willen sind sie veracht.</verse>
        <verse osisID='Sir.41.11'>WEh euch Gottlosen / die jr des Höhesten gesetz verlasst /</verse>
        <verse osisID='Sir.41.12'>Jr lebt oder sterbt / so seid jr verflucht.</verse>
        <verse osisID='Sir.41.13'>GLeich wie alles / so aus der Erden kompt / widerumb zu erden wird / Also komen die Gottlosen aus dem Fluch zum verdamnis.</verse>
        <verse osisID='Sir.41.14'>EJns Menschen leiden mag hie wehren / so lange er lebet / Aber der Gottlosen namen mus vertilget werden / Denn er taug nicht.</verse>
        <verse osisID='Sir.41.15'>SJhe zu / das du einen guten Namen behaltest / Der bleibet gewisser / denn tausent grosse schetze Goldes.</verse>
        <verse osisID='Sir.41.16'>EJn leben / es sey wie gut es wölle / so wehret er ein kleine zeit / Aber ein guter Name bleibt ewiglich.</verse>
        <verse osisID='Sir.41.17'>MEine Kinder / Wens euch wolgehet / so sehet zu vnd bleibet in Gottes furcht.</verse>
        <verse osisID='Sir.41.18'>Warumb schemet jr euch meiner wort?</verse>
        <verse osisID='Sir.41.19'>Man schemet sich offt / da man sich nicht schemen solt / vnd billicht offt / das man nicht billichen solt.</verse>
        <verse osisID='Sir.41.20'>ES scheme sich Vater vnd Mutter der Hurerey. Ein Fürst vnd Herr / der lügen.</verse>
        <verse osisID='Sir.41.21'>Ein Richter vnd Rat des vnrechten. Die Gemein vnd Volck des vngehorsams.</verse>
        <verse osisID='Sir.41.22'>Ein Nehester vnd Freund leid zu thun. Ein Nachbar des stelens.</verse>
        <verse osisID='Sir.41.23'>Scheme dich / das du mit deim arm auff dem Brot vber tisch ligest.</verse>
        <verse osisID='Sir.41.24'>Scheme dich / das du vbel bestehest in der Rechnung / vnd nicht danckest / wenn man dich grüsset.</verse>
        <verse osisID='Sir.41.25'>Scheme dich / nach den Huren zusehen / vnd dein angesicht von deinen Blutfreunden zu wenden.</verse>
        <verse osisID='Sir.41.26'>Scheme dich / das Erbteil vnd Morgengab zu entwenden / vnd eines andern Weib zubegeren.</verse>
        <verse osisID='Sir.41.27'>Scheme dich / eines andern Magd zubegeren / vnd vmb jr bette zustehen.</verse>
        <verse osisID='Sir.41.28'>Scheme dich / deinem Freunde auffzurücken / Vnd wenn du jm etwas gibst / so verweise es jm nicht.</verse>
        <verse osisID='Sir.41.29'>Scheme dich nachzusagen / alles was du gehöret hast / vnd zu offenbaren heimliche vertrawete rede. Also schemestu dich recht / vnd wirst allen leuten lieb vnd werd sein.</verse>
      </chapter>
      <chapter osisID='Sir.42'>
        <verse osisID='Sir.42.1'>ABer dieser stücke scheme dich keines / vnd vmb niemands willen thu vnrecht / nemlich / Des gesetzes vnd bundes des Höhesten.</verse>
        <verse osisID='Sir.42.2'>Den Gottfürchtigen bey Recht zu erhalten.</verse>
        <verse osisID='Sir.42.3'>Trewlich handeln gegen dem Nehesten vnd Gesellen. Den Freunden das Erbteil zu zuwenden.</verse>
        <verse osisID='Sir.42.4'>Vleissig sein / rechte Mas vnd Gewichte zu halten. Zu frieden sein / du gewinnest viel oder wenig.</verse>
        <verse osisID='Sir.42.5'>Recht handeln mit zeitlichem Gut / in keuffen vnd verkeuffen. Die Kinder mit vleis ziehen. Den bösen Knecht wol steupen.</verse>
        <verse osisID='Sir.42.6'>Fur einem bösen Weib das deine wol bewaren. Wo viel zugreiffens ist / alles wol verschliessen.</verse>
        <verse osisID='Sir.42.7'>Was man jnen mus vnter die hende geben / alles zelen vnd abwegen. Alle ausgabe vnd einname anschreiben.</verse>
        <verse osisID='Sir.42.8'>Die Vnuerstendigen vnd Thoren vnterweisen. Auch die gar alten Leute / das sie sich nicht mit den Jungen haddern. Also wirstu ein recht wol geschickter Mensch / vnd bey allen Leuten gelobt.</verse>
        <verse osisID='Sir.42.9'>EJn Tochter die noch vnberaten ist / macht dem Vater viel wachens / Vnd das sorgen fur sie / nimpt jm viel schlaffs. Weil sie jung ist / Das sie möcht veralten. Oder wenn sie einen Man krieget / Das er jr möcht gram werden.</verse>
        <verse osisID='Sir.42.10'>Oder weil sie noch Jungfraw ist / Das sie möcht geschendet / vnd ins Vaters hause schwanger werden. Oder wenn sie bey dem Man ist / Das sie sich nicht recht halten / oder er kein Kind mit jr haben möcht.</verse>
        <verse osisID='Sir.42.11'>WEnn deine Tochter nicht schamhafftig ist / so halt sie hart / das sie dich nicht deinen Feinden zum spot mache / vnd die gantze Stad von dir sage / Vnd du von einem jeden schande hören / vnd dich fur allen Leuten schemen müssest.</verse>
        <verse osisID='Sir.42.12'>SJhe dich nicht vmb nach schönen Menschen / vnd sey nicht so gern vmb die Weiber.</verse>
        <verse osisID='Sir.42.13'>Denn gleich wie aus den Kleidern Motten komen / Also kompt von Weibern viel böses.</verse>
        <verse osisID='Sir.42.14'>Es ist sicherer bey einem bösen Man zu sein / denn bey eim freundlichen Weibe / die jn zu hohn vnd spot macht.</verse>
        <verse osisID='Sir.42.15'>JCH wil nu preisen des HERRN werck / Aus der heiligen Schrifft / seine Werck verkündigen / wie ichs gelesen hab.</verse>
        <verse osisID='Sir.42.16'>DJe Sonne gibt aller Welt liecht / vnd jr Liecht ist das allerhellest liecht.</verse>
        <verse osisID='Sir.42.17'>ES ist auch den Heiligen von dem HERRN noch nie gegeben / das sie alle seine Wunder aussprechen künden / Denn der allmechtige HERR / hat sie zu gros gemacht / vnd alle ding sind zu gros nach wirden zu loben.</verse>
        <verse osisID='Sir.42.18'>Er allein erforschet den abgrund / vnd der Menschen hertzen / vnd weis was / sie gedencken.</verse>
        <verse osisID='Sir.42.19'>Denn der HERR weis alle ding / vnd sihet / zu welcher zeit ein jglichs geschehen werde.</verse>
        <verse osisID='Sir.42.20'>Er verkündigt / was vergangen vnd was zukünfftig ist / vnd offenbart was verborgen ist / Er verstehet alle Heimligkeit / vnd ist jm keine Sache verborgen.</verse>
        <verse osisID='Sir.42.21'>Er beweiset seine grosse Weisheit herrlich / vnd er ist von ewigkeit bis in ewigkeit /</verse>
        <verse osisID='Sir.42.22'>Man kan jn weder grösser noch geringer machen / vnd er bedarff keines Rats.</verse>
        <verse osisID='Sir.42.23'>WJe lieblich sind alle seine Werck / wiewol man kaum ein füncklin dauon erkennen kan.</verse>
        <verse osisID='Sir.42.24'>Es lebt alles / vnd bleibet für vnd für / Vnd wozu er jr bedarff / sind sie alle gehorsam.</verse>
        <verse osisID='Sir.42.25'>Es ist jmer zwey gegen zwey / vnd eins gegen eins / Vnd was er macht / daran ist kein feil /</verse>
        <verse osisID='Sir.42.26'>Vnd hat ein jglichs geordent / wo zu es sonderlich nütze sein sol.</verse>
      </chapter>
      <chapter osisID='Sir.43'>
        <verse osisID='Sir.43.1'>VND wer kan sich seiner Herrligkeit sat sehen? Man sihet seine Herrligkeit / an der mechtigen grossen Höhe / an dem hellen Firmament / an dem schönen Himel.</verse>
        <verse osisID='Sir.43.2'>DJe Sonne wenn sie auffgehet / verkündiget sie den tag / Sie ist ein Wunderwerck des Höhesten.</verse>
        <verse osisID='Sir.43.3'>Jm mittage trockent sie die Erde / vnd wer kan fur jrer Hitze bleiben?</verse>
        <verse osisID='Sir.43.4'>Sie machets heisser denn viel Ofen / vnd brennet die Berge / vnd bleset eitel hitze von sich / vnd gibt so hellen Glantz von sich / das sie die augen blendet.</verse>
        <verse osisID='Sir.43.5'>Das mus ein grosser HERR sein / der sie gemacht hat / vnd hat sie heissen so schnell lauffen.</verse>
        <verse osisID='Sir.43.6'>VND der Mond / in aller Welt mus scheinen zu seiner zeit / vnd die Monat vnterscheiden / vnd das Jar austeilen.</verse>
        <verse osisID='Sir.43.7'>Nach dem Mond rechent man die Feste / Es ist ein Liecht das abnimpt vnd wider zunimpt /</verse>
        <verse osisID='Sir.43.8'>Er machet den Monat / Er wechst vnd verendert sich wunderbarlich.</verse>
        <verse osisID='Sir.43.9'>ES leucht auch das gantz himlisch Heer in der höhe / am Firmament / vnd die hellen Sterne zieren die Himel.</verse>
        <verse osisID='Sir.43.10'>Also hat sie der HERR in der Höhe heissen die Welt erleuchten /</verse>
        <verse osisID='Sir.43.11'>Durch Gottes wort halten sie jre Ordnung / vnd wachen sich nicht müde.</verse>
        <verse osisID='Sir.43.12'>SJhe den Regenbogen an / vnd lobe den / der jn gemacht hat / Denn er hat seer schöne Farben.</verse>
        <verse osisID='Sir.43.13'>ER hat den Himel fein rund gemacht / vnd die Hand des Höhesten hat jn ausgebreitet.</verse>
        <verse osisID='Sir.43.14'>DVrch sein wort fellt ein grosser Schnee / Vnd er lesset es wünderlich durch einander blitzen / das sich der Himel auffthut /</verse>
        <verse osisID='Sir.43.15'>vnd die Wolcken schweben wie die Vögel fliegen.</verse>
        <verse osisID='Sir.43.16'>Er macht durch seine Krafft die Wolcken dicke / das Hagel eraus fallen /</verse>
        <verse osisID='Sir.43.17'>Sein Donner erschreckt die Erde / vnd Berge zittern fur jm.</verse>
        <verse osisID='Sir.43.18'>DVrch seinen willen wehet der Sudwind vnd der Nordwind /</verse>
        <verse osisID='Sir.43.19'>vnd wie die Vogel fliegen / so wenden sich die Winde / vnd wehen den Schnee durch einander / das er sich zuhauffen wirfft / als wenn sich die Hewschrecken nider thun.</verse>
        <verse osisID='Sir.43.20'>Er ist so weis / das er die Augen blendet / vnd das Hertz mus sich verwundern / solchs setzams Regens.</verse>
        <verse osisID='Sir.43.21'>ER schüttet den Reiffen auff die Erden wie saltz / vnd wenn es gefrewret / so werden Eiszacken / wie die spitzen an den stecken.</verse>
        <verse osisID='Sir.43.22'>Vnd wenn der kalte Nordwind wehet / so wird das wasser zu Eiss / wo wasser ist / da wehet er vber her / vnd zeucht dem wasser gleich ein Harnisch an.</verse>
        <verse osisID='Sir.43.23'>Er verderbt die Gebirge / vnd verbrennet die wüsten / vnd verdorret alles was grün ist / wie ein Fewr.</verse>
        <verse osisID='Sir.43.24'>Da wider hilfft ein dicker Nebel / vnd ein Thaw nach der Hitze / der erquickt alles wider.</verse>
        <verse osisID='Sir.43.25'>DVrch sein wort / wehret er dem Meer / das es nicht ausreisse / Vnd hat Jnsulen drein geseet.</verse>
        <verse osisID='Sir.43.26'>Die auff das Meer faren / die sagen von seiner ferligkeit / vnd die wirs hören / verwundern vns.</verse>
        <verse osisID='Sir.43.27'>Daselbst sind setzame Wunder / mancherley Thiere vnd Walfische / durch dieselben schifft man hin.</verse>
        <verse osisID='Sir.43.28'>SVmma / durch sein wort bestehet alles /</verse>
        <verse osisID='Sir.43.29'>wenn wir gleich viel sagen / so können wirs doch nicht erreichen / Kurtz / Er ists gar.</verse>
        <verse osisID='Sir.43.30'>Wenn wir gleich alles hoch rhümen / was ist das? Er ist doch noch viel Höher weder alle seine Werck.</verse>
        <verse osisID='Sir.43.31'>Der HERR ist vnaussprechlich gros / vnd seine Macht ist wunderbarlich.</verse>
        <verse osisID='Sir.43.32'>Lobet vnd preiset den HERRN / so hoch jr vermügt / Er ist doch noch höher.</verse>
        <verse osisID='Sir.43.33'>Preiset jn aus allen Krefften / vnd lasst nicht abe /</verse>
        <verse osisID='Sir.43.34'>Noch werdet jrs nicht erreichen /</verse>
        <verse osisID='Sir.43.35'>Wer hat jn gesehen / das er von jm sagen kündte? WEr kan jn so hoch preisen / als er ist?</verse>
        <verse osisID='Sir.43.36'>Wir sehen seiner Werck des wenigst / Denn viel grössere sind vns noch verborgen.</verse>
        <verse osisID='Sir.43.37'>Denn alles was da ist / das hat der HERR gemacht / vnd gibts den Gottfürchtigen zu wissen.</verse>
      </chapter>
      <chapter osisID='Sir.44'>
        <verse osisID='Sir.44.1'>LAsst vns loben die berümbten Leute / vnd vnsere Veter / nach einander.</verse>
        <verse osisID='Sir.44.2'>VJel herrlichs dings hat der HERR bey jnen gethan / von anfang durch seine grosse macht.</verse>
        <verse osisID='Sir.44.3'>Sie haben jre Königreiche wol regiret / vnd löbliche Thaten gethan. Sie haben weislich geraten vnd geweissaget.</verse>
        <verse osisID='Sir.44.4'>Sie haben Land vnd Leute regiert mit rat vnd verstand der Schrifft.</verse>
        <verse osisID='Sir.44.5'>Sie haben Musicam gelernet / vnd geistliche Lieder getichtet.</verse>
        <verse osisID='Sir.44.6'>Sie sind auch Reich gewest / vnd haben grosse Güter gehabt / vnd im Frieden regieret / weil sie hie gewesen sind.</verse>
        <verse osisID='Sir.44.7'>Also sind sie alle zu jren zeiten löblich gewest / vnd bey jrem Leben gerümbt /</verse>
        <verse osisID='Sir.44.8'>Vnd die haben ehrlichen Namen hinder sich gelassen.</verse>
        <verse osisID='Sir.44.9'>Aber die andern haben keinen rhum / vnd sind vmbkomen / als weren sie nie gewest. Vnd da sie noch lebeten / waren sie eben / als lebeten sie nicht / Vnd jre Kinder nach jnen auch also.</verse>
        <verse osisID='Sir.44.10'>ABer jenen heiligen Leute / welcher gerechtigkeit nicht vergessen wird / ist ein gut Erbe blieben / sampt jren Kindern.</verse>
        <verse osisID='Sir.44.11'>Jre Nachkomen sind im Bund blieben / vnd vmb jren willen sind jre Kinds kinder jmer fur vnd fur blieben /</verse>
        <verse osisID='Sir.44.12'>vnd jr Lob wird nicht vntergehen.</verse>
        <verse osisID='Sir.44.13'>Sie sind im Frieden begraben / Aber jr name lebt ewiglich.</verse>
        <verse osisID='Sir.44.14'>Die Leute reden von jrer Weisheit /</verse>
        <verse osisID='Sir.44.15'>vnd die Gemeine verkündiget jr Lob.</verse>
        <verse osisID='Sir.44.16'>Enoch gefiel dem HERRN wol / vnd ist weggenomen / Das er der Welt eine vermanung zur Busse were. Gen. 5.</verse>
        <verse osisID='Sir.44.17'>Noe ward erfunden vnstrefflich / vnd zur zeit des zorns / hat er Gnade funden /</verse>
        <verse osisID='Sir.44.18'>vnd ist vbrig behalten auff Erden / da die Sindflut kam.</verse>
        <verse osisID='Sir.44.19'>Er empfieng den Bund fur die Welt / Das nicht mehr / alles Fleisch durch die Sindflut vertilget werden solt. Gen. 7.</verse>
        <verse osisID='Sir.44.20'>Abraham der hochberümbte vater vieler völcker / hat seines gleichen nicht in der Ehre.</verse>
        <verse osisID='Sir.44.21'>Er hielt das gesetz des Höhesten / vnd Gott machet mit jm einen Bund / vnd stifftet den selben bund in sein Fleisch / Vnd er ward trewe erfunden / da er versucht ward.</verse>
        <verse osisID='Sir.44.22'>Darumb verhies jm Gott mit einem Eide / Das durch seinen Samen / die Heiden solten gesegnet werden / Vnd er wie der staub der Erden / gemehret solt werden /</verse>
        <verse osisID='Sir.44.23'>Vnd sein Same erhöhet wie die Sterne / vnd Erben werden / von einem Meer bis ans ander / vnd vom Wasser an / bis an der Welt ende. Gen. 17; Gen. 22; Psal. 72.</verse>
        <verse osisID='Sir.44.24'>Vnd hat denselben segen vber alle menschen / vnd den Bund auch also bestetigt mit Jsaac / vmb seines vaters Abrahams willen.</verse>
        <verse osisID='Sir.44.25'>Vnd hats auff Jacob komen vnd bleiben lassen /</verse>
        <verse osisID='Sir.44.26'>Er hat jn gnediglich gesegnet / vnd das Erbe gegeben / vnd sein Teil abgesondert / vnd in die zwelff Stemme geteilet.</verse>
      </chapter>
      <chapter osisID='Sir.45'>
        <verse osisID='Sir.45.1'>ER hat aus jm komen lassen / den heiligen man Mosen / der aller Welt lieb vnd werd war / vnd beide Gott vnd Menschen jm hold waren / Des name hoch gepreiset wird.</verse>
        <verse osisID='Sir.45.2'>Er hat jn auch geehret / wie die heiligen Veter / vnd hoch erhaben / das jn die Feinde fürchten musten / vnd lies jn mit worten viel Zeichen thun.</verse>
        <verse osisID='Sir.45.3'>Er machte jn herrlich fur den Königen / vnd gab jm Befelh an sein Volck / vnd zeiget jm seine Herrligkeit.</verse>
        <verse osisID='Sir.45.4'>Er hat jn auserkorn zum heiligen StandDas er Gottes allein pflegen solt.  / vmb seiner trew vnd sanfftmut willen / vnd aus allen Menschen erwelet.</verse>
        <verse osisID='Sir.45.5'>Er lies jn hören seine stim / vnd füret jn in die finster Wolcken.</verse>
        <verse osisID='Sir.45.6'>Er hat jm gegenwertig die Gebot gegeben / nemlich / das Gesetze des lebens vnd der weisheit / Das er Jacob solt den Bund leren / vnd Jsrael seine Rechte. Exo. 7; Exo. 8.</verse>
        <verse osisID='Sir.45.7'>Er hat aaron seinen bruder aus demselben stam Leui auch erhöhet / vnd jm gleich auserkorn.</verse>
        <verse osisID='Sir.45.8'>Er machet einen ewigen Bund mit jm / vnd gab jm das Priesterthum im volck.</verse>
        <verse osisID='Sir.45.9'>Er hat jn ehrlich vnd schön gekleidet / vnd legt jm einen herrlichen Rock an / vnd zoch jm allerley Schmuck an.</verse>
        <verse osisID='Sir.45.10'>Er rüstet jn mit köstlichem Geschmeide / vnd legt jm an die Niderwad / den Lagenrock vnd Leibrock.</verse>
        <verse osisID='Sir.45.11'>Vnd hieng viel güldener Schellen vnd Kneuffe vmb her an jn / Das es klünge / wenn er aus vnd eingienge / vnd der klang gehört würde im Heiligthum / damit seines Volcks fur Gott gedacht würde. Exod. 4; Exod. 28.</verse>
        <verse osisID='Sir.45.12'>JA / den heiligen Rock mit golde / geler seiden vnd scharlacken gestickt.</verse>
        <verse osisID='Sir.45.13'>Das Machtschiltlin auff der brust / mit dem Liecht vnd Recht / künstlich gewirckt / mit den edlen Steinen / darinn die Namen der zwelff stemme Jsrael gegraben / vnd in Gold gefasset / durch die Steinschneiter / das jr gedacht würde fur Gott.</verse>
        <verse osisID='Sir.45.14'>Das güldene Stirnblat an dem Hut / darin die heiligkeit gegraben war / welchs alles war herrlich / köstlich / lieblich vnd schön /</verse>
        <verse osisID='Sir.45.15'>Man hat des gleichen vor jm nie gesehen.</verse>
        <verse osisID='Sir.45.16'>Es muste sie auch kein ander anziehen / On seine Kinder allein / vnd Kindskinder fur vnd fur.</verse>
        <verse osisID='Sir.45.17'>Seine Opffer wurden teglich zweimal volbracht.</verse>
        <verse osisID='Sir.45.18'>Moses füllet jm die hende / vnd salbete jn mit dem heiligen Ole. Leui. 8.</verse>
        <verse osisID='Sir.45.19'>ES ward der Bund mit jm gemacht / das er vnd seine Söne / ewiglich / so lange die tage des Himels weren / jm dienen / Priester sein / vnd sein Volck in seinem Namen segenen solten.</verse>
        <verse osisID='Sir.45.20'>Er hat jn erwelet aus allen Lebendigen / das er dem HERRN opffern solte / Speisopffer vnd Reuchopffer / zum süssen geruch vnd gedechtnis / das Volck zuuersünen.</verse>
        <verse osisID='Sir.45.21'>Er befalh jm das Ampt seines worts / das er Jacob seine Zeugnis leren / vnd Jsrael mit seinem Gesetze erleuchten solt.</verse>
        <verse osisID='Sir.45.22'>ES rotteten sich wol andere wider jn / vnd neideten jn in der wüsten / nemlich / die mit Dathan vnd Abiram waren / vnd die wütende rotte Korah.</verse>
        <verse osisID='Sir.45.23'>Aber der HERR sahe es / Vnd gefiel jm nicht. Vnd sie wurden verschlungen im grimmigen zorn /</verse>
        <verse osisID='Sir.45.24'>Er beweiset ein schrecklich Wunder an jnen / vnd verschlang sie mit seinem Fewr. Num. 16.</verse>
        <verse osisID='Sir.45.25'>ER ehret Aaron noch weiter / vnd gab jm ein Erbteil / nemlich / alle Erstlinge teilet er jm zu. Fur allen andern verordent er jnen / zum ersten Brots gnug /</verse>
        <verse osisID='Sir.45.26'>Denn sie solten essen des HERRN Opffer / die er jm vnd seinem Samen gab.</verse>
        <verse osisID='Sir.45.27'>Aber sie musten kein teil am Lande haben / noch mit dem Volck erben / Sondern der HERR war jr Teil vnd Erbe.</verse>
        <verse osisID='Sir.45.28'>Pjnehas der son eleasar war der dritte in solcher Ehre / Der eiuerte in Gottes furcht /</verse>
        <verse osisID='Sir.45.29'>Vnd da das Volck abfiel / stund er trewlich / fest vnd keck / vnd versünet Jsrael.</verse>
        <verse osisID='Sir.45.30'>Darumb ward jm gegeben der Bund des friedes / das er dem Heiligthum vnd dem Volck furstehen / vnd er vnd sein Same die priesterliche wirdigkeit / ewiglich haben solt.</verse>
        <verse osisID='Sir.45.31'>Gleich wie mit Dauid aus dem stam Juda / der Bund gemacht ist / das allein aus seinen Sönen einer König sein sol.</verse>
        <verse osisID='Sir.45.32'>Also sollen auch Aaron vnd sein Same die Erben sein / Das man vns Weisheit lere / vnd sein Volck recht regiere / Auff das jr stand vnd herrligkeit nicht vntergehe / sondern fur vnd fur bey jnen bleibe. Num. 25.</verse>
      </chapter>
      <chapter osisID='Sir.46'>
        <verse osisID='Sir.46.1'>JEsus NaueJesus heisst ein Heiland oder Siegman / den man sonst Siegmund heisset / aber vnrecht.  / war ein Helt im streit / vnd ei Prophet nach Mose /</verse>
        <verse osisID='Sir.46.2'>der grosse Sieg behielt / fur die ausserweleten Gottes (wie sein name gibt) vnd sie rechet an den Feinden / von welchen sie angegriffen worden / Auff das Jsrael jr Erbe kriegeten.</verse>
        <verse osisID='Sir.46.3'>Er hat ehre erlanget / da er die Hand ausrecket / vnd das Schwert zücket wider die Stedte.</verse>
        <verse osisID='Sir.46.4'>Wer ist jemals so freidig gestanden? Er fieng die Feinde des HERRN.</verse>
        <verse osisID='Sir.46.5'>Vmb seinet willen stunde die Sonne / vnd ward ein tag so lange als zween. Josu. 10.</verse>
        <verse osisID='Sir.46.6'>ER rieff an den Höhesten vnd mechtigen / da er seine Feinde allenthalben drenget / Vnd der HERR der Grosse erhöret jn / vnd lies seer grosse Hagelsteine fallen auff die Feinde</verse>
        <verse osisID='Sir.46.7'>vnd schlug die widersacher tod / da sie herunter zogen. Vnd die Heiden wurden gewar / was diese fur Geschütz hetten /</verse>
        <verse osisID='Sir.46.8'>vnd das der HERR selbs gegenwertig were in dem streit / Vnd er jagt den Gewaltigen nach.</verse>
        <verse osisID='Sir.46.9'>VND zur zeit mose / thet er vnd caleb der son Jephunne ein gut werck / Da stunden sie wider den Hauffen / vnd wereten dem Volck die Sünde / vnd stilleten die schedlich Auffrhur.</verse>
        <verse osisID='Sir.46.10'>Darumb sind sie Zween allein erhalten / vnter sechs hundert tausent Man / vnd haben das Volck zum Erbe gebracht ins Land / da milch vnd honig inne fleusst.</verse>
        <verse osisID='Sir.46.11'>Vnd der HERR erhielt den Caleb bey Leibskrefften / bis in sein Alter / das er hinauff zog auffs Gebirge im Lande / vnd sein Same besas das Erbe /</verse>
        <verse osisID='Sir.46.12'>Auff das alle kinder Jsrael sehen / wie gut es ist / dem HERRN gehorchen. Num. 14; Josu. 14.</verse>
        <verse osisID='Sir.46.13'>Vnd die richter / ein jglicher nach seinem namen / welche nicht Abgötterey trieben / noch vom HERRN abfiel / werden auch gepreiset.</verse>
        <verse osisID='Sir.46.14'>Jr Gebeine grunen noch jmer / da sie liegen /</verse>
        <verse osisID='Sir.46.15'>Vnd jr name wird gepreiset in jren Kindern / auff welche er geerbet ist.</verse>
        <verse osisID='Sir.46.16'>Vnd samuel der prophet des HERRN / von seinem Gott geliebt / richtet ein Königreich an / vnd salbete Fürsten vber sein Volck.</verse>
        <verse osisID='Sir.46.17'>Er richtet die Gemeine nach dem gesetze des HERRN / vnd der HERR sahe Jacob wider an.</verse>
        <verse osisID='Sir.46.18'>Vnd der Prophet ward rechtschaffen vnd trew erfunden / vnd man erkand / Das seine Weissagung gewislich war wurden.</verse>
        <verse osisID='Sir.46.19'>Er rieff an den HERRN den Mechtigen / da er seine Feinde allenthalben drengete / vnd junge Lemmer opfferte.</verse>
        <verse osisID='Sir.46.20'>Vnd der HERR donnerte vom Himel herab / vnd lies sich hören in einem grossen Wetter /</verse>
        <verse osisID='Sir.46.21'>vnd zerschluge die Fürsten zu Tyro / vnd alle Herrn der Philister.</verse>
        <verse osisID='Sir.46.22'>Vnd vor seinem ende / ehe er starb / bezeuget er fur dem HERRN / vnd seinem Gesalbeten / Das er von keinem Menschen geld / auch nicht einen schuch genomen hette / Vnd kein Mensch kund jn etwas zeihen.</verse>
        <verse osisID='Sir.46.23'>Vnd da er nu entschlaffen war / weissagetDas thet nicht Samuel / wie er aus Jüdischem verstand meinet / Sondern ein geist in Samuels namen.  er / vnd verkündiget dem Könige sein ende / Vnd lies sich hören / aus der Erden erfur / vnd weissaget / Das die gottlose Leute solten vmbkomen. 1. Reg. 12; 1. Reg. 25.</verse>
      </chapter>
      <chapter osisID='Sir.47'>
        <verse osisID='Sir.47.1'>DArnach zur zeit Dauids / weissagete Nathan. 2. Reg. 12.</verse>
        <verse osisID='Sir.47.2'>VND Dauid war vnter den kindern Jsrael auserkorn / wie das fette am opffer Gott geeigent war.</verse>
        <verse osisID='Sir.47.3'>Er gieng mit Lewen vmb als schertzt er mit Böcklin vnd mit Beren / als mit Lemmern /</verse>
        <verse osisID='Sir.47.4'>Jn seiner Jugent schlug er den Risen tod / vnd nam weg die schmach von seinem Volck.</verse>
        <verse osisID='Sir.47.5'>Auffhube er seine Hand / vnd warff mit der Schleuder / vnd schlug den stoltzen Goliath darnider.</verse>
        <verse osisID='Sir.47.6'>Denn er rieff den HERRN den höhesten an / der sterckt jm seine Hand / das er erwürget den starcken Krieger / vnd erhöhet das Horn seines Volcks.</verse>
        <verse osisID='Sir.47.7'>Er lies jn rhümen / als zehen tausent Man werd / vnd ehret jn mit göttlichem Segen / das er die königliche Krone kreig.</verse>
        <verse osisID='Sir.47.8'>Er schlug die Feinde allenthalben / vnd vertilget die Philister / seine Widersacher / vnd zerbrach jr Horn / wie es noch heutiges tages zerbrochen ist. 1. Reg. 17; 1. Reg. 18.</verse>
        <verse osisID='Sir.47.9'>FVR ein jglichs Werck danckt er dem Heiligen dem Höhesten / mit einem schönen Liede.</verse>
        <verse osisID='Sir.47.10'>Er sang von gantzem hertzen / vnd liebete den der jn gemacht hatte.</verse>
        <verse osisID='Sir.47.11'>Er stifftet Senger bey den Altar / vnd lies sie seine süsse Lieder singen.</verse>
        <verse osisID='Sir.47.12'>Vnd ordent die Feiertage herrlich zu halten / vnd das man die Jarfeste durchs gantze jar schön begehen solte / mit loben den Namen des HERRN / vnd mit singen des morgens im Heiligthum.</verse>
        <verse osisID='Sir.47.13'>Der HERR vergab jm seine Sünde / vnd erhöhet sein Horn ewiglich / Vnd macht einen Bund mit jm / Das das Königreich vnd königlicher Stuel in Jsrael auff jm bleiben sol.</verse>
        <verse osisID='Sir.47.14'>Nach jm ward könig / sein kluger son salomo / dem der Vater gute Ruge geschafft hatte / das er im Friede regierte.</verse>
        <verse osisID='Sir.47.15'>Denn Gott hat alles vmbher stille gemacht / Das er seinem Namen ein Haus bawete / vnd ein Heiligthum auff richtet / das fur vnd fur bliebe.</verse>
        <verse osisID='Sir.47.16'>O wie wol lernestu in deiner Jugent / vnd warest vol verstands / wie ein wasser das Land bedeckt.</verse>
        <verse osisID='Sir.47.17'>Vnd hast alles mit Sprüchen vnd Leren erfüllet / Vnd dein Name ward beruffen fern in die Jnsulen / Vnd vmb deines Friedes willen / warestu lieb vnd werd gehalten.</verse>
        <verse osisID='Sir.47.18'>Alle Land verwunderten sich deiner Lieder / Sprüche / Gleichnis vnd Auslegung /</verse>
        <verse osisID='Sir.47.19'>vnd lobeten den HERRN / der da heisset der Gott Jsrael.</verse>
        <verse osisID='Sir.47.20'>Du brachst so viel Gold zu wegen / als Zihn / vnd so viel Silber als Bley. 3. Reg. 4.</verse>
        <verse osisID='Sir.47.21'>DEin hertz hieng sich an die Weiber / vnd liessest dich sie bethören / vnd hiengest deiner ehre ein Schandflecken an /</verse>
        <verse osisID='Sir.47.22'>Vnd machtest / das deine Kinder verworffen sein musten / vnd der Zorn vber deine Nachkomen gieng / Zur straffe deiner Torheit /</verse>
        <verse osisID='Sir.47.23'>Da das Königreich zerteilet ward / vnd in Ephraim ein abgöttisch Königreich entstund.</verse>
        <verse osisID='Sir.47.24'>ABer der HERR wendet sich nicht von seiner Barmhertzigkeit / vnd enderte nicht sein verheissen werck / vnd vertilgete nicht gar seines Ausserwelten Nachkomen / vnd thet nicht weg den Samen seines Liebhabers /</verse>
        <verse osisID='Sir.47.25'>Sondern behielt noch etwas vber dem volck Jacob / vnd eine wurtzel von Dauid. 3. Reg. 11.</verse>
        <verse osisID='Sir.47.26'>Vnd salomo entschlieff mit seinen vetern /</verse>
        <verse osisID='Sir.47.27'>Vnd lies hinder sich seines samens Roboam / einen vnweisen Man / das Volck zu regieren /</verse>
        <verse osisID='Sir.47.28'>der keinen verstand hatte / der das Volck mit seinem eigen sinn abfellig macht.</verse>
        <verse osisID='Sir.47.29'>Da zu Jerobeam den son Nebat / der Jsrael zur Abgötterey bracht / vnd füret Ephraim in sunde /</verse>
        <verse osisID='Sir.47.30'>vnd jrer Sünde wurden fast viel / Das sie zuletzt aus jrem Lande vertrieben wurden /</verse>
        <verse osisID='Sir.47.31'>Denn sie erdachten allerley Abgötterey / bis die Rache vber sie kam. 3. Reg. 11.</verse>
      </chapter>
      <chapter osisID='Sir.48'>
        <verse osisID='Sir.48.1'>VND der Prophet Elias / brach erfur / wie ein Fewr / vnd sein wort brand wie eine Fackel.</verse>
        <verse osisID='Sir.48.2'>Vnd bracht die Thewre zeit vber sie / vnd macht sie geringer / durch seinen Eiuer /</verse>
        <verse osisID='Sir.48.3'>Denn durch das wort des HERRN schlos er den Himel zu. Dreymal bracht er fewr herab.</verse>
        <verse osisID='Sir.48.4'>O wie herrlich bistu gewest Elias mit deinen Wunderzeichen? Wer ist so herrlich als du? 3. Reg. 17.</verse>
        <verse osisID='Sir.48.5'>DVrch das wort des Höhesten / hastu einen Todten aufferweckt / vnd wider aus der Hellen bracht.</verse>
        <verse osisID='Sir.48.6'>Du hast stoltze Könige gestürtzt aus jrem Bette vnd vmbbracht.</verse>
        <verse osisID='Sir.48.7'>Du hast auff dem berge Sina gehöret / die künfftige straffe3. Reg. 19 stehet / Wie Hasael / Jehu vnd Eliseus / (durch den wind / beben / fewr bedeut) das Gottlose Volck tödten solten.  / vnd in Horeb die rache.</verse>
        <verse osisID='Sir.48.8'>Du hast die Könige geweissagt / die da straffen solten / vnd Propheten nach dir verordent.</verse>
        <verse osisID='Sir.48.9'>Du bist weg genomen in einem Wetter / mit einem feurigen Wagen vnd Pferden.</verse>
        <verse osisID='Sir.48.10'>Du bist verordent das du straffen solt / zu seiner zeit / zu stillen den Zorn / ehe der grim kompt / Das hertz der Veter zu den Kindern keren / vnd die stemme Jacob widerbringen.</verse>
        <verse osisID='Sir.48.11'>Wol denen / die dich sehen / vnd vmb deiner Freundschafft willen geehret sein werden /</verse>
        <verse osisID='Sir.48.12'>Da werden wir das rechte Leben haben. Mal. 4.</verse>
        <verse osisID='Sir.48.13'>Da elias im wetter weg war / da kam sein Geist auff Eliseo reichlich. Zu seiner zeit erschrack er fur keinem Fürsten / vnd niemand kund jn vberwinden.</verse>
        <verse osisID='Sir.48.14'>Er lies sich nichts zwingen / Vnd da er tod war / weissagt noch sein Leichnam.</verse>
        <verse osisID='Sir.48.15'>Da er lebt / thet er Zeichen / vnd da er tod war / thet er Wunder.</verse>
        <verse osisID='Sir.48.16'>Noch halff das alles nichtWas sol doch denn helffen? Der Tod vnd das hellische Fewr.  / das sich das Volck gebessert / vnd von jren Sünden gelassen hette / Bis sie aus jrem Lande vertrieben / vnd in alle Land zerstrewet wurden /</verse>
        <verse osisID='Sir.48.17'>vnd ein klein Heufflin vberbleib / vnd ein Fürst im hause Dauid.</verse>
        <verse osisID='Sir.48.18'>Vnter welchen etliche theten / was Gott gefiel / Aber etliche sündigeten seer. 4. Reg. 2.</verse>
        <verse osisID='Sir.48.19'>Ezechias bestetiget seine stad / vnd leitet Wasser hin ein / Er lies in den Fels graben / vnd Brunnen machen.</verse>
        <verse osisID='Sir.48.20'>Zu seiner zeit zoch herauff Sanherib / vnd sandte Rabsacen / Er hub seine hand auff wider Zion / vnd trotzet mit grossem hohmut.</verse>
        <verse osisID='Sir.48.21'>Da erzitterten jre hertzen vnd hende / vnd ward jnen bange / wie einem Weibe in Kindsnöten.</verse>
        <verse osisID='Sir.48.22'>Vnd sie rieffen den barmhertzigen HERRN an / vnd huben jre hende auff zu jm /</verse>
        <verse osisID='Sir.48.23'>vnd der Heilige im Himel erhöret sie bald / vnd erlöset sie / durch Esaiam.</verse>
        <verse osisID='Sir.48.24'>Er schluge das Heer der Assyrer / vnd sein Engel vertilget sie.</verse>
        <verse osisID='Sir.48.25'>Denn Ezechias thet / was dem HERRN wolgefiel / vnd bleib bestendig auff dem wege Dauid seines Vaters / wie jn lerete Esaias / Der ein grosser vnd warhafftiger Prophet war / in seiner weissagung. 4. Reg. 18; 4. Reg. 19; Jesa. 37.</verse>
        <verse osisID='Sir.48.26'>ZV desselbigen zeit / gieng die sonne wider zurücke / vnd erlengert dem Könige das leben.</verse>
        <verse osisID='Sir.48.27'>Er weissagte mit reichem Geist / was zu letzt geschehen solt vnd gab den Betrübten zu Zion trost / Da mit sie sich fur vnd fur trösten möchten.</verse>
        <verse osisID='Sir.48.28'>Er verkündigte das zukünfftige vnd verborgen / ehe denn es kam.</verse>
      </chapter>
      <chapter osisID='Sir.49'>
        <verse osisID='Sir.49.1'>DER name Josias / ist wie ein eddel Reuchwerg aus der Apotheken /</verse>
        <verse osisID='Sir.49.2'>Er ist süsse wie honig im munde / vnd wie ein Seitenspiel beim wein.</verse>
        <verse osisID='Sir.49.3'>Er hatte gros gnade / das Volck zu bekeren / vnd die Grewel / die Abgötterey ab zuthun.</verse>
        <verse osisID='Sir.49.4'>Er wogets mit gantzem hertzen auff den HERRN / Er richtet den rechten Gottesdienst wider auff / da das Land vol Abgötterey war. 4. Reg. 23.</verse>
        <verse osisID='Sir.49.5'>ALle Könige / ausgenomen Dauid / Ezechias vnd Josias / haben sich verschuldet /</verse>
        <verse osisID='Sir.49.6'>Denn sie verliessen das gesetz des Höhesten.</verse>
        <verse osisID='Sir.49.7'>Darnach war es aus / mit den königen Juda / Denn sie musten jr Königreich andern lassen / vnd jre Herrligkeit einem frembden Volck /</verse>
        <verse osisID='Sir.49.8'>Die verbranten die auserweleten Stad des Heiligthums / vnd machten jre Gassen wüste / Wie Jeremias geweissagt hatte /</verse>
        <verse osisID='Sir.49.9'>welchen sie vbel plagten. Der in Mutterleib zum Propheten auserkoren war / das er ausrotten / zubrechen vnd zerstören / vnd widerumb auch bawen vnd pflantzen solte. Jere. 38.</verse>
        <verse osisID='Sir.49.10'>HEsekiel / sahe die herrligkeit des HERRN im Gesichte / welcher er jm zeiget aus dem wagen Cherubim.</verse>
        <verse osisID='Sir.49.11'>Er hat geweissaget wider die Feinde / Vnd trost verkündiget / denen / die da recht thun. Ezech. 1.</verse>
        <verse osisID='Sir.49.12'>VND der zwelff Propheten gebeine grunenSind in ehren vnd wirden.  noch / da sie ligen. Denn sie haben Jacob getröstet / vnd Erlösunge verheissen / der sie gewis hoffen solten.</verse>
        <verse osisID='Sir.49.13'>WJE wollen wir Sorobabel preisen? der wie ein Ring an der rechten Hand war.</verse>
        <verse osisID='Sir.49.14'>Vnd Jesus den son Josedech / Welche zu jrer zeit den Tempel baweten / vnd das heilige Haus dem HERRN wider auffrichten / das da bleiben solte zu ewiger Herrligkeit. Zach. 3</verse>
        <verse osisID='Sir.49.15'>VND Nehemias ist allezeit zu loben / der vns die zerstöreten Mauren wider auffgericht hat / vnd die Thor mit schlossen gesetzt / vnd vnser Heuser wider gebawet. Nehe. 7.</verse>
        <verse osisID='Sir.49.16'>NJemand ist auff Erden geschaffen / der Henoch gleich sey / Denn er ist von der Erden weggenomen.</verse>
        <verse osisID='Sir.49.17'>Dem Joseph auch nicht / welcher war ein Herr vber seine brüder / vnd Erhalter seines Volcks.</verse>
        <verse osisID='Sir.49.18'>Seine Gebeine wurden widerumb heimgebracht. Sup. 44; Gen. 50.</verse>
        <verse osisID='Sir.49.19'>SEth vnd Sem / sind vnter den Leuten in grossen Ehren gewest.</verse>
        <verse osisID='Sir.49.20'>ADam aber ist geehret vber alles was da lebt / Das er der Erst von Gott geschaffen ist.</verse>
      </chapter>
      <chapter osisID='Sir.50'>
        <verse osisID='Sir.50.1'>SJmon der son Onie / der Hohepriester / der zu seiner zeit vmb das Haus genge bawete / vnd Pfeiler dran setzete /</verse>
        <verse osisID='Sir.50.2'>vnd den Grund noch eins so hoch aufffüret / vnd oben den vmbgang am Tempel wider zurichtet.</verse>
        <verse osisID='Sir.50.3'>Zu seiner zeit war der brunnen verfallen / den fasset er mit Kupffer.</verse>
        <verse osisID='Sir.50.4'>Er sorgete fur den schaden seines Volcks / vnd machete die Stad feste wider die Feinde.</verse>
        <verse osisID='Sir.50.5'>Er thet ein löblich Werck / das er das Volck wider zu rechter Ordnung bracht.</verse>
        <verse osisID='Sir.50.6'>WEnn er aus dem Furhang erfür gieng / so leuchtet er / wie der Morgenstern / durch die wolcken / wie der volle Mond /</verse>
        <verse osisID='Sir.50.7'>wie die Sonne scheinet auff den Tempel des Höhesten / wie der Regenbogen mit seinen schönen farben /</verse>
        <verse osisID='Sir.50.8'>wie eine schöne Rosen im lentzen / wie die Lilien am wasser / wie der Weyrauchbaum im lentzen /</verse>
        <verse osisID='Sir.50.9'>wie ein angezündter Weyrauch im Reuchfas /</verse>
        <verse osisID='Sir.50.10'>wie ein gülden Schewer mit allerley Edelstein gezieret /</verse>
        <verse osisID='Sir.50.11'>wie ein fruchtbar Olebawm / vnd wie der höchste Cipressenbawm.</verse>
        <verse osisID='Sir.50.12'>WEnn er den schönen langen Rock anlegt / vnd den gantzen Schmuck anzoch / vnd zum heiligen Altar trat / So zieret er das gantze Heiligthum vmb her.</verse>
        <verse osisID='Sir.50.13'>Wenn er aber aus der Priester hende die Opfferstück nam / vnd bey dem Fewr stund / so auff dem Altar brand /</verse>
        <verse osisID='Sir.50.14'>So stunden seine Brüder rings vmb jn her / wie die Cedern auff dem Libano gepflantzt / vnd vmbringeten jn wie Palmzweige /</verse>
        <verse osisID='Sir.50.15'>Vnd alle kinder Aaron in jrem Schmuck / vnd hatten des HERRN opffer in jren henden / fur der gantzen gemeine Jsrael.</verse>
        <verse osisID='Sir.50.16'>Vnd er richtet sein Ampt aus auff dem Altar / vnd thet also dem Höhesten / dem allmechtigen ein feins Opffer.</verse>
        <verse osisID='Sir.50.17'>Er recket seine hand aus / mit dem Tranckopffer vnd opffert Roten wein vnd goss an den boden des Altars / zum süssen geruch / dem Höhesten / der aller König ist. Exod. 28.</verse>
        <verse osisID='Sir.50.18'>DA rieffen die kinder Aaron laut / vnd bliesen mit Drometen / vnd döneten hoch / das jr gedacht würde fur dem Höhesten.</verse>
        <verse osisID='Sir.50.19'>Da fiel so balde alles Volck mit einander zur erden / auff jr Angesicht / vnd betten zum HERRN jrem allmechtigen höhesten Gott /</verse>
        <verse osisID='Sir.50.20'>vnd die Senger lobeten jn mit Psalmen / Vnd das gantze Haus erschall / von dem süssen gedöne.</verse>
        <verse osisID='Sir.50.21'>Vnd das Volck bettet zum HERRN dem höhesten / das er gnedig sein wolt / bis der Gottesdienst aus war / vnd sie jr Ampt volendet hatten.</verse>
        <verse osisID='Sir.50.22'>WEnn er nu wider erab gieng / So recket er seine Hand aus / vber die gantzen gemeine der kinder Jsrael / vnd gab jnen den Segen des HERRN mit seinem munde / vnd wündschet jnen Heil in seinem Namen.</verse>
        <verse osisID='Sir.50.23'>Da beten sie abermal / vnd namen den Segen an von dem Höhesten / vnd sprachen /</verse>
        <verse osisID='Sir.50.24'>Nu dancket alle Gott / der grosse ding thut an allen enden / Der vns von Mutterleib an lebendig erhelt / vnd thut vns alles guts.</verse>
        <verse osisID='Sir.50.25'>Er gebe vns ein frölich hertzGut Gewissen.  / vnd verleihe jmerdar Friede / zu vnser zeit in Jsrael /</verse>
        <verse osisID='Sir.50.26'>vnd das seine Gnade stets bey vns bleibe / vnd erlöse vns / so lange wir leben.</verse>
        <verse osisID='Sir.50.27'>ZWeierley Volck bin ich von hertzen feind / dem dritten aber bin ich so gram / als sonst keinem /</verse>
        <verse osisID='Sir.50.28'>Den SamariternSamariten / Sind falsche Heiligen vnd Geister vnter Gotteskindern Philister sind böse Nachbar vnd Tyrannen / die nicht auffhören zuuerfolgen Gottes wort. Sichem sind der vngehorsam / auffrhürische Pöbel / die Gottes wort haben / vnd verachten.  / den Philistern / vnd dem tollen pöbel zu Sichem.</verse>
        <verse osisID='Sir.50.29'>DJese Lere vnd Weisheit / hat in dis Buch geschrieben / Jesus der Son Syrach von Jerusalem / vnd aus seinem hertzen solche Lere geschüttet.</verse>
        <verse osisID='Sir.50.30'>Wol dem / der sich hierin vbet / Vnd wers zu hertzen nimpt / der wird weise werden /</verse>
        <verse osisID='Sir.50.31'>Vnd wo er darnach thut / so wird er zu allen dingen tüchtig sein / Denn des HERRN liecht leitet jn.</verse>
      </chapter>
      <chapter osisID='Sir.51'>
        <title>Ein Gebet Jesu des Sons Syrach.</title>
        <verse osisID='Sir.51.1'>JCH dancke dir HERR König / vnd lobe dich Gott meinen Heiland.</verse>
        <verse osisID='Sir.51.2'>Jch dancke deinem Namen / das du mein Schutz vnd Hülffe bist /</verse>
        <verse osisID='Sir.51.3'>vnd meinen Leib aus dem verderben / vom strick der falschenVmb Gottes worts willen / mus man allerley leiden / als / falsche Lerer / Lesterer / gewalt / fewr / kercker etc. Aber aus dem allen / hilfft Gott trewlich.  Zungen vnd Lügenmeulern / erlöset hast.</verse>
        <verse osisID='Sir.51.4'>Vnd hast mir geholffen wider die Feinde / Vnd hast mich errettet / nach deiner grossen vnd hochberümbten Barmhertzigkeit / von dem brüllen / dere / die mich fressen wolten /</verse>
        <verse osisID='Sir.51.5'>aus der Hand dere / die mir nach dem Leben stunden / aus vielen trübsalen / darin ich lage.</verse>
        <verse osisID='Sir.51.6'>Aus dem Brande der mich vmbgeben hatte / mitten aus dem Fewr / das ich nicht drin verbrand / Aus dem tieffen rachen der Hellen.</verse>
        <verse osisID='Sir.51.7'>Vnd den falschen Kleffern vnd Lügenern fur dem Könige / vnd von vngerechtem vrteil.</verse>
        <verse osisID='Sir.51.8'>JCh war dem Tod nahe / vnd mein Leben war schier zur Helle gesuncken /</verse>
        <verse osisID='Sir.51.9'>Jch war vmbringet / vnd niemand halff mir /</verse>
        <verse osisID='Sir.51.10'>Jch suchet hülffe bey den Menschen / vnd fand keine.</verse>
        <verse osisID='Sir.51.11'>Da gedacht ich HERR an deine Barmhertzigkeit / vnd wie du allezeit geholffen hast /</verse>
        <verse osisID='Sir.51.12'>Denn du errettest alle die auff Dich harren / vnd erlösest sie aus den henden der Heiden.</verse>
        <verse osisID='Sir.51.13'>Jch betet zu Gott wider jren grim / vnd flehet vmb erlösung vom Tod /</verse>
        <verse osisID='Sir.51.14'>Vnd rieff an den HERRN meinen Vater vnd Herrscher / das er mich nicht verliesse in der not / vnd wenn die Stoltzen trotzeten / vnd ich keine hülffe hatte.</verse>
        <verse osisID='Sir.51.15'>Jch lobe deinen Namen on vnterlas / vnd ich preise vnd dancke dir / Denn mein Gebet ist erhöret /</verse>
        <verse osisID='Sir.51.16'>Vnd du hast mich errettet aus dem Verderben / vnd von allem vbel /</verse>
        <verse osisID='Sir.51.17'>Darumb wil ich dir HERR dancken vnd loben / vnd deinen Namen preisen.</verse>
        <verse osisID='Sir.51.18'>DA ich noch Jung war / ehe ich verfüret ward / suchet ich die Weisheit / on schew / mit meinem Gebet /</verse>
        <verse osisID='Sir.51.19'>Jm Tempel bat ich drumb / vnd wil sie bis in mein ende suchen.</verse>
        <verse osisID='Sir.51.20'>Mein hertz frewet sich vber jr / als wenn die Drauben reiffen /</verse>
        <verse osisID='Sir.51.21'>Jch gieng stracks weges zu jr vnd forschet von Jugent nach jr / Jch horchte drauff / vnd nam sie an.</verse>
        <verse osisID='Sir.51.22'>Da lernet ich wol / vnd nam seer zu durch sie /</verse>
        <verse osisID='Sir.51.23'>Darumb danck ich dem / der mir Weisheit gab.</verse>
        <verse osisID='Sir.51.24'>JCH setzt mir fur darnach zuthun / vnd mich vleissigen des guten / Vnd ich ward nicht zu schanden drüber.</verse>
        <verse osisID='Sir.51.25'>Jch range von hertzen darnach / vnd war vleissig dar nach zuthun /</verse>
        <verse osisID='Sir.51.26'>Jch hube meine hende auff gen Himel /</verse>
        <verse osisID='Sir.51.27'>Da ward mein Seel erleuchtet / durch die Weisheit / das ich meine Torheit erkandte.</verse>
        <verse osisID='Sir.51.28'>Jch stund mit ernst nach jr / Sie vnd ich wurden ein Hertz von anfang / vnd fand sie rein / Darumb werde ich nicht verworffenSondern ausserwelet / lieb vnd werd fur Gott vnd den Menschen. werden.</verse>
        <verse osisID='Sir.51.29'>Meinem hertzen verlangte nach jr / vnd ich kriegte einen guten Schatz /</verse>
        <verse osisID='Sir.51.30'>Der HERR hat mir durch sie eine newe Zunge gegeben / da mit wil ich jn loben.</verse>
        <verse osisID='Sir.51.31'>MAcht euch her zu mir jr Vnerfarnen / vnd kompt zu mir in die Schule /</verse>
        <verse osisID='Sir.51.32'>vnd was euch feilet / das künd jr hie lernen / Denn jr seid gewislich seer dürstig.</verse>
        <verse osisID='Sir.51.33'>Jch habe meinen Mund auffgethan vnd geleret / Denckt nu vnd keufft euch Weisheit / weil jrs on Geld haben künd /</verse>
        <verse osisID='Sir.51.34'>Vnd ergebt ewren Hals vnter jr Joch / vnd lasst euch zihen / Man findet sie jtzt in der neheKunst gehet jtzt nach Brot. Aber brot wird jr wider nachlauffen / vnd nicht finden. .</verse>
        <verse osisID='Sir.51.35'>Sehet mich an / ich habe eine kleine zeit / mühe vnd erbeit gehabt / vnd habe grossen Trost funden.</verse>
        <verse osisID='Sir.51.36'>Nemet die Lere an / wie einen grossen Schatz silbers / vnd behaltet sie / wie einen grossen Hauffen golds.</verse>
        <verse osisID='Sir.51.37'>FRewet euch der barmhertzigkeit Gottes / vnd schemetGottes wort bekennen / ist fur der Welt ein schande / ja schaden vnd alle fahr. euch seines lobens nicht.</verse>
        <verse osisID='Sir.51.38'>Thut was euch geboten ist / weil jr die zeit habt / So wird ers euch wol belohnen zu seiner zeit. - Ende des Buchs Jesu / des Sons Syrach.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='HunUj' xml:lang='hu'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='HunUj'>
        <title>Magyar Újfordítású</title>
        <contributor>
Magyar Bibliatársulat
Hungarian Bible Society
H-1113 Budapest
Bocskai út 35.
Tel.: 36-1 386-8267; 36-1 386-8277
Tel./Fax: 36-1 466-9392
</contributor>
        <creator>ws</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2005-03-10</date>
        <description>Magyar Bibliatarsulat Ujforditasu Bibliaja</description>
        <publisher>the word company</publisher>
        <type type='OSIS'>Bible</type>
        <identifier type='OSIS'>HunUj</identifier>
        <source>http://web.axelero.hu/kaveonline/sword/</source>
        <language type='IETF'>hu</language>
        <relation/>
        <coverage/>
        <rights>Public Domain; Free distribution</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Rom'>
      <chapter osisID='Rom.1'>
        <verse osisID='Rom.1.1'>Pál, Krisztus Jézus szolgája, elhívott apostol, akit az Isten kiválasztott arra, hogy hirdesse evangéliumát,</verse>
        <verse osisID='Rom.1.2'>amelyet prófétái által a szent iratokban előre megígért.</verse>
        <verse osisID='Rom.1.3'>Az ő Fiáról szól ez az evangélium, aki test szerint Dávid utódaitól származott,</verse>
        <verse osisID='Rom.1.4'>a Szentlélek szerint pedig a halottak közül való feltámadásával Isten hatalmas Fiának bizonyult. Ez a Jézus Krisztus a mi Urunk,</verse>
        <verse osisID='Rom.1.5'>aki által kegyelmet és apostolságot kaptunk arra, hogy az ő nevéért hitre és engedelmességre hívjunk fel minden népet:</verse>
        <verse osisID='Rom.1.6'>akik közé tartoztok ti is, mint Jézus Krisztus elhívottai.</verse>
        <verse osisID='Rom.1.7'>Mindazoknak Rómában, akik az Isten szerettei, akiket ő elhívott és megszentelt: Kegyelem néktek és békesség Istentől, a mi Atyánktól, és az Úr Jézus Krisztustól.</verse>
        <verse osisID='Rom.1.8'>Először is hálát adok az én Istenemnek Jézus Krisztus által mindnyájatokért, hogy hiteteknek az egész világon híre van.</verse>
        <verse osisID='Rom.1.9'>Mert tanúm az Isten, akinek teljes lelkemmel szolgálok az ő Fia evangéliumával, hogy szüntelenül megemlékezem rólatok,</verse>
        <verse osisID='Rom.1.10'>és szüntelenül kérem imádságaimban, hogy Isten akaratából egyszer már el tudjak menni hozzátok.</verse>
        <verse osisID='Rom.1.11'>Mert szeretnélek látni benneteket, hogy megerősítésetekre valamilyen lelki ajándékot adjak nektek,</verse>
        <verse osisID='Rom.1.12'>vagyis, hogy együtt bátorodjunk meg közöttetek egymás hite által, a tietek és az enyém által.</verse>
        <verse osisID='Rom.1.13'>Szeretném, testvéreim, ha tudnátok: sokszor feltettem magamban, hogy elmegyek hozzátok, de mindeddig megakadályoztattam abban, hogy közöttetek is legyen munkámnak valami gyümölcse, ahogy a többi nép között is volt.</verse>
        <verse osisID='Rom.1.14'>Görögöknek és barbároknak, bölcseknek és tudatlanoknak egyaránt adósa vagyok.</verse>
        <verse osisID='Rom.1.15'>Azért szívem szerint kész vagyok az evangéliumot hirdetni nektek is, akik Rómában vagytok.</verse>
        <verse osisID='Rom.1.16'>Mert nem szégyellem az evangéliumot, hiszen Isten ereje az, minden hívőnek üdvösségére, elsőként zsidónak, de görögnek is,</verse>
        <verse osisID='Rom.1.17'>mert Isten a maga igazságát nyilatkoztatja ki benne hitből hitbe, ahogyan meg van írva: "Az igaz ember pedig hitből fog élni."</verse>
        <verse osisID='Rom.1.18'>Isten ugyanis haragját nyilatkoztatja ki a mennyből az emberek minden hitetlensége és gonoszsága ellen, azok ellen, akik gonoszságukkal feltartóztatják az igazságot.</verse>
        <verse osisID='Rom.1.19'>Mert ami megismerhető az Istenből, az nyilvánvaló előttük, mivel Isten nyilvánvalóvá tette számukra.</verse>
        <verse osisID='Rom.1.20'>Ami ugyanis nem látható belőle: az ő örök hatalma és istensége, az a világ teremtésétől fogva alkotásainak értelmes vizsgálata révén meglátható. Ennélfogva nincs mentségük,</verse>
        <verse osisID='Rom.1.21'>hiszen megismerték Istent, mégsem dicsőítették vagy áldották Istenként, hanem hiábavalóságokra jutottak gondolkodásukban, és értetlen szívük elsötétedett.</verse>
        <verse osisID='Rom.1.22'>Akik azt állították magukról, hogy bölcsek, azok bolonddá lettek,</verse>
        <verse osisID='Rom.1.23'>és a halhatatlan Isten dicsőségét felcserélték emberek és madarak, négylábúak és csúszómászók képével.</verse>
        <verse osisID='Rom.1.24'>Ezért kiszolgáltatta őket az Isten szívük vágyai által a tisztátalanságnak, hogy meggyalázzák egymás testét.</verse>
        <verse osisID='Rom.1.25'>Akik az Isten igazságát hazugsággal cserélték fel, azok a teremtményt imádták és szolgálták a Teremtő helyett, aki áldott mindörökké. Ámen.</verse>
        <verse osisID='Rom.1.26'>Ezért Isten gyalázatos szenvedélyeknek szolgáltatta ki őket. Mint ahogy asszonyaik felcserélték a természetes érintkezést a természetellenessel,</verse>
        <verse osisID='Rom.1.27'>ugyanúgy a férfiak is elhagyták a női nemmel való természetes érintkezést, és egymás iránt gerjedtek fel kívánságukban&amp;#59; férfiak férfiakkal fajtalankodtak, de el is veszik tévelygésük méltó jutalmát önmagukban.</verse>
        <verse osisID='Rom.1.28'>És mivel nem méltatták Istent arra, hogy megtartsák ismeretükben, Isten kiszolgáltatta őket az erkölcsi ítéletre képtelen gondolkodásnak, hogy azt tegyék, ami nem illik.</verse>
        <verse osisID='Rom.1.29'>Ezért tele vannak mindenféle hamissággal, gonoszsággal, kapzsisággal, viszálykodással, álnoksággal, rosszindulattal&amp;#59; besúgók,</verse>
        <verse osisID='Rom.1.30'>rágalmazók, istengyűlölők, gőgösek, dicsekvők, találékonyak a rosszban, szüleiknek engedetlenek,</verse>
        <verse osisID='Rom.1.31'>kíméletlenek, szószegők, szeretetlenek és irgalmatlanok.</verse>
        <verse osisID='Rom.1.32'>Ők ugyan megismerték Istennek azt az elhatározását, hogy akik ilyeneket cselekszenek, méltók a halálra, mégis nem csak maguk cselekszik ezeket, hanem azokkal is egyetértenek, akik ilyeneket művelnek.</verse>
      </chapter>
      <chapter osisID='Rom.2'>
        <verse osisID='Rom.2.1'>Ezért nincs mentséged, te ítélkező ember, mert amikor más felett ítélkezel, magadat ítéled el, hiszen magad is ugyanazt cselekszed, miközben ítélkezel!</verse>
        <verse osisID='Rom.2.2'>Azt pedig tudjuk, hogy az Isten ítélete igazságosan sújtja azokat, akik ilyeneket cselekszenek.</verse>
        <verse osisID='Rom.2.3'>Azt gondolod, te ember, aki ítélkezel azok felett, akik ilyeneket tesznek, holott magad is ugyanazokat cselekszed, hogy akkor te megmenekülsz az Isten ítéletétől?</verse>
        <verse osisID='Rom.2.4'>Vagy megveted jóságának, elnézésének és türelmének gazdagságát, és nem veszed tudomásul, hogy téged az Isten jósága megtérésre ösztönöz?</verse>
        <verse osisID='Rom.2.5'>Te azonban kemény szívvel és megtérés nélkül gyűjtesz magadnak haragot a harag napjára, amikor az Isten nyilvánvalóvá teszi, hogy igazságosan ítél.</verse>
        <verse osisID='Rom.2.6'>Mert mindenkinek cselekedetei szerint fog megfizetni:</verse>
        <verse osisID='Rom.2.7'>azoknak, akik állhatatosan jót cselekedve törekszenek dicsőségre, megbecsülésre, és halhatatlanságra, örök életet ad&amp;#59;</verse>
        <verse osisID='Rom.2.8'>azoknak pedig, akik viszálykodók, akik ellenállnak az igazságnak, és a hamisságot követik, haraggal és bosszúállással fizet majd.</verse>
        <verse osisID='Rom.2.9'>Gyötrelem és szorongás lesz a része minden ember lelkének, aki a rosszat cselekszi, zsidónak elsősorban, de görögnek is&amp;#59;</verse>
        <verse osisID='Rom.2.10'>viszont dicsőség, tisztelet és békesség jut majd osztályrészül mindenkinek, aki a jót cselekszi, zsidónak elsősorban, de görögnek is!</verse>
        <verse osisID='Rom.2.11'>Mert Isten nem személyválogató.</verse>
        <verse osisID='Rom.2.12'>Akik ugyanis törvény ismerete nélkül vétkeztek, a törvény nélkül vesznek el, és akik a törvény ismeretében vétkeztek, azok a törvény alapján kapják meg majd az ítéletet.</verse>
        <verse osisID='Rom.2.13'>Hiszen nem a törvény hallgatói igazak Isten előtt, hanem a törvény megtartói fognak megigazíttatni.</verse>
        <verse osisID='Rom.2.14'>Mert amikor a pogányok, akik nem ismerik a törvényt, természetes eszük szerint cselekszik azt, amit a törvény követel, akkor ezek a törvény nélküliek önmaguknak szabnak törvényt.</verse>
        <verse osisID='Rom.2.15'>Ezzel azt bizonyítják, hogy a törvény cselekedete be van írva a szívükbe. Erről lelkiismeretük és egymást vádló vagy éppen védő gondolataik együtt tanúskodnak majd,</verse>
        <verse osisID='Rom.2.16'>azon a napon, amelyen megítéli Isten az emberek rejtett gondolatait az én evangéliumom szerint Krisztus Jézus által.</verse>
        <verse osisID='Rom.2.17'>Ha pedig te zsidónak nevezed magadat, aki a törvényre hagyatkozol, és az Istennel dicsekszel,</verse>
        <verse osisID='Rom.2.18'>és ismered az ő akaratát, és meg tudod ítélni, mi a helyes, mert megtanultad a törvényből&amp;#59;</verse>
        <verse osisID='Rom.2.19'>és meg vagy győződve arról is, hogy te a vakok vezetője vagy, meg a sötétben járók világossága,</verse>
        <verse osisID='Rom.2.20'>az oktalanok nevelője, és a kiskorúak tanítója, mivel tied a törvényben az ismeret és az igazság teljessége:</verse>
        <verse osisID='Rom.2.21'>ha tehát mást tanítasz, magadat nem tanítod? Aki hirdeted, hogy ne lopj, lopsz?</verse>
        <verse osisID='Rom.2.22'>Aki azt mondod, hogy ne paráználkodj, paráználkodsz? Aki utálod a bálványokat, templomrabló vagy?</verse>
        <verse osisID='Rom.2.23'>Aki a törvénnyel dicsekszel, a törvény megszegésével gyalázod az Istent?</verse>
        <verse osisID='Rom.2.24'>Bizony "miattatok káromolják az Isten nevét a pogányok között", úgy amint meg van írva.</verse>
        <verse osisID='Rom.2.25'>A körülmetélkedés valóban használ, ha megtartod a törvényt&amp;#59; de ha törvényszegő vagy, akkor körülmetéltséged körülmetéletlenséggé lett.</verse>
        <verse osisID='Rom.2.26'>Ha pedig a körülmetéletlen megtartja a törvény rendelkezéseit, nem tekinti-e Isten a körülmetéletlenségét körülmetéltségnek?</verse>
        <verse osisID='Rom.2.27'>Még a származása szerint körülmetéletlen is, aki betölti a törvényt, el fog ítélni téged azért, mert az Írás és a körülmetélés ellenére törvényszegő vagy.</verse>
        <verse osisID='Rom.2.28'>Mert nem az részesül dicséretben, aki külsőleg zsidó, aki testén külsőleg van körülmetélve,</verse>
        <verse osisID='Rom.2.29'>hanem az részesül dicséretben - mégpedig nem emberektől, hanem Istentől -, aki belsejében zsidó, aki nem betű szerint, hanem szívében a Lélek által van körülmetélve.</verse>
      </chapter>
      <chapter osisID='Rom.3'>
        <verse osisID='Rom.3.1'>Mi akkor a zsidó előnye, vagy mi a körülmetélés haszna?</verse>
        <verse osisID='Rom.3.2'>Minden szempontból sok. Elsősorban az, hogy Isten rájuk bízta igéit.</verse>
        <verse osisID='Rom.3.3'>Mi következik azonban ebből? Ha egyesek hűtlenné váltak, vajon az ő hűtlenségük megszünteti-e Isten hűségét?</verse>
        <verse osisID='Rom.3.4'>Szó sincs róla! Sőt azt kell mondanunk: igaz az Isten, az emberek pedig valamennyien hazugok, amint meg van írva: "Igaznak kell bizonyulnod beszédeidben, és győznöd kell, amikor perelnek veled."</verse>
        <verse osisID='Rom.3.5'>Ha pedig éppen a mi hamisságunk teszi nyilvánvalóvá Isten igazságát, akkor mit mondjunk? Emberi módon szólok: igazságtalan az Isten, hogy kiönti ránk haragját?</verse>
        <verse osisID='Rom.3.6'>Szó sincs róla! Hiszen akkor hogyan ítélhetné meg Isten a világot?</verse>
        <verse osisID='Rom.3.7'>Mert ha Isten igazsága az én hazugságom által lett naggyá az ő dicsőségére, akkor miért esem én még mindig ítélet alá, mint bűnös?</verse>
        <verse osisID='Rom.3.8'>Vagy talán igaz az, amivel rágalmaznak minket, és amit állítanak némelyek? Hogy tudniillik így beszélünk: tegyük a rosszat, hogy a jó következzék belőle! Az ilyeneket méltán sújtja az ítélet!</verse>
        <verse osisID='Rom.3.9'>Mi tehát az igazság? Különbek vagyunk? Egyáltalában nem! Hiszen előbb már kimondtuk azt az ítéletet, hogy zsidók is, görögök is mind bűnben vannak,</verse>
        <verse osisID='Rom.3.10'>amint meg van írva: "Nincsen igaz ember egy sem,</verse>
        <verse osisID='Rom.3.11'>nincsen, aki értse, nincsen, aki keresse Istent.</verse>
        <verse osisID='Rom.3.12'>Mind elhajlottak, valamennyien megromlottak, és nincsen, aki jót tegyen, nincs egyetlen egy sem.</verse>
        <verse osisID='Rom.3.13'>Nyitott sír a torkuk, nyelvükkel ámítanak, kígyóméreg az ajkukon&amp;#59;</verse>
        <verse osisID='Rom.3.14'>szájuk átokkal és keserűséggel van tele.</verse>
        <verse osisID='Rom.3.15'>Lábuk gyors a vérontásra,</verse>
        <verse osisID='Rom.3.16'>romlás és nyomorúság jár a nyomukban,</verse>
        <verse osisID='Rom.3.17'>és a békesség útját nem ismerik:</verse>
        <verse osisID='Rom.3.18'>Isten félelmével nem törődnek."</verse>
        <verse osisID='Rom.3.19'>Tudjuk pedig, hogy amit a törvény mond, azt a törvény alatt élőknek mondja, hogy elnémuljon minden száj, és az egész világot Isten ítélje meg.</verse>
        <verse osisID='Rom.3.20'>Mert a törvény cselekedeteiből nem fog megigazulni egyetlen halandó sem őelőtte. Hiszen a törvényből csak a bűn felismerése adódik.</verse>
        <verse osisID='Rom.3.21'>Most pedig a törvény nélkül jelent meg Isten igazsága, amelyről bizonyságot is tesznek a törvény és a próféták.</verse>
        <verse osisID='Rom.3.22'>Isten pedig ezt az igazságát most nyilvánvalóvá tette a Krisztusban való hit által minden hívőnek. Mert nincs különbség:</verse>
        <verse osisID='Rom.3.23'>mindenki vétkezett, és híjával van az Isten dicsőségének.</verse>
        <verse osisID='Rom.3.24'>Ezért Isten ingyen igazítja meg őket kegyelméből, miután megváltotta őket a Krisztus Jézus által.</verse>
        <verse osisID='Rom.3.25'>Mert az Isten őt rendelte engesztelő áldozatul azoknak, akik az ő vérében hisznek, hogy igazságát megmutassa. Isten ugyanis az előbb elkövetett bűnöket elnézte</verse>
        <verse osisID='Rom.3.26'>türelme idején, hogy e mostani időben mutassa meg igazságát: mert ahogyan ő igaz, igazzá teszi azt is, aki Jézusban hisz.</verse>
        <verse osisID='Rom.3.27'>Hogyan lehetséges akkor a dicsekvés? Lehetetlenné vált. Milyen törvény által? A cselekedeteké által? Nem, hanem a hit "törvénye" által.</verse>
        <verse osisID='Rom.3.28'>Hiszen azt tartjuk, hogy hit által igazul meg az ember, a törvény cselekvésétől függetlenül.</verse>
        <verse osisID='Rom.3.29'>Vagy Isten kizárólag a zsidóké? Nem a pogányoké is? Bizony, a pogányoké is&amp;#59;</verse>
        <verse osisID='Rom.3.30'>mert egy az Isten, aki megigazítja a körülmetéltet hitből, a körülmetéletlent pedig hit által.</verse>
        <verse osisID='Rom.3.31'>Érvénytelenné tesszük tehát a törvényt a hit által? Szó sincs róla! Sőt inkább érvényt szerzünk a törvénynek.</verse>
      </chapter>
      <chapter osisID='Rom.4'>
        <verse osisID='Rom.4.1'>Mit mondjunk tehát, mit ért el Ábrahám, a mi test szerinti ősatyánk a saját erejéből?</verse>
        <verse osisID='Rom.4.2'>Ha ugyanis Ábrahám cselekedetekből igazult meg, akkor van mivel dicsekednie, de nem Isten előtt.</verse>
        <verse osisID='Rom.4.3'>De mit mond az Írás? "Hitt Ábrahám az Istennek, és Isten ezt számította be neki igazságul."</verse>
        <verse osisID='Rom.4.4'>Aki fáradozik, annak a bért nem kegyelemből számítják, hanem azért, mert tartoznak vele.</verse>
        <verse osisID='Rom.4.5'>Aki pedig nem fáradozik, hanem hisz abban, aki megigazítja az istentelent, annak a hite számít igazságnak.</verse>
        <verse osisID='Rom.4.6'>Ahogyan Dávid is azt az embert mondja boldognak, akinek az Isten cselekedetek nélkül tulajdonít igazságot:</verse>
        <verse osisID='Rom.4.7'>"Boldogok, akiknek megbocsáttattak törvényszegéseik, és akiknek elfedeztettek bűneik.</verse>
        <verse osisID='Rom.4.8'>Boldog az az ember, akinek az Úr nem tulajdonít bűnt."</verse>
        <verse osisID='Rom.4.9'>Most tehát ez a boldognak mondás csak a körülmetélteknek szól-e, vagy a körülmetéletleneknek is? Valóban azt olvassuk, hogy "Ábrahám hitt az Úrnak, aki ezért igaznak fogadta el őt."</verse>
        <verse osisID='Rom.4.10'>De milyen állapotában fogadta el őt igaznak: körülmetélten vagy körülmetéletlenül? Nem körülmetélten, hanem körülmetéletlenül.</verse>
        <verse osisID='Rom.4.11'>Sőt a körülmetélkedés jelét is körülmetéletlenül tanúsított hite igazságának pecsétjéül kapta, hogy atyja legyen minden körülmetéletlen hívőnek, hogy azok is igaznak fogadtassanak el&amp;#59;</verse>
        <verse osisID='Rom.4.12'>és hogy atyja legyen azoknak a körülmetélteknek is, akik nemcsak körül vannak metélve, hanem nyomába is lépnek atyánk, Ábrahám körülmetéletlenül tanúsított hitének.</verse>
        <verse osisID='Rom.4.13'>Mert Ábrahám vagy az utóda nem a törvény, hanem a hitből való igazsága alapján részesült abban az ígéretben, hogy örökölni fogja a világot.</verse>
        <verse osisID='Rom.4.14'>Hiszen ha a törvény emberei az örökösök, akkor üressé lett a hit, és valóra válthatatlan az ígéret&amp;#59;</verse>
        <verse osisID='Rom.4.15'>mivel a törvény csak büntetést eredményezhet. Ahol azonban nincs törvény, ott nincs törvényszegés.</verse>
        <verse osisID='Rom.4.16'>Azért adatott tehát az ígéret a hit alapján, hogy kegyelemből legyen, és így bizonyos legyen az ígéret Ábrahám minden utóda számára: nem csak a törvény alatt élőknek, hanem az Ábrahám hitét követőknek is. Ő mindnyájunk atyja</verse>
        <verse osisID='Rom.4.17'>Isten színe előtt, ahogyan meg van írva: "Sok nép atyjává tettelek." Mert hitte, hogy Isten megeleveníti a holtakat, és létre hívja a nem létezőket.</verse>
        <verse osisID='Rom.4.18'>Reménység ellenére is reménykedve hitte, hogy sok nép atyjává lesz, ahogyan megmondatott: "Ennyi lesz a te magod!"</verse>
        <verse osisID='Rom.4.19'>Mert hitében nem gyengült meg, amikor arra gondolt, hogy százesztendős lévén, elhalt már saját teste, és Sára méhe is elhalt.</verse>
        <verse osisID='Rom.4.20'>Isten ígéretét sem vonta kétségbe hitetlenül, sőt megerősödött a hitben dicsőséget adva Istennek,</verse>
        <verse osisID='Rom.4.21'>és teljesen bizonyos volt afelől, hogy amit Isten ígér, azt meg is tudja tenni.</verse>
        <verse osisID='Rom.4.22'>Ezért Isten ezt "be is számította neki igazságul".</verse>
        <verse osisID='Rom.4.23'>De az, hogy "beszámította neki igazságul", nem egyedül érte van megírva,</verse>
        <verse osisID='Rom.4.24'>hanem értünk is, akiknek majd beszámítja, ha hiszünk abban, aki feltámasztotta a halottak közül Jézust, a mi Urunkat&amp;#59;</verse>
        <verse osisID='Rom.4.25'>aki halálra adatott bűneinkért, és feltámasztatott megigazulásunkért.</verse>
      </chapter>
      <chapter osisID='Rom.5'>
        <verse osisID='Rom.5.1'>Mivel tehát megigazultunk hit által, békességünk van Istennel a mi Urunk Jézus Krisztus által.</verse>
        <verse osisID='Rom.5.2'>Őáltala kaptuk hitben a szabad utat ahhoz a kegyelemhez, amelyben vagyunk, és dicsekszünk azzal a reménységgel is, hogy részesülünk az Isten dicsőségében.</verse>
        <verse osisID='Rom.5.3'>De nem csak ezzel dicsekszünk, hanem a megpróbáltatásokkal is, mivel tudjuk, hogy a megpróbáltatás munkálja ki az állhatatosságot,</verse>
        <verse osisID='Rom.5.4'>az állhatatosság a kipróbáltságot, a kipróbáltság a reménységet&amp;#59;</verse>
        <verse osisID='Rom.5.5'>a reménység pedig nem szégyenít meg, mert szívünkbe áradt az Isten szeretete a nekünk adatott Szentlélek által.</verse>
        <verse osisID='Rom.5.6'>Mert amikor még erőtlenek voltunk, a rendelt időben halt meg Krisztus értünk, istentelenekért.</verse>
        <verse osisID='Rom.5.7'>Hiszen még az igazért is aligha halna meg valaki, bár a jóért talán még vállalja valaki a halált.</verse>
        <verse osisID='Rom.5.8'>Isten azonban abban mutatta meg rajtunk a szeretetét, hogy Krisztus már akkor meghalt értünk, amikor bűnösök voltunk.</verse>
        <verse osisID='Rom.5.9'>Ha tehát már most megigazított minket az ő vére által, még inkább meg fog menteni minket a haragtól.</verse>
        <verse osisID='Rom.5.10'>Mert ha akkor, mikor ellenségei voltunk, megbékéltetett minket az Isten önmagával Fia halála által, akkor miután megbékéltettünk, még inkább üdvözíteni fog élete által.</verse>
        <verse osisID='Rom.5.11'>Sőt ezenkívül még dicsekszünk is az Istennel a mi Urunk Jézus Krisztus által, aki által részesültünk a megbékélés ajándékában.</verse>
        <verse osisID='Rom.5.12'>Ahogyan tehát egy ember által jött a bűn a világba, és a bűn által a halál, úgy minden emberre átterjedt a halál azáltal, hogy mindenki vétkezett.</verse>
        <verse osisID='Rom.5.13'>Mert a törvényig is volt bűn a világban, bár a bűn nem róható fel, ha nincs törvény.</verse>
        <verse osisID='Rom.5.14'>Mégis úrrá lett a halál Ádámtól Mózesig azokon is, akik nem Ádám vétkéhez hasonlóan estek bűnbe. Ő pedig előképe az eljövendőnek.</verse>
        <verse osisID='Rom.5.15'>De nem igaz az, hogy amilyen a vétek, olyan a kegyelmi ajándék is. Mert ha annak az egynek a vétke miatt sokan haltak meg, az Isten kegyelme és ajándéka még bőségesebben kiáradt az egy ember, a Jézus Krisztus kegyelme által sokakra.</verse>
        <verse osisID='Rom.5.16'>És az sem igaz, hogy a kegyelmi ajándék ugyanolyan, mint az első ember bűnbeesése. Az ítélet ugyan egyetlen eset folytán vitt a kárhozatba, a kegyelmi ajándék viszont sokak elbukásából vitt megigazulásra.</verse>
        <verse osisID='Rom.5.17'>Ha pedig az egynek elbukása miatt lett úrrá a halál egyetlen ember által, akkor azok, akik bőségesen kapják a kegyelem és az igazság ajándékát, még inkább uralkodni fognak az életben az egy Jézus Krisztus által.</verse>
        <verse osisID='Rom.5.18'>Mármost, ahogyan egynek a vétke lett minden ember számára kárhozattá, úgy lett egynek az igazsága minden ember számára az élet megigazulásává.</verse>
        <verse osisID='Rom.5.19'>Mert ahogyan az egy ember engedetlensége által sokan lettek bűnösökké, úgy az egynek engedelmessége által is sokan lettek igazakká.</verse>
        <verse osisID='Rom.5.20'>A törvény pedig közbejött, hogy megnövekedjék a vétek. De ahol megnövekedett a bűn, ott még bőségesebben kiáradt a kegyelem&amp;#59;</verse>
        <verse osisID='Rom.5.21'>hogy amiképpen úrrá lett a bűn a halál által, úgy uralkodjék a kegyelem is az igazsággal az örök életre Jézus Krisztus, a mi Urunk által.</verse>
      </chapter>
      <chapter osisID='Rom.6'>
        <verse osisID='Rom.6.1'>Mit mondjunk tehát? Maradjunk a bűnben, hogy megnövekedjék a kegyelem?</verse>
        <verse osisID='Rom.6.2'>Szó sincs róla! Akik meghaltunk a bűnnek, hogyan élhetnénk még benne?</verse>
        <verse osisID='Rom.6.3'>Vagy nem tudjátok, hogy mi, akik a Krisztus Jézusba kereszteltettünk, az ő halálába kereszteltettünk?</verse>
        <verse osisID='Rom.6.4'>A keresztség által ugyanis eltemettettünk vele a halálba, hogy amiképpen Krisztus feltámadt a halálból az Atya dicsősége által, úgy mi is új életben járjunk.</verse>
        <verse osisID='Rom.6.5'>Ha ugyanis eggyé lettünk vele halálának hasonlóságában, még inkább eggyé leszünk vele a feltámadásának hasonlóságában is.</verse>
        <verse osisID='Rom.6.6'>Hiszen tudjuk, hogy a mi óemberünk megfeszíttetett vele, hogy megsemmisüljön a bűn hatalmában álló test, hogy többé ne szolgáljunk a bűnnek.</verse>
        <verse osisID='Rom.6.7'>Mert aki meghalt, az megszabadult a bűntől.</verse>
        <verse osisID='Rom.6.8'>Ha pedig meghaltunk Krisztussal, hisszük, hogy vele együtt élni is fogunk.</verse>
        <verse osisID='Rom.6.9'>Hiszen tudjuk, hogy Krisztus, aki feltámadt a halottak közül, többé nem hal meg, a halál többé nem uralkodik rajta.</verse>
        <verse osisID='Rom.6.10'>Mert aki meghalt, az meghalt a bűnnek egyszer s mindenkorra, aki pedig él, az az Istennek él.</verse>
        <verse osisID='Rom.6.11'>Ezért tehát ti is azt tartsátok magatokról, hogy meghaltatok a bűnnek, de éltek az Istennek a Krisztus Jézusban.</verse>
        <verse osisID='Rom.6.12'>Ne uralkodjék tehát a bűn a ti halandó testetekben, hogy engedelmeskedjetek kívánságainak.</verse>
        <verse osisID='Rom.6.13'>Tagjaitokat se adjátok oda a bűn szolgálatára, hogy a gonoszság fegyvereivé legyenek. Hanem adjátok oda magatokat az Istennek, mint akik a halálból életre keltetek. Tagjaitokat is adjátok át az igazság fegyvereiként az Istennek.</verse>
        <verse osisID='Rom.6.14'>Hiszen a bűn nem fog uralkodni rajtatok, mert nem a törvény, hanem a kegyelem uralma alatt éltek.</verse>
        <verse osisID='Rom.6.15'>Mit tegyünk tehát? Vétkezzünk, mert nem a törvény, hanem a kegyelem uralma alatt élünk? Szó sincs róla!</verse>
        <verse osisID='Rom.6.16'>Nem tudjátok, hogy ha valakinek átadjátok magatokat szolgai engedelmességre, akkor engedelmességre kötelezett szolgái vagytok annak, mégpedig vagy a bűn szolgái a halálra, vagy az engedelmesség szolgái az igazságra?</verse>
        <verse osisID='Rom.6.17'>De hála az Istennek, hogy csak voltatok a bűn szolgái, de szívetek szerint engedelmeskedtetek annak a tanításnak, amelynek követésére adattatok!</verse>
        <verse osisID='Rom.6.18'>Miután tehát megszabadultatok a bűntől, az igazság szolgáivá lettetek.</verse>
        <verse osisID='Rom.6.19'>Emberi módon beszélek, mivel erőtlenek vagytok. Ahogyan tehát átadtátok tagjaitokat a tisztátalanságnak és a törvénytelenségnek a törvénytelenség szolgálatára, úgy most adjátok át tagjaitokat az igazság szolgálatára, hogy szentek legyetek.</verse>
        <verse osisID='Rom.6.20'>Mert amikor szolgái voltatok a bűnnek, szabadok voltatok az igazságtól.</verse>
        <verse osisID='Rom.6.21'>De milyen gyümölcsöt termett ez akkor nektek? Bizony, most szégyenkeztek miatta, mert ennek vége a halál!</verse>
        <verse osisID='Rom.6.22'>Most azonban, miután a bűntől megszabadultatok, és az Isten szolgái lettetek, már ez meghozta nektek gyümölcsét, a szent életet, amelynek vége az örök élet.</verse>
        <verse osisID='Rom.6.23'>Mert a bűn zsoldja a halál, az Isten kegyelmi ajándéka pedig az örök élet Krisztus Jézusban, a mi Urunkban.</verse>
      </chapter>
      <chapter osisID='Rom.7'>
        <verse osisID='Rom.7.1'>Vagy nem veszitek tudomásul, testvéreim, pedig a törvényt ismerőkhöz szólok, hogy a törvény addig uralkodik az emberen, amíg él?</verse>
        <verse osisID='Rom.7.2'>Például a férjes asszony is, amíg él a férje, hozzá van kötve a törvény szerint&amp;#59; de ha meghal a férfi, akkor fel van mentve a törvény hatálya alól, amely a férjéhez kötötte.</verse>
        <verse osisID='Rom.7.3'>Amíg tehát él a férje, házasságtörőnek számít, ha más férfié lesz, de ha meghalt a férje, megszabadul a törvényes kötöttségtől, és már nem házasságtörő, ha más férfié lesz.</verse>
        <verse osisID='Rom.7.4'>Ugyanígy ti is, testvéreim, meghaltatok a törvény számára a Krisztus teste által, s ezért másé vagytok: azé, aki feltámadt a halottak közül, hogy gyümölcsöt teremjünk Istennek.</verse>
        <verse osisID='Rom.7.5'>Mert amíg test szerint éltünk, a bűnök törvény által szított szenvedélyei hatottak tagjainkban, amelyek a halálnak termettek gyümölcsöt.</verse>
        <verse osisID='Rom.7.6'>Most azonban, miután meghaltunk annak a számára, ami fogva tartott minket, megszabadultunk a törvénytől, úgyhogy az új életben a Lélek szerint szolgálunk, nem pedig az Írás betűje szerint, mint a régiben.</verse>
        <verse osisID='Rom.7.7'>Mit mondjunk tehát? A törvény bűn? Szó sincs róla! Viszont a bűnt nem ismerném, ha nem ismertem volna meg a törvény által, és a kívánságot sem ismerném, ha a törvény nem mondaná: "Ne kívánd!"</verse>
        <verse osisID='Rom.7.8'>De a bűn a parancsolattól ösztönzést kapott, és felszított bennem mindenféle kívánságot. Mert a törvény nélkül halott a bűn.</verse>
        <verse osisID='Rom.7.9'>Én pedig a törvény nélkül éltem valamikor. Amikor azonban jött a parancsolat, életre kelt a bűn,</verse>
        <verse osisID='Rom.7.10'>én pedig meghaltam, és kitűnt, hogy éppen az életre adott parancsolat lett halálommá.</verse>
        <verse osisID='Rom.7.11'>Mert a bűn, miután ösztönzést kapott a parancsolattól, megcsalt engem, és megölt általa.</verse>
        <verse osisID='Rom.7.12'>A törvény tehát szent, a parancsolat is szent, igaz és jó.</verse>
        <verse osisID='Rom.7.13'>Akkor a jó lett halálommá? Szó sincs róla! Ellenben a bűn, hogy meglássék bűn mivolta, a jó által hoz rám halált, így a bűn fokozott mértékben lesz bűnné a parancsolat által.</verse>
        <verse osisID='Rom.7.14'>Tudjuk ugyanis, hogy a törvény lelki, én pedig testi vagyok: ki vagyok szolgáltatva a bűnnek.</verse>
        <verse osisID='Rom.7.15'>Hiszen amit teszek, azt nem is értem, mert nem azt cselekszem, amit akarok, hanem azt teszem, amit gyűlölök.</verse>
        <verse osisID='Rom.7.16'>Ha pedig azt cselekszem, amit nem akarok, akkor elismerem a törvényről, hogy jó.</verse>
        <verse osisID='Rom.7.17'>Akkor pedig már nem is én teszem azt, hanem a bennem lakó bűn.</verse>
        <verse osisID='Rom.7.18'>Mert tudom, hogy énbennem, vagyis a testemben nem lakik jó, minthogy arra, hogy akarjam a jót, van lehetőségem, de arra, hogy megtegyem, nincs.</verse>
        <verse osisID='Rom.7.19'>Hiszen nem azt teszem, amit akarok: a jót, hanem azt cselekszem, amit nem akarok: a rosszat.</verse>
        <verse osisID='Rom.7.20'>Ha pedig azt teszem, amit nem akarok, akkor már nem én teszem, hanem a bennem lakó bűn.</verse>
        <verse osisID='Rom.7.21'>Azt a törvényt találom tehát magamban, hogy - miközben a jót akarom tenni - csak a rosszat tudom cselekedni.</verse>
        <verse osisID='Rom.7.22'>Mert gyönyörködöm az Isten törvényében a belső ember szerint,</verse>
        <verse osisID='Rom.7.23'>de tagjaimban egy másik törvényt látok, amely harcol az értelmem törvénye ellen, és foglyul ejt a bűn tagjaimban lévő törvényével.</verse>
        <verse osisID='Rom.7.24'>Én nyomorult ember! Ki szabadít meg ebből a halálra ítélt testből?</verse>
        <verse osisID='Rom.7.25'>Hála az Istennek, a mi Urunk Jézus Krisztus! Én magam tehát értelmemmel az Isten törvényének szolgálok ugyan, testemmel azonban a bűn törvényének.</verse>
      </chapter>
      <chapter osisID='Rom.8'>
        <verse osisID='Rom.8.1'>Nincs tehát most már semmiféle kárhoztató ítélet azok ellen, akik a Krisztus Jézusban vannak,</verse>
        <verse osisID='Rom.8.2'>mivel az élet Lelkének törvénye megszabadított téged Krisztus Jézusban a bűn és a halál törvényétől.</verse>
        <verse osisID='Rom.8.3'>Amire ugyanis képtelen volt a törvény, mert erőtlen volt a test miatt, azt tette meg Isten, amikor a bűn miatt tulajdon Fiát küldte el a bűnös testhez hasonló formában, és kárhozatra ítélte a bűnt a testben,</verse>
        <verse osisID='Rom.8.4'>hogy a törvény követelése teljesüljön bennünk, akik nem test szerint járunk, hanem Lélek szerint.</verse>
        <verse osisID='Rom.8.5'>Mert akik test szerint élnek, a test dolgaival törődnek, akik pedig Lélek szerint, a Lélek dolgaival.</verse>
        <verse osisID='Rom.8.6'>A test törekvése halál, a Lélek törekvése pedig élet és békesség,</verse>
        <verse osisID='Rom.8.7'>minthogy a test törekvése ellenségeskedés Istennel, mert az Isten törvényének nem veti alá magát, és nem is tudja magát alávetni.</verse>
        <verse osisID='Rom.8.8'>Akik pedig test szerint élnek, nem lehetnek kedvesek Isten előtt.</verse>
        <verse osisID='Rom.8.9'>Ti azonban nem test szerint éltek, hanem Lélek szerint, ha Isten Lelke lakik bennetek. De akiben nincs a Krisztus Lelke, az nem az övé.</verse>
        <verse osisID='Rom.8.10'>Ha pedig Krisztus bennetek van, bár a test a bűn miatt halott, a Lélek életet ad az igazság által.</verse>
        <verse osisID='Rom.8.11'>Ha pedig annak Lelke lakik bennetek, aki feltámasztotta Jézust a halottak közül, akkor az, aki feltámasztotta a Krisztus Jézust a halottak közül, életre kelti halandó testeteket is a bennetek lakó Lelke által.</verse>
        <verse osisID='Rom.8.12'>Ezért, testvéreim, adósok vagyunk, de nem a testnek, hogy test szerint éljünk.</verse>
        <verse osisID='Rom.8.13'>Mert ha test szerint éltek, meg kell halnotok, de ha a Lélek által megölitek a test cselekedeteit, élni fogtok.</verse>
        <verse osisID='Rom.8.14'>Akiket pedig Isten Lelke vezérel, azok Isten fiai.</verse>
        <verse osisID='Rom.8.15'>Mert nem a szolgaság lelkét kaptátok, hogy ismét féljetek, hanem a fiúság Lelkét kaptátok, aki által kiáltjuk: "Abbá, Atya!"</verse>
        <verse osisID='Rom.8.16'>Maga a Lélek tesz bizonyságot a mi lelkünkkel együtt arról, hogy valóban Isten gyermekei vagyunk.</verse>
        <verse osisID='Rom.8.17'>Ha pedig gyermekek, akkor örökösök is: örökösei Istennek és örököstársai Krisztusnak, ha vele együtt szenvedünk, hogy vele együtt meg is dicsőüljünk.</verse>
        <verse osisID='Rom.8.18'>Mert azt tartom, hogy a jelen szenvedései nem hasonlíthatók ahhoz a dicsőséghez, amely láthatóvá lesz rajtunk.</verse>
        <verse osisID='Rom.8.19'>Mert a teremtett világ sóvárogva várja az Isten fiainak megjelenését.</verse>
        <verse osisID='Rom.8.20'>A teremtett világ ugyanis a hiábavalóságnak vettetett alá, nem önszántából, hanem az által, aki alávetette, mégpedig azzal a reménységgel,</verse>
        <verse osisID='Rom.8.21'>hogy a teremtett világ maga is meg fog szabadulni a romlandóság szolgaságából Isten gyermekeinek dicsőséges szabadságára.</verse>
        <verse osisID='Rom.8.22'>Hiszen tudjuk, hogy az egész teremtett világ együtt sóhajtozik és együtt vajúdik mind ez ideig.</verse>
        <verse osisID='Rom.8.23'>De nem csak ez a világ, hanem még azok is, akik a Lélek első zsengéjét kapták, mi magunk is sóhajtozunk magunkban, várva a fiúságra, testünk megváltására.</verse>
        <verse osisID='Rom.8.24'>Mert üdvösségünk reménységre szól. Viszont az a reménység, amelyet már látunk, nem is reménység&amp;#59; hiszen amit lát valaki, azt miért kellene remélnie?</verse>
        <verse osisID='Rom.8.25'>Ha pedig azt reméljük, amit nem látunk, akkor állhatatossággal várjuk.</verse>
        <verse osisID='Rom.8.26'>Ugyanígy segít a Lélek is a mi erőtlenségünkön. Mert amiért imádkoznunk kell, nem tudjuk úgy kérni, ahogyan kell, de maga a Lélek esedezik értünk kimondhatatlan fohászkodásokkal.</verse>
        <verse osisID='Rom.8.27'>Aki pedig a szíveket vizsgálja, tudja, mi a Lélek gondolata, mert Isten szerint jár közben a megszenteltekért.</verse>
        <verse osisID='Rom.8.28'>Azt pedig tudjuk, hogy akik Istent szeretik, azoknak minden javukra szolgál, azoknak, akiket elhatározása szerint elhívott.</verse>
        <verse osisID='Rom.8.29'>Mert akiket eleve kiválasztott, azokról eleve el is rendelte, hogy hasonlókká legyenek Fia képéhez, hogy ő legyen az elsőszülött sok testvér között.</verse>
        <verse osisID='Rom.8.30'>Akikről pedig ezt eleve elrendelte, azokat el is hívta, és akiket elhívott, azokat meg is igazította, akiket pedig megigazított, azokat meg is dicsőítette.</verse>
        <verse osisID='Rom.8.31'>Mit mondjunk tehát erre? Ha Isten velünk, ki lehet ellenünk?</verse>
        <verse osisID='Rom.8.32'>Aki tulajdon Fiát nem kímélte, hanem mindnyájunkért odaadta, hogyne ajándékozna nekünk vele együtt mindent?</verse>
        <verse osisID='Rom.8.33'>Ki vádolná Isten választottait? Isten, aki megigazít.</verse>
        <verse osisID='Rom.8.34'>Ki ítélne kárhozatra? A meghalt, sőt feltámadt Jézus Krisztus, aki az Isten jobbján van, és esedezik is értünk?</verse>
        <verse osisID='Rom.8.35'>Ki választana el minket a Krisztus szeretetétől? Nyomorúság, vagy szorongattatás, vagy üldözés, vagy éhezés, vagy mezítelenség, vagy veszedelem, vagy fegyver?</verse>
        <verse osisID='Rom.8.36'>Hiszen meg van írva: "Teérted gyilkolnak minket nap mint nap, annyira becsülnek, mint vágójuhokat."</verse>
        <verse osisID='Rom.8.37'>De mindezekkel szemben diadalmaskodunk az által, aki szeret minket.</verse>
        <verse osisID='Rom.8.38'>Mert meg vagyok győződve, hogy sem halál, sem élet, sem angyalok, sem fejedelmek, sem jelenvalók, sem eljövendők, sem hatalmak,</verse>
        <verse osisID='Rom.8.39'>sem magasság, sem mélység, sem semmiféle más teremtmény nem választhat el minket az Isten szeretetétől, amely megjelent Jézus Krisztusban, a mi Urunkban.</verse>
      </chapter>
      <chapter osisID='Rom.9'>
        <verse osisID='Rom.9.1'>Igazat mondok Krisztusban, nem hazudok, lelkiismeretem tanúskodik mellettem a Szentlélek által,</verse>
        <verse osisID='Rom.9.2'>hogy nagy az én szomorúságom, és szüntelen fájdalom gyötri a szívemet.</verse>
        <verse osisID='Rom.9.3'>Mert azt kívánom, hogy inkább én magam legyek átok alatt, Krisztustól elszakítva, testvéreim, az én test szerinti rokonaim helyett&amp;#59;</verse>
        <verse osisID='Rom.9.4'>akik izráeliták, akiké a fiúság és a dicsőség, a szövetségek és a törvényadás, az istentisztelet és az ígéretek,</verse>
        <verse osisID='Rom.9.5'>akiké az ősatyák, és akik közül származik a Krisztus test szerint, aki Isten mindenek felett: áldott legyen mindörökké. Ámen.</verse>
        <verse osisID='Rom.9.6'>De ezt nem úgy értem, mintha Isten igéje erejét vesztette volna. Mert nem tartoznak mind Izráelhez, akik Izráeltől származnak,</verse>
        <verse osisID='Rom.9.7'>és nem mindnyájan Ábrahám gyermekei, akik az ő utódai, hanem amint meg van írva: "Aki Izsáktól származik, azt fogják utódodnak nevezni."</verse>
        <verse osisID='Rom.9.8'>Vagyis nem a testi származás szerinti utódok az Isten gyermekei, hanem az ígéret gyermekei számítanak az ő utódainak.</verse>
        <verse osisID='Rom.9.9'>Mert az ígéret szava ez: "Abban az időben visszajövök, és fia lesz Sárának."</verse>
        <verse osisID='Rom.9.10'>De nem csak ezt az esetet lehet említeni, hanem Rebekáét is, aki egytől fogant, a mi atyánktól, Izsáktól.</verse>
        <verse osisID='Rom.9.11'>Még ugyanis meg sem születtek gyermekei, és nem tettek semmi jót vagy rosszat, de hogy az Istennek kiválasztáson alapuló elhatározása érvényesüljön,</verse>
        <verse osisID='Rom.9.12'>ne a cselekedetek alapján, hanem az elhívó akarata szerint, megmondatott Rebekának, hogy "a nagyobbik szolgálni fog a kisebbiknek",</verse>
        <verse osisID='Rom.9.13'>úgy ahogyan meg van írva: "Jákóbot szerettem, Ézsaut pedig gyűlöltem."</verse>
        <verse osisID='Rom.9.14'>Mit mondjunk tehát? Igazságtalan az Isten? Szó sincs róla!</verse>
        <verse osisID='Rom.9.15'>Hiszen így szól Mózeshez: "Könyörülök, akin könyörülök, és irgalmazok, akinek irgalmazok."</verse>
        <verse osisID='Rom.9.16'>Ezért tehát nem azé, aki akarja, és nem is azé, aki fut, hanem a könyörülő Istené.</verse>
        <verse osisID='Rom.9.17'>Mert így szól az Írás a fáraóhoz: "Éppen arra rendeltelek, hogy megmutassam rajtad hatalmamat, és hogy hirdessék nevemet az egész földön."</verse>
        <verse osisID='Rom.9.18'>Ezért tehát akin akar, megkönyörül, akit pedig akar, megkeményít.</verse>
        <verse osisID='Rom.9.19'>Azt mondod erre nekem: "Akkor miért hibáztat mégis? Hiszen ki állhat ellene akaratának?"</verse>
        <verse osisID='Rom.9.20'>Ugyan ki vagy te, ember, hogy perbe szállsz az Istennel? Mondhatja-e alkotójának az alkotás: "Miért formáltál engem ilyenre?"</verse>
        <verse osisID='Rom.9.21'>Nincs-e hatalma a fazekasnak az agyagon, hogy ugyanabból az agyagból az egyik edényt díszessé, a másikat pedig közönségessé formálja?</verse>
        <verse osisID='Rom.9.22'>Az Isten pedig nem haragját akarta-e megmutatni és hatalmát megláttatni, és nem ezért hordozta-e türelemmel a harag eszközeit, amelyek pusztulásra készültek?</verse>
        <verse osisID='Rom.9.23'>Vajon nem azért is, hogy megláttassa dicsőségének gazdagságát az irgalom eszközein, amelyeket dicsőségre készített,</verse>
        <verse osisID='Rom.9.24'>amilyenekké minket is elhívott, nemcsak a zsidók, hanem a pogányok közül is?</verse>
        <verse osisID='Rom.9.25'>Hóseás szerint is ezt mondja: "Azt a népet, amely nem az én népem, hívom az én népemnek, és azt, amelyet nem szeretek, szeretett népemnek,</verse>
        <verse osisID='Rom.9.26'>és úgy lesz, hogy azon a helyen, ahol megmondtam nekik: Nem az én népem vagytok ti, ott fogják őket az élő Isten fiainak nevezni."</verse>
        <verse osisID='Rom.9.27'>Ézsaiás pedig ezt hirdeti Izráelről: "Ha Izráel fiainak száma annyi volna, mint a tenger fövenye, akkor is csak a maradék üdvözül,</verse>
        <verse osisID='Rom.9.28'>mert az Úr teljes mértékben és gyorsan váltja valóra szavát a földön."</verse>
        <verse osisID='Rom.9.29'>És előre megmondta Ézsaiás: "Ha a Seregek Ura nem hagyott volna magot nekünk, olyanná lettünk volna, mint Sodoma, és hasonlóvá lettünk volna Gomorához."</verse>
        <verse osisID='Rom.9.30'>Mit mondjunk tehát? Azt, hogy a pogányok, akik nem törekedtek az igazságra, megragadták az igazságot, mégpedig azt az igazságot, amely hitből van&amp;#59;</verse>
        <verse osisID='Rom.9.31'>Izráel viszont, amely kereste az igazság törvényét, nem jutott el a törvény szerinti igazságra.</verse>
        <verse osisID='Rom.9.32'>Miért? Azért, mert nem hit, hanem cselekedetek útján akarták ezt elérni, beleütköztek a megütközés kövébe,</verse>
        <verse osisID='Rom.9.33'>amint meg van írva: "Íme, a megütközés kövét, a megbotlás szikláját teszem Sionba, és aki hisz őbenne, az nem szégyenül meg."</verse>
      </chapter>
      <chapter osisID='Rom.10'>
        <verse osisID='Rom.10.1'>Testvéreim, én szívemből kívánom, és könyörgök értük Istenhez, hogy üdvözüljenek.</verse>
        <verse osisID='Rom.10.2'>Mert tanúskodom mellettük, hogy Isten iránti buzgóság van bennük, de nem a helyes ismeret szerint.</verse>
        <verse osisID='Rom.10.3'>Az Isten igazságát ugyanis nem ismerték el, hanem a magukét igyekeztek érvényesíteni, és nem vetették alá magukat az Isten igazságának.</verse>
        <verse osisID='Rom.10.4'>Mert a törvény végcélja Krisztus, minden hívő megigazulására.</verse>
        <verse osisID='Rom.10.5'>Mózes ugyanis azt írja, hogy aki "cselekszi a törvényből való igazságot, az az ember fog élni általa".</verse>
        <verse osisID='Rom.10.6'>A hitből való igazság pedig így szól: "Ne mondd szívedben: Ki megy fel a mennybe?" Azért tudniillik, hogy Krisztust lehozza.</verse>
        <verse osisID='Rom.10.7'>Vagy: "Ki megy le az alvilágba?" Azért tudniillik, hogy Krisztust a halálból felhozza.</verse>
        <verse osisID='Rom.10.8'>Hanem mit mond? "Közel van hozzád az ige, a te szádban és a te szívedben", mégpedig a hit igéje, amelyet mi hirdetünk.</verse>
        <verse osisID='Rom.10.9'>Ha tehát száddal Úrnak vallod Jézust, és szíveddel hiszed, hogy Isten feltámasztotta őt a halálból, akkor üdvözülsz.</verse>
        <verse osisID='Rom.10.10'>Mert szívvel hiszünk, hogy megigazuljunk, és szájjal teszünk vallást, hogy üdvözüljünk.</verse>
        <verse osisID='Rom.10.11'>Az Írás is így szól: "Aki hisz őbenne, nem szégyenül meg."</verse>
        <verse osisID='Rom.10.12'>Nincs különbség zsidó és görög között, mert mindenkinek ugyanaz az Ura, és ő bőkezű mindenkihez, aki segítségül hívja&amp;#59;</verse>
        <verse osisID='Rom.10.13'>amint meg van írva: "Aki segítségül hívja az Úr nevét, üdvözül."</verse>
        <verse osisID='Rom.10.14'>De hogyan hívják segítségül azt, akiben nem hisznek? Hogyan is higgyenek abban, akit nem hallottak? Hogyan hallják meg igehirdető nélkül?</verse>
        <verse osisID='Rom.10.15'>És hogyan hirdessék, ha nem küldettek el? Így van megírva: "Milyen kedves azoknak a jövetele, akik az evangéliumot hirdetik!"</verse>
        <verse osisID='Rom.10.16'>Csakhogy nem mindenki engedelmeskedett az evangéliumnak, ahogyan Ézsaiás mondja: "Uram, ki hitt a mi beszédünknek?"</verse>
        <verse osisID='Rom.10.17'>A hit tehát hallásból van, a hallás pedig a Krisztus beszéde által.</verse>
        <verse osisID='Rom.10.18'>Kérdem: talán nem hallották? Sőt nagyon is! "Az egész földre elhatott az ő hangjuk, és a földkerekség széléig az ő beszédük."</verse>
        <verse osisID='Rom.10.19'>De tovább kérdem: Izráel talán nem értette meg? Először is ezt mondja Mózes: "Titeket egy olyan néppel teszlek féltékennyé, amely nem az én népem, értetlen néppel haragítlak meg titeket."</verse>
        <verse osisID='Rom.10.20'>Ézsaiás pedig nyíltan beszél, és így szól: "Megtaláltak azok, akik engem nem kerestek, megjelentem azoknak, akik nem tudakozódtak utánam."</verse>
        <verse osisID='Rom.10.21'>Izráelről viszont így szól: "Egész nap kitártam karjaimat az engedetlen és ellenszegülő nép felé."</verse>
      </chapter>
      <chapter osisID='Rom.11'>
        <verse osisID='Rom.11.1'>Azt kérdem tehát: elvetette Isten az ő népét? Szó sincs róla! Hiszen én is izráelita vagyok, Ábrahám utódai közül, Benjámin törzséből.</verse>
        <verse osisID='Rom.11.2'>Az Isten nem vetette el az ő népét, amelyet eleve kiválasztott. Vagy nem tudjátok, mit mond az Írás Illésről, amikor az Isten előtt vádat emel Izráel ellen:</verse>
        <verse osisID='Rom.11.3'>"Uram, prófétáidat megölték, oltáraidat lerombolták, én maradtam meg egyedül, de nekem is az életemre törnek."</verse>
        <verse osisID='Rom.11.4'>Viszont mit mond neki az isteni kijelentés? "Meghagytam magamnak hétezer férfit, akik nem hajtottak térdet a Baalnak."</verse>
        <verse osisID='Rom.11.5'>Így tehát most is van maradék a kegyelmi kiválasztás szerint&amp;#59;</verse>
        <verse osisID='Rom.11.6'>ha pedig kegyelemből van, akkor már nem cselekedetekért, mivel a kegyelem akkor már nem volna kegyelem.</verse>
        <verse osisID='Rom.11.7'>Mi tehát a helyzet? Amire Izráel törekedett, azt nem érte el. A kiválasztottak azonban elérték, a többiek pedig megkeményíttettek,</verse>
        <verse osisID='Rom.11.8'>ahogyan meg van írva: "Adott nekik az Isten bódult lelket, olyan szemet, amellyel nem láthatnak, és olyan fület, amellyel nem hallhatnak mindmáig."</verse>
        <verse osisID='Rom.11.9'>Dávid is ezt mondja: "Asztaluk legyen számukra csapdává és hálóvá, megbotlássá és megtorlássá.</verse>
        <verse osisID='Rom.11.10'>Homályosodjék el szemük, hogy ne lássanak, és hátukat görnyeszd meg egészen."</verse>
        <verse osisID='Rom.11.11'>Kérdem tehát: azért botlottak meg, hogy elessenek? Szó sincs róla! Viszont az ő elesésük által jutott el az üdvösség a pogányokhoz, hogy Isten féltékennyé tegye őket.</verse>
        <verse osisID='Rom.11.12'>Ha pedig az ő elesésük a világ gazdagságává lett, veszteségük pedig a pogányok gazdagságává, akkor mennyivel inkább az lesz, ha teljes számban megtérnek.</verse>
        <verse osisID='Rom.11.13'>Nektek, pogányoknak pedig azt mondom: ha tehát én pogányok apostola vagyok, dicsőítem szolgálatomat,</verse>
        <verse osisID='Rom.11.14'>mert ezzel talán féltékennyé tehetem véreimet, és így megmentek közülük némelyeket.</verse>
        <verse osisID='Rom.11.15'>Hiszen ha elvettetésük a világ megbékélését szolgálta, mi mást jelentene befogadtatásuk, mint életet a halálból?</verse>
        <verse osisID='Rom.11.16'>Ha pedig a kenyér első zsengéje szent, a tészta is az, és ha a gyökér szent, az ágak is azok.</verse>
        <verse osisID='Rom.11.17'>Ha azonban az ágak közül egyesek kitörettek, te pedig vad olajfa létedre beoltattál közéjük, és az olajfa gyökerének éltető nedvéből részesültél,</verse>
        <verse osisID='Rom.11.18'>ne dicsekedj az ágakkal szemben. Ha mégis dicsekszel: nem te hordozod a gyökeret, hanem a gyökér téged.</verse>
        <verse osisID='Rom.11.19'>Azt mondod erre: "Azért törettek ki azok az ágak, hogy én beoltassam."</verse>
        <verse osisID='Rom.11.20'>Úgy van: azok hitetlenségük miatt törettek ki, te pedig a hit által állsz. Ne légy elbizakodott, hanem félj!</verse>
        <verse osisID='Rom.11.21'>Mert ha Isten a természetes ágakat nem kímélte, téged sem fog kímélni.</verse>
        <verse osisID='Rom.11.22'>Lásd meg tehát Isten jóságát és keménységét: azok iránt, akik elestek keménységét, irántad pedig jóságát, ha megmaradsz ebben a jóságban, mert különben te is kivágatsz.</verse>
        <verse osisID='Rom.11.23'>Viszont ha ők nem maradnak meg a hitetlenségben, szintén beoltatnak, mert Istennek van hatalma arra, hogy ismét beoltsa őket.</verse>
        <verse osisID='Rom.11.24'>Hiszen ha te levágattál a természetes vadolajfáról, és a természet rendje ellenére beoltattál a szelíd olajfába, akkor azok a természetes ágak mennyivel inkább be fognak oltatni saját olajfájukba!</verse>
        <verse osisID='Rom.11.25'>Nem szeretném, testvéreim, ha önmagatokat bölcseknek tartva nem vennétek tudomásul azt a titkot, hogy a megkeményedés Izráelnek csak egy részét érte, amíg a pogányok teljes számban be nem jutnak,</verse>
        <verse osisID='Rom.11.26'>és így üdvözülni fog az egész Izráel, ahogyan meg van írva: "Eljön Sionból a Megváltó&amp;#59; eltávolítja a hitetlenséget Jákób házából,</verse>
        <verse osisID='Rom.11.27'>és én ezt a szövetségemet adom nekik, amikor eltörlöm bűneiket."</verse>
        <verse osisID='Rom.11.28'>Az evangélium miatt tehát ellenségek Isten szemében tiértetek, de a kiválasztás miatt kedveltek az ősatyákért,</verse>
        <verse osisID='Rom.11.29'>hiszen az Isten ajándékai és elhívása visszavonhatatlanok.</verse>
        <verse osisID='Rom.11.30'>Mert ahogyan ti egykor engedetlenné váltatok Isten iránt, most pedig irgalmat nyertetek az ő engedetlenségük révén,</verse>
        <verse osisID='Rom.11.31'>úgy ők is engedetlenné váltak most, hogy a nektek adott irgalom révén végül ők is irgalmat nyerjenek.</verse>
        <verse osisID='Rom.11.32'>Mert Isten mindenkit egybezárt az engedetlenségbe, hogy mindenkin megkönyörüljön.</verse>
        <verse osisID='Rom.11.33'>Ó, Isten gazdagságának, bölcsességének és ismeretének mélysége! Milyen megfoghatatlanok az ő ítéletei, és milyen kikutathatatlanok az ő útjai!</verse>
        <verse osisID='Rom.11.34'>Ugyan "ki értette meg az Úr szándékát, vagy ki lett az ő tanácsadójává?</verse>
        <verse osisID='Rom.11.35'>Vagy ki előlegezett neki, hogy vissza kellene fizetnie?"</verse>
        <verse osisID='Rom.11.36'>Bizony, tőle, általa és érte van minden: övé a dicsőség mindörökké. Ámen.</verse>
      </chapter>
      <chapter osisID='Rom.12'>
        <verse osisID='Rom.12.1'>Az Isten irgalmára kérlek tehát titeket, testvéreim, hogy okos istentiszteletként szánjátok oda testeteket élő és szent áldozatul, amely tetszik az Istennek&amp;#59;</verse>
        <verse osisID='Rom.12.2'>és ne igazodjatok e világhoz, hanem változzatok meg értelmetek megújulásával, hogy megítélhessétek: mi az Isten akarata, mi az, ami jó, ami neki tetsző és tökéletes.</verse>
        <verse osisID='Rom.12.3'>A nekem adatott kegyelem által mondom tehát közöttetek mindenkinek: ne gondolja magát többnek, mint amennyinek gondolnia kell, hanem arra igyekezzék mindenki, hogy józanul gondolkozzék az Istentől kapott hit mértéke szerint.</verse>
        <verse osisID='Rom.12.4'>Mert ahogyan egy testnek sok tagja van, de nem minden tagnak ugyanaz a feladata,</verse>
        <verse osisID='Rom.12.5'>úgy sokan egy test vagyunk a Krisztusban, egyenként pedig egymásnak tagjai.</verse>
        <verse osisID='Rom.12.6'>Mert a nekünk adatott kegyelem szerint különböző ajándékaink vannak, eszerint szolgálunk is: ha prófétálás adatott, akkor a hit szabálya szerint prófétáljunk,</verse>
        <verse osisID='Rom.12.7'>ha valamilyen más szolgálat adatott, akkor abban a szolgálatban munkálkodjunk: a tanító a tanításban,</verse>
        <verse osisID='Rom.12.8'>a buzdító a buzdításban, az adakozó szerénységben, az elöljáró igyekezettel, a könyörülő pedig jókedvvel.</verse>
        <verse osisID='Rom.12.9'>A szeretet ne legyen képmutató. Iszonyodjatok a gonosztól, ragaszkodjatok a jóhoz,</verse>
        <verse osisID='Rom.12.10'>a testvérszeretetben legyetek egymás iránt gyengédek, a tiszteletadásban egymást megelőzők,</verse>
        <verse osisID='Rom.12.11'>a szolgálatkészségben fáradhatatlanok, a lélekben buzgók: az Úrnak szolgáljatok.</verse>
        <verse osisID='Rom.12.12'>A reménységben örvendezzetek, a nyomorúságban legyetek kitartók, az imádkozásban állhatatosak.</verse>
        <verse osisID='Rom.12.13'>A szentekkel vállaljatok közösséget szükségeikben, gyakoroljátok a vendégszeretetet.</verse>
        <verse osisID='Rom.12.14'>Áldjátok azokat, akik üldöznek titeket&amp;#59; áldjátok és ne átkozzátok.</verse>
        <verse osisID='Rom.12.15'>Örüljetek az örülőkkel, sírjatok a sírókkal.</verse>
        <verse osisID='Rom.12.16'>Egymással egyetértésben legyetek, ne legyetek nagyratörők, hanem az alázatosakhoz tartsátok magatokat. Ne legyetek bölcsek önmagatok szerint.</verse>
        <verse osisID='Rom.12.17'>Ne fizessetek senkinek rosszal a rosszért. Arra legyen gondotok, ami minden ember szemében jó.</verse>
        <verse osisID='Rom.12.18'>Ha lehetséges, amennyire tőletek telik, éljetek minden emberrel békességben.</verse>
        <verse osisID='Rom.12.19'>Ne álljatok bosszút önmagatokért, szeretteim, hanem adjatok helyet az ő haragjának, mert meg van írva: "Enyém a bosszúállás, én megfizetek" - így szól az Úr.</verse>
        <verse osisID='Rom.12.20'>Sőt, "ha éhezik ellenséged, adj ennie, ha szomjazik, adj innia&amp;#59; mert ha ezt teszed, parazsat gyűjtesz a fejére."</verse>
        <verse osisID='Rom.12.21'>Ne győzzön le téged a rossz, hanem te győzd le a rosszat a jóval.</verse>
      </chapter>
      <chapter osisID='Rom.13'>
        <verse osisID='Rom.13.1'>Minden lélek engedelmeskedjék a felettes hatalmaknak, mert nincs hatalom mástól, mint Istentől, ami hatalom pedig van, az az Istentől rendeltetett.</verse>
        <verse osisID='Rom.13.2'>Aki tehát ellene szegül a hatalomnak, az az Isten rendelésének áll ellen&amp;#59; akik pedig ellenállnak, azok ítéletet vonnak magukra.</verse>
        <verse osisID='Rom.13.3'>Mert a jócselekedet miatt nem kell félni az elöljáróktól, hanem csak a rossz miatt. Azt akarod, hogy ne kelljen félned a hatalomtól? Tedd a jót, és dicséretet kapsz tőle:</verse>
        <verse osisID='Rom.13.4'>mert Isten szolgája az a te javadra. Ha azonban a rosszat teszed, akkor félj, mert nem ok nélkül viseli a kardot, hiszen ő Isten szolgája, aki az ő haragját hajtja végre azon, aki a rosszat teszi.</verse>
        <verse osisID='Rom.13.5'>Ezért tehát engedelmeskedni kell nemcsak a harag miatt, hanem a lelkiismeret miatt is.</verse>
        <verse osisID='Rom.13.6'>Hiszen adót is azért fizettek, mert ők Isten szolgái, akik éppen ebben a szolgálatban fáradoznak.</verse>
        <verse osisID='Rom.13.7'>Adjátok meg mindenkinek, amivel tartoztok: akinek az adóval, annak az adót, akinek a vámmal, annak a vámot, akinek a félelemmel, annak a félelmet, akinek pedig tisztelettel: a tiszteletet.</verse>
        <verse osisID='Rom.13.8'>Senkinek se tartozzatok semmivel, csak azzal, hogy egymást szeressétek&amp;#59; mert aki a másikat szereti, betöltötte a törvényt.</verse>
        <verse osisID='Rom.13.9'>Mert azt, hogy ne paráználkodj, ne ölj, ne lopj, ne kívánd, és minden más parancsolatot ez az ige foglalja össze: "Szeresd felebarátodat, mint magadat."</verse>
        <verse osisID='Rom.13.10'>A szeretet nem tesz rosszat a felebarátnak. A szeretet tehát a törvény betöltése.</verse>
        <verse osisID='Rom.13.11'>De mindezt valóban tegyétek is, mert tudjátok az időt, hogy itt van már az óra, amikor fel kell ébrednetek az álomból. Hiszen most közelebb van hozzánk az üdvösség, mint amikor hívőkké lettünk:</verse>
        <verse osisID='Rom.13.12'>az éjszaka múlik, a nappal pedig már egészen közel van. Tegyük le tehát a sötétség cselekedeteit, és öltsük fel a világosság fegyvereit.</verse>
        <verse osisID='Rom.13.13'>Mint nappal illik, tisztességben járjunk: nem dorbézolásban és részegeskedésben, nem szeretkezésben és kicsapongásban, nem viszálykodásban és irigységben,</verse>
        <verse osisID='Rom.13.14'>hanem öltsétek magatokra az Úr Jézus Krisztust&amp;#59; a testet pedig ne úgy gondozzátok, hogy bűnös kívánságok ébredjenek benne.</verse>
      </chapter>
      <chapter osisID='Rom.14'>
        <verse osisID='Rom.14.1'>A hitben erőtlent fogadjátok be, de ne azért, hogy nézeteit bírálgassátok.</verse>
        <verse osisID='Rom.14.2'>Az egyik azt hiszi, hogy mindent ehet, az erőtlen pedig zöldségfélét eszik.</verse>
        <verse osisID='Rom.14.3'>Aki eszik, ne vesse meg azt, aki nem eszik, aki pedig nem eszik, ne ítélje meg azt, aki eszik, hiszen az Isten befogadta őt.</verse>
        <verse osisID='Rom.14.4'>Ki vagy te, hogy más szolgája felett ítélkezel? Tulajdon urának áll, vagy esik. De meg fog állni, mert van hatalma az Úrnak arra, hogy megtartsa.</verse>
        <verse osisID='Rom.14.5'>Ez az egyik napot különbnek tartja a másik napnál, az pedig egyformának tart minden napot: mindegyik legyen bizonyos a maga meggyőződésében.</verse>
        <verse osisID='Rom.14.6'>Aki az egyik napot megkülönbözteti, az Úrért különbözteti meg. Aki eszik, az is az Úrért eszik, hiszen hálát ad az Istennek. Aki pedig nem eszik, az Úrért nem eszik, és szintén hálát ad az Istennek.</verse>
        <verse osisID='Rom.14.7'>Mert közülünk senki sem él önmagának, és senki sem hal meg önmagának&amp;#59;</verse>
        <verse osisID='Rom.14.8'>mert ha élünk, az Úrnak élünk, ha meghalunk, az Úrnak halunk meg. Tehát akár élünk, akár meghalunk, az Úréi vagyunk.</verse>
        <verse osisID='Rom.14.9'>Mert Krisztus azért halt meg, és azért kelt életre, hogy mind a holtakon, mind az élőkön uralkodjék.</verse>
        <verse osisID='Rom.14.10'>Akkor te miért ítéled el testvéredet? Vagy te is, miért veted meg testvéredet? Hiszen mindnyájan oda fogunk állni Isten ítélőszéke elé.</verse>
        <verse osisID='Rom.14.11'>Mert meg van írva: "Élek én, így szól az Úr, bizony előttem fog meghajolni minden térd, és minden nyelv magasztalni fogja Istent."</verse>
        <verse osisID='Rom.14.12'>Tehát mindegyikünk maga fog önmagáról számot adni az Istennek.</verse>
        <verse osisID='Rom.14.13'>Többé tehát ne ítélkezzünk egymás felett, hanem inkább azt tartsátok jónak, hogy testvéreteknek se okozzatok megütközést vagy elbotlást.</verse>
        <verse osisID='Rom.14.14'>Tudom, és meg vagyok győződve az Úr Jézus által, hogy semmi sem tisztátalan önmagában, hanem ha valaki valamit tisztátalannak tart, annak tisztátalan az.</verse>
        <verse osisID='Rom.14.15'>Ha pedig atyádfia valamilyen étel miatt megszomorodik, akkor nem jársz el szeretetben. Ne tedd tönkre ételeddel azt, akiért Krisztus meghalt.</verse>
        <verse osisID='Rom.14.16'>Vigyázzatok, ne káromolják azt a jót, amelyben részesültetek.</verse>
        <verse osisID='Rom.14.17'>Hiszen az Isten országa nem evés és ivás, hanem igazság, békesség és a Szentlélekben való öröm&amp;#59;</verse>
        <verse osisID='Rom.14.18'>mert aki ebben szolgál Krisztusnak, az kedves az Isten előtt, és megbízható az emberek előtt.</verse>
        <verse osisID='Rom.14.19'>Azokra a dolgokra törekedjünk tehát, amelyek a békességet és egymás építését szolgálják.</verse>
        <verse osisID='Rom.14.20'>Étel miatt ne rombold az Isten munkáját. Minden tiszta ugyan, de rossz annak az embernek, aki megütközéssel eszi azt.</verse>
        <verse osisID='Rom.14.21'>Jó tehát nem enni húst, nem inni bort, és semmi olyat nem tenni, amin testvéred megütközik.</verse>
        <verse osisID='Rom.14.22'>Te azt a hitet, amely benned van, tartsd meg az Isten előtt. Boldog, akinek nem kell elítélni önmagát abban, ami felől döntött.</verse>
        <verse osisID='Rom.14.23'>Aki pedig kételkedik, amikor eszik, máris elítéltetett, mivel nem hitből tette. Mert minden, ami nem hitből származik, az bűn.</verse>
      </chapter>
      <chapter osisID='Rom.15'>
        <verse osisID='Rom.15.1'>Mi erősek pedig tartozunk azzal, hogy az erőtlenek gyengeségeit hordozzuk, és ne a magunk kedvére éljünk.</verse>
        <verse osisID='Rom.15.2'>Mindegyikünk a felebarátjának kedvezzen, mégpedig annak javára, épülésére.</verse>
        <verse osisID='Rom.15.3'>Hiszen Krisztus sem magának kedvezett, hanem ahogyan meg van írva: "A te gyalázóid gyalázásai énreám hullottak."</verse>
        <verse osisID='Rom.15.4'>Mert amit korábban megírtak, a mi tanításunkra írták meg, hogy az Írásokból türelmet és vigasztalást merítve reménykedjünk.</verse>
        <verse osisID='Rom.15.5'>A türelem és vigasztalás Istene pedig adja meg nektek, hogy kölcsönös egyetértés legyen közöttetek Jézus Krisztus akarata szerint,</verse>
        <verse osisID='Rom.15.6'>hogy egy szívvel, egy szájjal dicsőítsétek a mi Urunk Jézus Krisztus Istenét és Atyját.</verse>
        <verse osisID='Rom.15.7'>Fogadjátok be tehát egymást, ahogyan Krisztus is befogadott minket az Isten dicsőségére.</verse>
        <verse osisID='Rom.15.8'>Mert mondom: Krisztus a zsidóság szolgájává lett az Isten igazságáért, hogy megerősítse az atyáknak adott ígéreteket.</verse>
        <verse osisID='Rom.15.9'>A népek pedig irgalmáért dicsőítsék az Istent, ahogyan meg van írva: "Ezért magasztallak téged a népek között, és nevednek dicséretet éneklek."</verse>
        <verse osisID='Rom.15.10'>Ezt is mondja: "Örüljetek, népek, az ő népével együtt."</verse>
        <verse osisID='Rom.15.11'>És ezt is: "Dicsérjétek, ti népek mind, az Urat, és dicsőítse őt minden nép."</verse>
        <verse osisID='Rom.15.12'>Ézsaiás pedig így szól: "Hajtás sarjad Isai gyökeréből, és népek uralkodójává emelkedik: benne reménykednek a népek."</verse>
        <verse osisID='Rom.15.13'>A reménység Istene pedig töltsön be titeket a hitben teljes örömmel és békességgel, hogy bővölködjetek a reménységben a Szentlélek ereje által.</verse>
        <verse osisID='Rom.15.14'>Én pedig, testvéreim, magam is meg vagyok arról győződve, hogy ti is telve vagytok jóssággal, telve a teljes ismerettel, és hogy egymást is tudjátok tanítani.</verse>
        <verse osisID='Rom.15.15'>Ám, kissé merészebben írtam nektek, mintegy emlékeztetve titeket ama kegyelem alapján, amelyet Isten adott nekem arra,</verse>
        <verse osisID='Rom.15.16'>hogy a pogányokért legyek Krisztus Jézusnak szolgája, és végezzem az Isten evangéliumának papi szolgálatát, hogy a pogányok áldozata a Szentlélek által megszentelt és kedves legyen.</verse>
        <verse osisID='Rom.15.17'>Krisztus Jézusban tehát van okom a dicsekvésre Isten előtt.</verse>
        <verse osisID='Rom.15.18'>Mert semmi olyanról nem mernék beszélni, amit nem Krisztus tett általam a pogányok megtéréséért szóval és tettel,</verse>
        <verse osisID='Rom.15.19'>jelek és csodák erejével, a Lélek ereje által: úgyhogy Jeruzsálemtől kezdve egészen Illíriáig mindenfelé hirdettem a Krisztus evangéliumát.</verse>
        <verse osisID='Rom.15.20'>Eközben pedig azt tartottam becsületesnek, hogy az evangéliumot nem ott hirdettem, ahol Krisztust már ismertté tették, hogy ne idegen alapra építsek,</verse>
        <verse osisID='Rom.15.21'>hanem ahogyan meg van írva: "Meglátják őt azok, akiknek még nem hirdették, és akik még nem hallották, azok megértik."</verse>
        <verse osisID='Rom.15.22'>Ez is sokszor akadályozott abban, hogy elmenjek hozzátok.</verse>
        <verse osisID='Rom.15.23'>Most pedig, mivel már nincs munkaterület ezeken a vidékeken számomra, és sok éve vágyódom arra, hogy eljussak hozzátok,</verse>
        <verse osisID='Rom.15.24'>amikor Hispániába utazom, el is megyek hozzátok. Remélem ugyanis, hogy átutazóban megláthatlak titeket, és ti fogtok engem oda útnak indítani, ha már előbb egy kissé felüdültem nálatok.</verse>
        <verse osisID='Rom.15.25'>Most pedig Jeruzsálembe megyek a szentek szolgálatára.</verse>
        <verse osisID='Rom.15.26'>Macedónia és Akhája ugyanis jónak látta, hogy gyűjtést rendezzenek a jeruzsálemi szentek szegényeinek.</verse>
        <verse osisID='Rom.15.27'>Jónak látták ezt, de tartoznak is vele nekik, mert ha a pogányok részesültek az ő lelki javaikban, akkor tartoznak azzal, hogy anyagiakkal szolgáljanak nekik.</verse>
        <verse osisID='Rom.15.28'>Ha tehát ezt elvégeztem, és az eredményt lepecsételve átadtam, a ti segítségetekkel elmegyek Hispániába.</verse>
        <verse osisID='Rom.15.29'>Azt pedig tudom, hogy amikor hozzátok megyek, Krisztus áldásának teljességével érkezem meg.</verse>
        <verse osisID='Rom.15.30'>A mi Urunk Jézus Krisztusra és a Lélek szeretetére kérlek titeket, testvéreim, tusakodjatok imádságaitokban velem együtt az Isten előtt énértem,</verse>
        <verse osisID='Rom.15.31'>hogy megszabaduljak azoktól, akik hitetlenek Júdeában, és hogy jeruzsálemi szolgálatom kedves legyen a szenteknek&amp;#59;</verse>
        <verse osisID='Rom.15.32'>hogy aztán majd Isten akaratából örömmel érkezzem hozzátok, és megpihenjek nálatok.</verse>
        <verse osisID='Rom.15.33'>A békesség Istene legyen mindnyájatokkal. Ámen.</verse>
      </chapter>
      <chapter osisID='Rom.16'>
        <verse osisID='Rom.16.1'>Ajánlom nektek nőtestvérünket, Fébét, aki jelenleg a kenkhreai gyülekezet szolgája:</verse>
        <verse osisID='Rom.16.2'>fogadjátok őt az Úr akarata szerint a szentekhez illően, és álljatok mellé minden olyan ügyben, amelyben szüksége van rátok, mert ő is sokaknak lett pártfogója, nekem magamnak is.</verse>
        <verse osisID='Rom.16.3'>Köszöntsétek Priszkát és Akvilát, akik munkatársaim a Krisztus Jézusban.</verse>
        <verse osisID='Rom.16.4'>Ők életemért saját fejüket kockáztatták, és nekik nem csak én vagyok hálás, hanem a pogányok valamennyi gyülekezete is.</verse>
        <verse osisID='Rom.16.5'>Köszöntsétek a házukban levő gyülekezetet is. Köszöntsétek az én szeretett Epainetoszomat, aki az ázsiai tartomány első zsengéje Krisztusban.</verse>
        <verse osisID='Rom.16.6'>Köszöntsétek Máriát, aki sokat fáradozott értetek.</verse>
        <verse osisID='Rom.16.7'>Köszöntsétek Andronikoszt és Juniászt, rokonaimat és fogolytársaimat, akiket nagyra becsülnek az apostolok körében, akik nálam is előbb lettek Krisztus híveivé.</verse>
        <verse osisID='Rom.16.8'>Köszöntsétek az Úrban szeretett Ampliátuszomat.</verse>
        <verse osisID='Rom.16.9'>Köszöntsétek Urbánuszt, aki munkatársunk a Krisztusban, és az én szeretett Sztakhüszomat.</verse>
        <verse osisID='Rom.16.10'>Köszöntsétek Apellészt, a Krisztus kipróbált emberét. Köszöntsétek az Arisztobulosz háza népéből valókat.</verse>
        <verse osisID='Rom.16.11'>Köszöntsétek Heródiónt, az én rokonomat. Köszöntsétek a Narcisszusz háza népéből azokat, akik az Úrban hisznek.</verse>
        <verse osisID='Rom.16.12'>Köszöntsétek Trüfainát és Trüfószát, akik fáradoznak az Úrért. Köszöntsétek a szeretett Persziszt, aki sokat fáradozott az Úrért.</verse>
        <verse osisID='Rom.16.13'>Köszöntsétek az Úrban kiválasztott Rufuszt és anyját, aki nekem is anyám.</verse>
        <verse osisID='Rom.16.14'>Köszöntsétek Aszünkritoszt, Flegónt, Hermészt, Patrobászt, Hermászt és a hozzájuk tartozó testvéreket.</verse>
        <verse osisID='Rom.16.15'>Köszöntsétek Filologoszt és Júliát, Néreuszt és nőtestvérét, valamint Olümpászt és a hozzájuk tartozó szenteket mind.</verse>
        <verse osisID='Rom.16.16'>Köszöntsétek egymást szent csókkal. Köszönt titeket Krisztus minden gyülekezete.</verse>
        <verse osisID='Rom.16.17'>Kérlek titeket, testvéreim, tartsátok szemmel azokat, akik szakadásokat és botránkozásokat okoznak azzal, hogy az ellenkezőjét tanítják annak, amit tanultatok. Térjetek ki előlük!</verse>
        <verse osisID='Rom.16.18'>Mert az ilyenek nem a mi Urunknak, Krisztusnak szolgálnak, hanem a saját hasuknak, és szép szóval, ékesszólással megcsalják a jóhiszeműek szívét.</verse>
        <verse osisID='Rom.16.19'>Hiszen a ti engedelmességetek híre eljutott mindenkihez. Nektek tehát örülök. De szeretném, ha bölcsek lennétek a jóra, és képtelenek a rosszra.</verse>
        <verse osisID='Rom.16.20'>A békesség Istene pedig összezúzza a Sátánt lábatok alatt hamarosan. A mi Urunk Jézus Krisztus kegyelme legyen veletek!</verse>
        <verse osisID='Rom.16.21'>Köszönt titeket munkatársam, Timóteus, valamint rokonaim: Luciusz, Jázon és Szószipatrosz.</verse>
        <verse osisID='Rom.16.22'>Köszöntelek titeket az Úrban én, Terciusz, aki leírtam ezt a levelet.</verse>
        <verse osisID='Rom.16.23'>Köszönt titeket Gájusz, aki vendéglátóm nekem és az egész gyülekezetnek. Köszönt titeket Erásztosz, a város számvevője, és Kvártusz testvérünk.</verse>
        <verse osisID='Rom.16.24'>(A mi Urunk Jézus Krisztus kegyelme legyen mindnyájatokkal!)</verse>
        <verse osisID='Rom.16.25'>Akinek van hatalma arra, hogy megerősítsen titeket az én evangéliumom és a Jézus Krisztusról szóló üzenet szerint - ama titok kinyilatkoztatása folytán, amely örök időkön át kimondatlan maradt,</verse>
        <verse osisID='Rom.16.26'>de most nyilvánvalóvá lett, és az örök Isten rendelkezése szerint a próféták írásai által tudtul adatott minden népnek, hogy eljussanak a hit engedelmességére.</verse>
        <verse osisID='Rom.16.27'>Az egyedül bölcs Istené a dicsőség, a Jézus Krisztus által örökkön-örökké. Ámen.</verse>
      </chapter>
    </div></osisText>
</osis>
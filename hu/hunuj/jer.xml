<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='HunUj' xml:lang='hu'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='HunUj'>
        <title>Magyar Újfordítású</title>
        <contributor>
Magyar Bibliatársulat
Hungarian Bible Society
H-1113 Budapest
Bocskai út 35.
Tel.: 36-1 386-8267; 36-1 386-8277
Tel./Fax: 36-1 466-9392
</contributor>
        <creator>ws</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2005-03-10</date>
        <description>Magyar Bibliatarsulat Ujforditasu Bibliaja</description>
        <publisher>the word company</publisher>
        <type type='OSIS'>Bible</type>
        <identifier type='OSIS'>HunUj</identifier>
        <source>http://web.axelero.hu/kaveonline/sword/</source>
        <language type='IETF'>hu</language>
        <relation/>
        <coverage/>
        <rights>Public Domain; Free distribution</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Jer'>
      <chapter osisID='Jer.1'>
        <verse osisID='Jer.1.1'>Jeremiásnak, Hilkijjá fiának a beszédei, aki a Benjámin földjén, Anátótban lakó papok közül való volt.</verse>
        <verse osisID='Jer.1.2'>Őhozzá szólt az ÚR igéje Jósiásnak, Ámón fiának, Júda királyának az idejében, uralkodása tizenharmadik évében,</verse>
        <verse osisID='Jer.1.3'>továbbá Jójákimnak, Jósiás fiának, Júda királyának az idejében, egészen Cidkijjának, Jósiás fiának, Júda királyának a tizenegyedik esztendejéig, Jeruzsálem fogságba viteléig, ami az ötödik hónapban történt.</verse>
        <verse osisID='Jer.1.4'>Így szólt hozzám az ÚR igéje:</verse>
        <verse osisID='Jer.1.5'>Mielőtt megformáltalak az anyaméhben, már ismertelek, és mielőtt a világra jöttél, megszenteltelek, népek prófétájává tettelek.</verse>
        <verse osisID='Jer.1.6'>De én ezt válaszoltam: Ó, Uram, URam! Hiszen nem értek a beszédhez, mert fiatal vagyok!</verse>
        <verse osisID='Jer.1.7'>Az ÚR azonban ezt mondta nekem: Ne mondd, hogy fiatal vagy, hanem menj, ahova csak küldelek, és hirdesd, amit csak parancsolok!</verse>
        <verse osisID='Jer.1.8'>Ne félj tőlük, mert én veled leszek, és megmentelek! - így szólt az ÚR.</verse>
        <verse osisID='Jer.1.9'>Azután kinyújtotta kezét az ÚR, megérintette a számat, és ezt mondta nekem az ÚR: Én most a szádba adom igéimet!</verse>
        <verse osisID='Jer.1.10'>Lásd, én a mai napon népek és országok fölé rendellek, hogy gyomlálj és irts, pusztíts és rombolj, építs és plántálj!</verse>
        <verse osisID='Jer.1.11'>Majd így szólt hozzám az ÚR igéje: Mit látsz, Jeremiás? Ezt feleltem: Mandulavesszőt látok.</verse>
        <verse osisID='Jer.1.12'>Az ÚR pedig ezt mondta nekem: Jól látod, mert gondom van rá, hogy igémet beteljesítsem.</verse>
        <verse osisID='Jer.1.13'>Másodszor is szólt hozzám az ÚR igéje: Mit látsz? Így feleltem: Gőzölgő üstöt látok, amely északon jelenik meg.</verse>
        <verse osisID='Jer.1.14'>Ekkor így szólt hozzám az ÚR: Észak felől tör rá a veszedelem az ország egész lakosságára.</verse>
        <verse osisID='Jer.1.15'>Mert idehívom az északi országok minden népét - így szól az ÚR. Eljönnek, és fölállítja trónját mindegyik Jeruzsálem kapuival szemben, a várfalak körül mindenütt, és Júda összes városával szemben.</verse>
        <verse osisID='Jer.1.16'>Ítéletet mondok fölöttük minden gonoszságuk miatt, mert elhagytak engem, más isteneknek tömjéneztek, és kezük alkotásai előtt borultak le.</verse>
        <verse osisID='Jer.1.17'>Kösd azért derekadra övedet, indulj, és hirdesd nekik mindazt, amit én parancsolok! Ne ijedj meg tőlük, különben én ijesztelek meg általuk!</verse>
        <verse osisID='Jer.1.18'>Megerősített várossá teszlek ma téged: vasoszloppá és ércfallá az egész országgal szemben, Júda királyaival, vezetőivel, papjaival és az ország népével szemben.</verse>
        <verse osisID='Jer.1.19'>Harcolnak ellened, de nem bírnak veled, mert én veled leszek, és megmentelek! - így szól az ÚR.</verse>
      </chapter>
      <chapter osisID='Jer.2'>
        <verse osisID='Jer.2.1'>Így szólt hozzám az ÚR igéje:</verse>
        <verse osisID='Jer.2.2'>Menj és hirdesd Jeruzsálemnek: Ezt mondja az ÚR: Emlékszem rád: ifjúkorod hűségére, mátkaságod szeretetére, amikor követtél a pusztában, a be nem vetett földön.</verse>
        <verse osisID='Jer.2.3'>Az ÚR szent tulajdona volt Izráel, termésének a legjava. Akik ették, mind meglakoltak, rossz végük lett - így szól az ÚR.</verse>
        <verse osisID='Jer.2.4'>Halljátok az ÚR igéjét, Jákób háza és Izráel házának minden nemzetsége!</verse>
        <verse osisID='Jer.2.5'>Ezt mondja az ÚR: Mi rosszat találtak bennem őseitek, hogy eltávolodtak tőlem? Hitványságok után jártak, és maguk is hitványakká váltak.</verse>
        <verse osisID='Jer.2.6'>Nem kérdezték: Hol van az ÚR, aki kihozott bennünket Egyiptom földjéről, és vezetett bennünket a pusztaságban, a sivár és szakadékos földön, a szikkadt és veszélyes földön, ahol nem járt senki, és ember nem lakott?</verse>
        <verse osisID='Jer.2.7'>Dúsan termő országba hoztalak benneteket, hogy élvezzétek gyümölcsét és javait. De amikor bejöttetek, országomat tisztátalanná, örökségemet utálatossá tettétek.</verse>
        <verse osisID='Jer.2.8'>A papok nem kérdezték: Hol van az ÚR? A törvény magyarázói nem ismertek engem, a vezetők hűtlenül elhagytak engem, a próféták Baal nevében prófétáltak, és haszontalanságok után jártak.</verse>
        <verse osisID='Jer.2.9'>Ezért még perbe szállok veletek - így szól az ÚR -, és perelni fogok még unokáitokkal is!</verse>
        <verse osisID='Jer.2.10'>Keljetek csak át a kittiek szigeteire, és nézzetek szét! Küldjetek Kédárba, és jól figyeljetek! Lássátok meg: fordult-e elő ilyesmi?!</verse>
        <verse osisID='Jer.2.11'>Cserélt-e pogány nép isteneket? - pedig azok nem is istenek! De népem fölcserélte Dicsőségét haszontalansággal.</verse>
        <verse osisID='Jer.2.12'>Egek, ámuljatok ezen, borzadjatok, szörnyülködjetek nagyon! - így szól az ÚR.</verse>
        <verse osisID='Jer.2.13'>Mert kétszeres rosszat cselekedett népem: engem, a folyóvíz forrását, elhagytak, hogy víztartókat vájjanak, repedezett falú víztartókat, amelyek nem tartják a vizet.</verse>
        <verse osisID='Jer.2.14'>Szolga-e Izráel, rabszolgának született? Miért lett mások zsákmányává?</verse>
        <verse osisID='Jer.2.15'>Oroszlánkölykök ordítanak rá, kieresztik hangjukat. Országát sivataggá tették, városai leégtek, lakatlanok.</verse>
        <verse osisID='Jer.2.16'>Nóf és Tahpanhész fiai is kopaszra nyírják fejedet.</verse>
        <verse osisID='Jer.2.17'>Te magad okoztad ezt magadnak, mert elhagytad Istenedet, az URat, amikor a helyes úton akart vezetni.</verse>
        <verse osisID='Jer.2.18'>Most is miért járkálsz Egyiptomba, hogy a Nílus vizét igyad? És miért járkálsz Asszíriába, hogy az Eufrátesz vizét igyad?</verse>
        <verse osisID='Jer.2.19'>Saját gonoszságod ver meg, elpártolásod fenyít meg téged. Tudd meg, és lásd meg: milyen gonosz és keserves dolog, hogy elhagytad Istenedet, az URat, és hogy nem félsz engem! - így szól az Úr, a Seregek URa.</verse>
        <verse osisID='Jer.2.20'>Réges-régen összetörted igádat, széttépted köteleidet, és ezt mondtad: Nem akarok szolgálni! De minden magas dombra és minden bujazöld fa alá lefekszel, mint egy parázna.</verse>
        <verse osisID='Jer.2.21'>Mint nemes vesszőt ültettelek el, mint igazán valódi magot. Hogyan változtál át idegen szőlőtő vad hajtásává?</verse>
        <verse osisID='Jer.2.22'>Még ha lúgban mosakszol is, és a szappant pazarlod magadra: bűnöd akkor is szenny marad előttem - így szól az én Uram, az ÚR.</verse>
        <verse osisID='Jer.2.23'>Hogyan mered mondani: Nem lettem tisztátalan, nem jártam a Baalok után?! Lásd meg, hogyan viselkedtél a völgyben, ismerd be, mit csináltál, te gyors lábú tevekanca, amely össze-vissza futkos útjain!</verse>
        <verse osisID='Jer.2.24'>Olyan vagy, mint a pusztához szokott vadszamár, mely érzéki kívánságában levegő után kapkod. Ki tudná megfékezni gerjedelmét? Senki se fáradjon keresésével: megtalálja a maga hónapjában!</verse>
        <verse osisID='Jer.2.25'>Vigyázz, lejárod a lábad, és kiszárad a torkod! De te ezt mondod: Hiába, nem lehet, mert idegeneket szeretek és utánuk járok.</verse>
        <verse osisID='Jer.2.26'>Ahogyan megszégyenül a tolvaj, ha tetten érik, úgy szégyenül meg Izráel háza is, királyával, vezéreivel, papjaival és prófétáival együtt.</verse>
        <verse osisID='Jer.2.27'>Mert ezt mondják a fának: Te vagy az apám! - a kőnek pedig: Te szültél engem! A hátukat fordítják felém, és nem az arcukat, de majd ha baj éri őket, így szólnak: Kelj föl, segíts rajtunk!</verse>
        <verse osisID='Jer.2.28'>Hol vannak isteneid, amelyeket csináltál? Keljenek föl, segítsenek rajtad bajodban, ha tudnak! Hiszen annyi istened van, Júda, ahány városod!</verse>
        <verse osisID='Jer.2.29'>Miért pereltek velem? Hiszen ti hagytatok el hűtlenül - így szól az ÚR.</verse>
        <verse osisID='Jer.2.30'>Hiába vertem fiaitokat, a fenyítés nem fogott rajtuk. Fegyveretek úgy irtotta prófétáitokat, mint a pusztító oroszlán.</verse>
        <verse osisID='Jer.2.31'>Ti, mai emberek! Figyeljetek az ÚR igéjére! Olyan lettem én Izráelnek, mint a puszta, vagy mint a homályba borult föld? Miért mondta az én népem: A magunk útján járunk, többé nem megyünk hozzád!</verse>
        <verse osisID='Jer.2.32'>Elfeledkezik-e ékszereiről a lány, díszes övéről a menyasszony? Rólam elfeledkezett népem számtalanszor.</verse>
        <verse osisID='Jer.2.33'>De nagyon érted, hogyan kell szerelmet keresni! Még a rossz nőket is megtanítottad rá.</verse>
        <verse osisID='Jer.2.34'>Még a ruhád szárnyán is található ártatlan, szegény emberek vére, akiket nem betörésen kaptál rajta, csak ellene voltak mindezeknek.</verse>
        <verse osisID='Jer.2.35'>Ezt mondod: Ártatlan vagyok, hiszen haragja is elfordult rólam! Pedig ítéletet tartok fölötted, hiába mondod: Nem vétkeztem!</verse>
        <verse osisID='Jer.2.36'>Miért változtatod oly könnyelműen utadat? Még Egyiptom miatt is megszégyenülsz, ahogyan megszégyenültél Asszíria miatt.</verse>
        <verse osisID='Jer.2.37'>Onnan is úgy jössz el, hogy kezedbe temeted arcod, mert elveti az ÚR, akikben bizakodsz, nem érsz el náluk semmit.</verse>
      </chapter>
      <chapter osisID='Jer.3'>
        <verse osisID='Jer.3.1'>Majd ezt mondta: Ha valaki elbocsátja feleségét, és az eltávozva férjétől egy másik férfié lesz, vajon visszatérhet-e megint hozzá? Nem válna-e ezzel gyalázatossá az ország? Te pedig, aki sok barátoddal paráználkodtál, vissza akarsz térni hozzám? - így szól az ÚR.</verse>
        <verse osisID='Jer.3.2'>Nézz föl a hegytetőkre, és lásd meg: hol nem háltak veled? Kiültél eléjük az útra, mint az arab a pusztában: gyalázatossá tetted az országot paráznaságoddal és gonoszságoddal.</verse>
        <verse osisID='Jer.3.3'>Ezért maradtak el az esőzések, tavaszi eső sem volt. Mégis olyan a homlokod, mint egy paráznáé, félredobtál minden szemérmet.</verse>
        <verse osisID='Jer.3.4'>Bezzeg most így kiáltasz hozzám: Atyám! Ifjúságomtól fogva te vagy a segítőm!</verse>
        <verse osisID='Jer.3.5'>Örökké tart-e haragod, megmarad mindvégig? Így beszélsz, de közben folytatod rossz életedet, ahogy csak bírod.</verse>
        <verse osisID='Jer.3.6'>Ezt mondta nekem az ÚR Jósiás király idejében: Láttad, hogy mit művelt az elpártolt Izráel? Eljárt minden magas hegyre, minden bujazöld fa alá, és ott paráználkodott.</verse>
        <verse osisID='Jer.3.7'>Így szóltam, miután mindezt elkövette: Térj vissza hozzám! - de nem tért vissza. Látta ezt hűtlen húga, Júda.</verse>
        <verse osisID='Jer.3.8'>És bár látta, hogy a sok házasságtörés miatt elbocsátottam az elpártolt Izráelt, és kiadtam válólevelét, mégsem félt húga, a hűtlen Júda, hanem elkezdett ő is paráználkodni.</verse>
        <verse osisID='Jer.3.9'>Így történt, hogy könnyelmű paráznaságával gyalázatossá tette az országot, hiszen kővel is, fával is paráználkodott.</verse>
        <verse osisID='Jer.3.10'>Mindezek ellenére nem tért vissza hozzám hűtlen húga, Júda, egész szívével, hanem csak képmutató módon - így szól az ÚR.</verse>
        <verse osisID='Jer.3.11'>Ezt mondta nekem az ÚR: Igazabb lelkű az elpártolt Izráel, mint a hűtlen Júda.</verse>
        <verse osisID='Jer.3.12'>Ezért indulj, kiáltsd ezeket a szavakat észak felé! Ezt mondd: Térj meg, elpártolt Izráel - így szól az ÚR -, akkor nem haragszom rátok! Mert én hű vagyok - így szól az ÚR -, nem tart örökké haragom.</verse>
        <verse osisID='Jer.3.13'>Csak ismerd el bűnödet, hogy hűtlenül elhagytad Istenedet, az URat. Futkostál utaidon az idegenek után minden bujazöld fa alá. Csak az én szavamra nem hallgattatok - így szól az ÚR.</verse>
        <verse osisID='Jer.3.14'>Térjetek meg, elpártolt fiaim! - így szól az ÚR - mert én vagyok Uratok. Kiválasztok közületek városonként egyet, nemzetségenként kettőt, és elviszlek benneteket a Sionra.</verse>
        <verse osisID='Jer.3.15'>Adok majd nektek szívem szerint való pásztorokat, akik hozzáértéssel és okosan legeltetnek benneteket.</verse>
        <verse osisID='Jer.3.16'>És majd megsokasodtok és elszaporodtok az országban. Abban az időben - így szól az ÚR - nem beszélnek többé az ÚR szövetségládájáról. Senkinek sem jut eszébe, nem is emlegetik, nem keresik, és nem készítik el újból.</verse>
        <verse osisID='Jer.3.17'>Abban az időben Jeruzsálemet nevezik az ÚR trónjának&amp;#59; minden nemzet Jeruzsálemben gyűl össze, hogy tisztelje az ÚR nevét, és nem élnek többé gonosz szívük konoksága szerint.</verse>
        <verse osisID='Jer.3.18'>Abban az időben Júda háza Izráel házához fog csatlakozni, és együtt jönnek meg észak földjéről abba az országba, amelyet örökségül adtam őseiteknek.</verse>
        <verse osisID='Jer.3.19'>Én ezt mondtam: Szeretnék veletek úgy bánni, mint fiaimmal, és nektek adni a kívánatos földet, mint legékesebb örökséget a népek között. Azt gondoltam, hogy Atyádnak hívsz engem, és nem fordulsz el tőlem!</verse>
        <verse osisID='Jer.3.20'>De ahogyan egy asszony hűtlenül elhagyja házastársát, úgy hagytatok el hűtlenül engem, Izráel háza! - így szól az ÚR.</verse>
        <verse osisID='Jer.3.21'>Hang hallatszik a hegytetőkön, Izráel fiainak panaszos sírása, mert rossz útra tértek, elfelejtették Istenüket, az URat.</verse>
        <verse osisID='Jer.3.22'>Térjetek meg, elpártolt fiaim! Meggyógyítlak benneteket, bár elpártoltatok. Itt vagyunk, eljöttünk hozzád, mert te vagy, URam, a mi Istenünk!</verse>
        <verse osisID='Jer.3.23'>Bizony, csak csalás folyt a halmokon, zajongás a hegyeken. Bizony, csak Istenünk, az ÚR szabadítja meg Izráelt.</verse>
        <verse osisID='Jer.3.24'>A gyalázatos bálvány emésztette ifjúkorunk óta őseink szerzeményét: juhaikat és marháikat, fiaikat és leányaikat.</verse>
        <verse osisID='Jer.3.25'>Fetrengünk a gyalázatban, szégyenpír a takarónk, mert vétkeztünk Istenünk, az ÚR ellen, mi is, őseink is. Ifjúkorunktól mind a mai napig nem hallgattunk Istenünknek, az ÚRnak szavára.</verse>
      </chapter>
      <chapter osisID='Jer.4'>
        <verse osisID='Jer.4.1'>Ha meg akarsz térni Izráel - így szól az ÚR -, hozzám térj meg! Ha eltávolítod színem elől förtelmes bálványaidat, ne ingadozz!</verse>
        <verse osisID='Jer.4.2'>Ha őszintén esküszöl az élő ÚRra, a törvénynek és az igazságnak megfelelően, akkor áldást kapnak tőle a népek, és vele dicsekszenek.</verse>
        <verse osisID='Jer.4.3'>Ezt mondja az ÚR a júdaiaknak és a jeruzsálemieknek: Szántsatok fel új szántóföldet, ne vessetek a tövisek közé!</verse>
        <verse osisID='Jer.4.4'>Az ÚRért metélkedjetek körül, szívetek előbőrét távolítsátok el, Júda férfiai és Jeruzsálem lakói! Különben fellángol haragom, mint a tűz, és égni fog olthatatlanul gonosztetteitek miatt!</verse>
        <verse osisID='Jer.4.5'>Adjátok hírül Júdában, hirdessétek Jeruzsálemben, és mondjátok: Fújjátok meg a kürtöt országszerte! Kiáltsatok teljes erővel, és mondjátok: Gyülekezzetek, menjünk a megerősített városokba!</verse>
        <verse osisID='Jer.4.6'>Sion felé mutassátok az irányt, fussatok megállás nélkül, mert veszedelmet hozok észak felől, és nagy pusztulást!</verse>
        <verse osisID='Jer.4.7'>Előjött az oroszlán a bozótból, elindult a népek pusztítója, kijött a helyéről, hogy pusztává tegye országodat&amp;#59; városaid romba dőlnek, lakatlanná válnak.</verse>
        <verse osisID='Jer.4.8'>Öltsetek azért zsákruhát, sírjatok és jajgassatok, mert nem fordult el rólunk az ÚR izzó haragja!</verse>
        <verse osisID='Jer.4.9'>Azon a napon - így szól az ÚR - odalesz a király bátorsága és a vezérek bátorsága. A papok elszörnyednek, a próféták elképednek,</verse>
        <verse osisID='Jer.4.10'>és ezt mondják: Ó, Uram, URam! De nagyon rászedted ezt a népet és Jeruzsálemet, amikor azt mondtad, hogy békességünk lesz, pedig fegyver fenyegeti életünket.</verse>
        <verse osisID='Jer.4.11'>Abban az időben ezt mondják majd ennek a népnek és Jeruzsálemnek: Heves szél fúj a hegytetőkről a pusztában népem leányára. Nem a gabona szeleléséhez és tisztításához való.</verse>
        <verse osisID='Jer.4.12'>Erősebb szél ez annál, rám is támad, azért most én is ítéletet hirdetek fölöttük.</verse>
        <verse osisID='Jer.4.13'>Úgy jön, mint a fellegek, harci kocsijai mint a forgószél, lovai gyorsabbak a sasoknál. Jaj nekünk, elvesztünk!</verse>
        <verse osisID='Jer.4.14'>Tisztítsd meg szívedet a gonosztól, ó, Jeruzsálem, hogy megszabadulhass! Meddig maradnak még benned álnok gondolataid?</verse>
        <verse osisID='Jer.4.15'>Hírnök szava hangzik Dánból, vészhirdetőé Efraim hegyéről.</verse>
        <verse osisID='Jer.4.16'>Figyelmeztessétek a népeket, vigyétek hírül Jeruzsálemnek: Ostromlók jönnek messze földről, kiáltoznak Júda városai ellen.</verse>
        <verse osisID='Jer.4.17'>Mint mezőőrök veszik körül, mert pártot ütött ellenem - így szól az ÚR.</verse>
        <verse osisID='Jer.4.18'>A te utaid és tetteid okozták ezt. A te gonoszságod miatt történik ez. Bizony, keserves, a szívedig ér.</verse>
        <verse osisID='Jer.4.19'>Ó, hogy gyötrődik egész bensőm, elszorul a szívem! Háborog a szívem, nem hallgathatok, mert lelkemben hallom már a kürtszót, a harci riadót!</verse>
        <verse osisID='Jer.4.20'>Romlás romlást ér, elpusztul az egész ország. Hirtelen pusztulnak el sátraim, egy pillanat alatt sátorponyváim.</verse>
        <verse osisID='Jer.4.21'>Meddig kell még hadijelvényt látnom és kürtszót hallanom?</verse>
        <verse osisID='Jer.4.22'>Bizony, bolond az én népem, nem ismernek engem! Fiaim esztelenek, nem értelmesek! Csak arra bölcsek, hogy rosszat tegyenek, de jót tenni nem tudnak!</verse>
        <verse osisID='Jer.4.23'>Látom a földet: kietlen és puszta, és az eget: nincs világossága!</verse>
        <verse osisID='Jer.4.24'>Látom a hegyeket: megrendülnek, és a halmok mind inognak!</verse>
        <verse osisID='Jer.4.25'>Látom, hogy nincs ember, és az ég minden madara elmenekült.</verse>
        <verse osisID='Jer.4.26'>Látom, hogy a dúsan termő föld pusztává lett, és minden városa összeomlott az ÚR tekintetétől, lángoló haragjától.</verse>
        <verse osisID='Jer.4.27'>Mert ezt mondja az ÚR: Sivár lesz az egész ország, bár véget nem vetek neki.</verse>
        <verse osisID='Jer.4.28'>Ezért gyászol a föld, és elsötétedik ott fenn az ég, mert kimondtam, amit határoztam, nem bánom meg, és nem térek el tőle.</verse>
        <verse osisID='Jer.4.29'>A lovasok és íjászok kiáltozásától menekül az egész város. Bemennek a sűrű erdőbe, és felmásznak a sziklákra. Minden város elhagyott lesz, senki sem lakik bennük.</verse>
        <verse osisID='Jer.4.30'>Hát te, pusztulásra ítélt, mit csinálsz? Bíborba öltözöl, aranyékszerekkel ékesíted magad, festékkel készíted ki a szemedet? Hiába szépítgeted magad: szeretőid megvetettek, életedre törnek!</verse>
        <verse osisID='Jer.4.31'>Mintha vajúdó asszony hangját hallanám, az először szülő nő sikoltását. Sion leánya kitárja kezét, zihálva kiáltja: Jaj nekem, összeroskadok a gyilkosok miatt!</verse>
      </chapter>
      <chapter osisID='Jer.5'>
        <verse osisID='Jer.5.1'>Járjátok be Jeruzsálem utcáit, nézzetek szét, tudakozódjatok, kutassátok át tereit! Található-e, van-e olyan ember, aki törvény szerint él, és igazságra törekszik? Akkor megbocsátok ennek a városnak!</verse>
        <verse osisID='Jer.5.2'>Még ha azt mondják is: Él az ÚR! - akkor is hamisan esküsznek!</verse>
        <verse osisID='Jer.5.3'>Pedig te, URam, az igazságot nézed. Megverted őket, de nem fájt nekik, irtottad őket, de nem akarták megfogadni az intést. Kőkemény maradt az arcuk, nem akartak megtérni.</verse>
        <verse osisID='Jer.5.4'>Azt gondoltam, hogy csak a nincstelenek ilyen oktalanok, mert nem ismerik az ÚR útját, Istenük törvényét.</verse>
        <verse osisID='Jer.5.5'>Elmegyek hát az előkelőkhöz, és beszélek velük, ők biztosan ismerik az ÚR útját, Istenük törvényét! De éppen ők törték össze ezt az igát, szaggatták le a köteleket!</verse>
        <verse osisID='Jer.5.6'>Azért leteríti őket az erdőből kijövő oroszlán, elpusztítja őket a pusztai farkas&amp;#59; párduc ólálkodik városaiknál, széttépi, aki csak kijön onnan. Mert sokszor vétkeztek, súlyosan tévelyegnek.</verse>
        <verse osisID='Jer.5.7'>Hogyan bocsáthatnék meg neked? Hiszen fiaid elhagytak engem, és nem Istenre esküsznek. Jól tartottam őket, mégis házasságtörők, és parázna nő házában tolongnak.</verse>
        <verse osisID='Jer.5.8'>Viháncoló ménekké lettek, mindegyik a más feleségére nyerít.</verse>
        <verse osisID='Jer.5.9'>Ne toroljam meg ezeket - így szól az ÚR -, és ne álljak bosszút az ilyen népen?</verse>
        <verse osisID='Jer.5.10'>Menjetek föl szőlőhegyeire, és pusztítsátok, de ne vessetek véget neki! Távolítsátok el vadhajtásait, mert nem az ÚRéi azok!</verse>
        <verse osisID='Jer.5.11'>Bizony, egészen hűtlen lett hozzám Izráel és Júda háza - így szól az ÚR.</verse>
        <verse osisID='Jer.5.12'>Megtagadták az URat, és ezt mondták: Nincsen ő, nem érhet bennünket veszedelem, nem látunk fegyvert és éhínséget.</verse>
        <verse osisID='Jer.5.13'>A próféták csak fecsegnek, és nem az ige szól belőlük. Csak ennyibe kell venni őket!</verse>
        <verse osisID='Jer.5.14'>Azért ezt mondja az ÚR, a Seregek Istene: Mivel ti így beszéltek, most én tűzzé teszem igémet a szádban, ezt a népet pedig fává, hogy megeméssze őket.</verse>
        <verse osisID='Jer.5.15'>Egy messziről való népet hozok majd ellened, Izráel háza! - így szól az ÚR. Régi nép ez, ősidőből való nép, olyan nép, amelynek nyelvét sem ismered, nem érted, mit beszél.</verse>
        <verse osisID='Jer.5.16'>Tegze olyan, mint a nyitott sír, mindnyájan hősök.</verse>
        <verse osisID='Jer.5.17'>Megemészti aratásodat és kenyeredet, megemészti fiaidat és leányaidat, megemészti juhaidat és marháidat, megemészti szőlődet és fügefádat. Erős városaidat pedig, amelyekben bízol, fegyverrel rombolja le.</verse>
        <verse osisID='Jer.5.18'>De még akkor sem vetek véget nektek - így szól az ÚR.</verse>
        <verse osisID='Jer.5.19'>Ha pedig azt kérdezik: Miért tette velünk mindezt Istenünk, az ÚR? - akkor így felelj nekik: Ahogyan elhagytatok engem, és idegen isteneknek szolgáltatok országotokban, ugyanúgy fogtok idegeneknek szolgálni olyan országban, amely nem a tiétek.</verse>
        <verse osisID='Jer.5.20'>Mondjátok meg Jákób házának, és hirdessétek Júdában:</verse>
        <verse osisID='Jer.5.21'>Halljátok csak, oktalan és esztelen nép, amelynek van szeme, de nem lát, van füle, de nem hall!</verse>
        <verse osisID='Jer.5.22'>Nem féltek engem - így szól az ÚR -, nem remegtek tőlem? Hiszen én szabtam határt homokból a tengernek, örökké tartó gátként, melyet nem hághat át. Ostromolja ugyan, de nem bír vele, hullámai zúgnak, de nem hághatják át.</verse>
        <verse osisID='Jer.5.23'>De ennek a népnek lázongó és dacos szíve van, állandóan lázadozik.</verse>
        <verse osisID='Jer.5.24'>Eszükbe sem jut, hogy féljék Istenüket, az URat, aki az őszi és a tavaszi esőt megadja a maga idejében, és biztosítja az aratásra rendelt heteket.</verse>
        <verse osisID='Jer.5.25'>Bűneitek miatt elmaradnak ezek, vétkeitek miatt elestek e javaktól!</verse>
        <verse osisID='Jer.5.26'>Mert bűnösök vannak népem között, orvul leselkednek, mint a madarászok, tőrt vetnek, hogy embereket fogjanak.</verse>
        <verse osisID='Jer.5.27'>Mint a madárral teli kosár, úgy tele van házuk alattomossággal: így lettek hatalmasok és gazdagok.</verse>
        <verse osisID='Jer.5.28'>Meghíztak, kövérek, gonosz beszédükben nem ismernek határt, nem hoznak ítéletet az árvák ügyében, hogy boldogulhassanak, a szegények igazát nem védik meg.</verse>
        <verse osisID='Jer.5.29'>Ne toroljam meg ezeket - így szól az ÚR -, és ne álljak bosszút az ilyen népen?!</verse>
        <verse osisID='Jer.5.30'>Szörnyű és borzasztó dolgok történnek az országban:</verse>
        <verse osisID='Jer.5.31'>A próféták hazugságot prófétálnak, a papok tetszésük szerint hatalmaskodnak, népem pedig ezt szereti! De mit tesznek majd, ha itt lesz a vég?!</verse>
      </chapter>
      <chapter osisID='Jer.6'>
        <verse osisID='Jer.6.1'>Benjámin fiai, meneküljetek Jeruzsálemből! Fújjátok meg a kürtöt Tekóában, adjatok vészjelet Bét-Hakkeremben! Mert veszedelem fenyeget észak felől, és nagy romlás.</verse>
        <verse osisID='Jer.6.2'>Elpusztítom Sion leányát, a szépet és gyönyörűségest.</verse>
        <verse osisID='Jer.6.3'>Pásztorok jönnek ellene nyájaikkal együtt, sátrakat vernek körülötte, legeltet mindegyik, ahol csak éri:</verse>
        <verse osisID='Jer.6.4'>- Készüljetek a háborúra ellene, induljatok, vonuljunk föl délben! - Jaj nekünk, mert estére fordult a nap, és nyúlnak már az esteli árnyak!</verse>
        <verse osisID='Jer.6.5'>Rajta, vonuljunk föl még az éjjel, pusztítsuk el palotáit!</verse>
        <verse osisID='Jer.6.6'>Mert így szól a Seregek URa: Vágjatok ki fákat, és emeljetek töltést Jeruzsálem ellen, a büntetésre ítélt város ellen, ahol csupa zsarolt javak vannak!</verse>
        <verse osisID='Jer.6.7'>Ahogyan frissen tartja vizét a kút, úgy tartja ez frissen gonoszságát. Erőszakról és elnyomásról híres, mindenütt betegséget és sebeket látok.</verse>
        <verse osisID='Jer.6.8'>Fogadd el a fenyítést, Jeruzsálem, különben el kell szakadnom tőled, és sivár, lakatlan földdé teszlek!</verse>
        <verse osisID='Jer.6.9'>Így szól a Seregek URa: Az utolsó szemig szedd meg, mint a szőlőt, Izráel maradékát, tedd rájuk kezedet, mint a szüretelő a vesszőkre!</verse>
        <verse osisID='Jer.6.10'>Kinek mondjam el, kit hívjak tanúnak, hogy hallják? Körülmetéletlen a fülük, nem tudnak figyelni. Gyalázzák az ÚR igéjét, nem lelik kedvüket benne.</verse>
        <verse osisID='Jer.6.11'>Az ÚR haragja tölt el engem, nem tudom már magamban tartani. Töltsd ki az utcán a gyermekekre meg az ifjak társaságára! Foglyul esik férfi és nő, öreg és aggastyán egyaránt!</verse>
        <verse osisID='Jer.6.12'>Házaik másoké lesznek, földjükkel és feleségükkel együtt, ha kinyújtom kezemet az ország lakóira! - így szól az ÚR.</verse>
        <verse osisID='Jer.6.13'>Hiszen apraja-nagyja mind nyerészkedésre adta magát, prófétája, papja mind hamisságot művel.</verse>
        <verse osisID='Jer.6.14'>Népem romlását úgy gyógyítják, hogy könnyelműen mondogatják: Békesség, békesség! - de nincs békesség!</verse>
        <verse osisID='Jer.6.15'>Szégyenkezniük kellene, mert utálatos, amit tettek. De nem akarnak szégyenkezni, és már pirulni sem tudnak. Azért elesnek az összeomláskor, elbuknak a megtorlás idején - mondta az ÚR.</verse>
        <verse osisID='Jer.6.16'>Így szól az ÚR: Álljatok ki az utakra, és nézzetek szét, kérdezősködjetek az ősi ösvények után, melyik a jó út, és azon járjatok, akkor nyugalmat találtok lelketeknek! De ők ezt mondták: Nem megyünk!</verse>
        <verse osisID='Jer.6.17'>Őröket is állítottam föléjük, hogy figyeljenek a kürt szavára. De ők ezt mondták: Nem figyelünk!</verse>
        <verse osisID='Jer.6.18'>Ezért halljátok, népek, és tudd meg te, gyülekezet, mi vár rájuk!</verse>
        <verse osisID='Jer.6.19'>Halld meg, te föld! Íme, veszedelmet hozok erre a népre: saját gondolataik gyümölcsét, mert nem figyeltek beszédemre, és tanításomat megvetették.</verse>
        <verse osisID='Jer.6.20'>Minek nekem a tömjén, mely Sebából érkezik, és a messze földről való jó illatú nád? Égőáldozataitok nem kedvesek, véresáldozataitok nem tetszenek nekem.</verse>
        <verse osisID='Jer.6.21'>Ezért így szól az ÚR: Buktatókat állítok e nép elé, és elbuknak bennük apák és fiak egyaránt, elpusztulnak a szomszédok és a barátok.</verse>
        <verse osisID='Jer.6.22'>Így szól az ÚR: Íme, egy nép jön észak földjéről, nagy nemzet kel föl a föld széléről.</verse>
        <verse osisID='Jer.6.23'>Íjat és kopját ragadnak, kegyetlenek, nem irgalmaznak. Hangjuk zúg, mint a tenger, és lovakon nyargalnak. Mint harcosok sorakoznak ellened, Sion leánya.</verse>
        <verse osisID='Jer.6.24'>Hallottuk a hírét: kezünk elernyedt, szorongás vett erőt rajtunk, vonaglás, mint a szülő asszonyon.</verse>
        <verse osisID='Jer.6.25'>Ne menj ki a mezőre, és ne járj az úton, mert ellenség kardja vár, és iszonyat mindenütt!</verse>
        <verse osisID='Jer.6.26'>Népem leánya, öltözz zsákruhába, fetrengj a hamuban! Gyászolj, mintha egyszülöttedért tennéd, zokogj keservesen! Mert hirtelen eljön a pusztító ellenünk.</verse>
        <verse osisID='Jer.6.27'>Népem megvizsgálójává, kutatójává rendeltelek, hogy megismerd és megvizsgáld életét.</verse>
        <verse osisID='Jer.6.28'>Mindnyájan elvetemült lázadók, rágalmakat terjesztenek&amp;#59; közönséges réz és vas, az is mind hitvány.</verse>
        <verse osisID='Jer.6.29'>Zihált a fújtató, de csak ólom került ki a tűzből&amp;#59; hiába a folytonos olvasztás, mert a gonoszok nem tisztíthatók meg.</verse>
        <verse osisID='Jer.6.30'>Eldobnivaló ezüstnek hívják őket, mert az ÚR elveti őket.</verse>
      </chapter>
      <chapter osisID='Jer.7'>
        <verse osisID='Jer.7.1'>Ezt a parancsot kapta Jeremiás az ÚRtól:</verse>
        <verse osisID='Jer.7.2'>Állj az ÚR házának kapujába, és így hirdesd ott az igét: Halljátok az ÚR igéjét, júdaiak mind, akik bementek ezeken a kapukon, hogy leboruljatok az ÚR előtt!</verse>
        <verse osisID='Jer.7.3'>Így szól a Seregek URa, Izráel Istene: Jobbítsátok meg útjaitokat és tetteiteket, akkor megengedem, hogy ezen a helyen tartózkodjatok!</verse>
        <verse osisID='Jer.7.4'>Ne bízzatok ilyen hazug szavakban: az ÚR temploma, az ÚR temploma, az ÚR temploma van itt!</verse>
        <verse osisID='Jer.7.5'>Mert csak ha igazán megjobbítjátok útjaitokat és tetteiteket, ha igazságosan ítéltek ember és embertársa között,</verse>
        <verse osisID='Jer.7.6'>ha a jövevényt, árvát és özvegyet nem nyomjátok el, és ártatlan vért sem ontotok ezen a helyen, nem követtek más isteneket a magatok romlására:</verse>
        <verse osisID='Jer.7.7'>akkor megengedem, hogy ezen a helyen tartózkodjatok, azon a földön, amelyet őseiteknek adtam, öröktől fogva mindörökké.</verse>
        <verse osisID='Jer.7.8'>Ti hazug szavakban bíztok, amelyek semmit sem érnek.</verse>
        <verse osisID='Jer.7.9'>Loptok, gyilkoltok, paráználkodtok, hamisan esküsztök, a Baalnak tömjéneztek, és más isteneket követtek, akiket nem ismertek.</verse>
        <verse osisID='Jer.7.10'>Azután idejöttök, és megálltok előttem ebben a házban, amelyet az én nevemről neveztek el, és ezt mondjátok: Megszabadultunk! De azután ugyanazokat az utálatos dolgokat követitek el.</verse>
        <verse osisID='Jer.7.11'>Vajon rablók barlangjának nézitek ezt a házat, amelyet az én nevemről neveztek el? Majd én is annak nézem! - így szól az ÚR.</verse>
        <verse osisID='Jer.7.12'>Menjetek csak el szent helyemre, Silóba, ahol először szereztem lakást nevemnek, és lássátok meg, hogyan bántam vele, népemnek, Izráelnek a gonoszsága miatt!</verse>
        <verse osisID='Jer.7.13'>Most pedig, mivel ilyen dolgokat követtetek el - így szól az ÚR -, bár én intettelek benneteket, idejében intettelek, de ti nem hallgattatok rám, szóltam nektek, de nem válaszoltatok,</verse>
        <verse osisID='Jer.7.14'>azért úgy bánok ezzel a házzal, amelyet nevemről neveztek el, amelyben bizakodtok, és ezzel a szent hellyel, amelyet nektek és őseiteknek adtam, ahogyan Silóval bántam.</verse>
        <verse osisID='Jer.7.15'>És elvetlek benneteket színem elől, ahogyan elvetettem testvéreiteket, Efraimnak minden ivadékát.</verse>
        <verse osisID='Jer.7.16'>Te pedig ne imádkozz ezért a népért, ne mondj értük esdeklő imádságot, ne is kérlelj engem, mert nem hallgatlak meg!</verse>
        <verse osisID='Jer.7.17'>Nem látod, mit csinálnak Júda városaiban és Jeruzsálem utcáin?</verse>
        <verse osisID='Jer.7.18'>A fiak fát szedegetnek, az apák tüzet gyújtanak, az asszonyok pedig tésztát gyúrnak, hogy áldozati süteményeket készítsenek az ég királynőjének, és italáldozatot mutassanak be más isteneknek, és ezzel bosszantsanak.</verse>
        <verse osisID='Jer.7.19'>Vajon nekem okoznak bosszúságot - így szól az ÚR -, nem saját maguknak? Mert majd szégyen borítja arcukat!</verse>
        <verse osisID='Jer.7.20'>Ezért így szól az én Uram, az ÚR: Lángoló haragom kiárad erre a szent helyre, emberre és állatra, a mezők fájára és a föld gyümölcsére. Égni fog, nem alszik ki!</verse>
        <verse osisID='Jer.7.21'>Ezt mondja a Seregek URa, Izráel Istene: Égőáldozataitokat rakjátok véresáldozataitok mellé, és egyétek meg a húst!</verse>
        <verse osisID='Jer.7.22'>Mert nem az égő- és véresáldozatokról beszéltem őseitekkel, és nem azokról adtam parancsolatot nekik, amikor kihoztam őket Egyiptomból,</verse>
        <verse osisID='Jer.7.23'>hanem ezt parancsoltam nekik: Hallgassatok az én szavamra, akkor én Istenetek leszek, ti pedig az én népem lesztek. Mindig azon az úton járjatok, amelyet én mutatok nektek, hogy jó dolgotok legyen!</verse>
        <verse osisID='Jer.7.24'>De nem hallgattak és nem figyeltek rám, hanem megátalkodott gonosz szívük tanácsát követték, hátukat fordították felém, és nem arcukat.</verse>
        <verse osisID='Jer.7.25'>Attól fogva, hogy kijöttek őseitek Egyiptomból, állandóan küldtem hozzátok szolgáimat, a prófétákat, idejében küldtem.</verse>
        <verse osisID='Jer.7.26'>De nem hallgattak és nem figyeltek rám, hanem megmakacsolták magukat, és gonoszabbak lettek, mint őseik.</verse>
        <verse osisID='Jer.7.27'>Amikor elmondod nekik mindezt, nem fognak hallgatni rád, és bár szólsz nekik, nem fognak válaszolni.</verse>
        <verse osisID='Jer.7.28'>Azért ezt mondd nekik: Ez az a nép, amely nem hallgatott Istenének, az ÚRnak szavára, és nem fogadta el a figyelmeztetést! Odavan az igazság, kiveszett szájukból.</verse>
        <verse osisID='Jer.7.29'>Nyírd le hajkoronád, és dobd el, kezdj gyászénekbe a hegytetőkön, mert megvetette, eltaszította az ÚR a nemzedéket, amelyre megharagudott!</verse>
        <verse osisID='Jer.7.30'>Mert olyat követtek el a júdaiak, amit rossznak látok - így szól az ÚR. Förtelmes bálványaikat abban a házban állították föl, amelyet nevemről neveztek el, és tisztátalanná tették azt.</verse>
        <verse osisID='Jer.7.31'>Fölépítették a Tófet áldozóhalmait a Ben-Hinnóm völgyében, tűzben égették el fiaikat és leányaikat, pedig ezt nem parancsoltam, sőt eszembe sem jutott.</verse>
        <verse osisID='Jer.7.32'>Azért eljön az az idő - így szól az ÚR -, amikor nem beszélnek többé a Tófetről és Ben-Hinnóm völgyéről, hanem az öldöklés völgyéről, mert a Tófetben fognak temetkezni más hely híján.</verse>
        <verse osisID='Jer.7.33'>E nép halottai az ég madarainak és a föld állatainak martalékává lesznek, és senki sem riasztja el őket.</verse>
        <verse osisID='Jer.7.34'>Véget vetek Júda városaiban és Jeruzsálem utcáin a hangos, vidám örvendezésnek, a vőlegény és a menyasszony örömének, mert rommá lesz az ország.</verse>
      </chapter>
      <chapter osisID='Jer.8'>
        <verse osisID='Jer.8.1'>Abban az időben - így szól az ÚR - kiszórják majd sírjukból Júda királyainak és vezéreinek csontjait, a papoknak, a prófétáknak és Jeruzsálem lakosainak csontjait.</verse>
        <verse osisID='Jer.8.2'>Kiterítik azokat a nap, a hold és az ég egész serege elé, amelyeket szerettek, tiszteltek és követtek, amelyekhez folyamodtak, és amelyek előtt leborultak. Nem szedik össze, nem temetik el, trágyává lesznek a föld színén.</verse>
        <verse osisID='Jer.8.3'>Akik pedig megmaradnak ebből a gonosz nemzetségből, az egész maradék, inkább választaná majd a halált, mint az életet bárhol, ahová a megmaradtakat szétszórtam - így szól a Seregek URa.</verse>
        <verse osisID='Jer.8.4'>Mondd meg nekik, hogy így szól az ÚR: Ha elesik valaki, nem kel-e föl? Ha helytelen útra tér, nem fordul-e vissza?</verse>
        <verse osisID='Jer.8.5'>Miért tért tévútra ez a nép, miért tévelyeg állandóan Jeruzsálem? Miért ragaszkodik a csalárdsághoz, és miért nem akar megtérni?</verse>
        <verse osisID='Jer.8.6'>Figyeltem, és hallottam, hogy nem őszintén beszélnek. Senki sem bánja gonoszságát, és nem mondja: Mit tettem?! Mindenki összevissza futkos, mint a harcban száguldozó lovak.</verse>
        <verse osisID='Jer.8.7'>Még a gólya is, az égen, tudja költözése idejét, a gerlice, a fecske és a daru is vigyáz, mikor kell megjönnie, csak az én népem nem ismeri az ÚR törvényét.</verse>
        <verse osisID='Jer.8.8'>Hogyan mondhatjátok: Bölcsek vagyunk, nálunk van az ÚR tanítása! Hiszen hazugsággá tette ezt az írástudók hazug tolla!</verse>
        <verse osisID='Jer.8.9'>Szégyent vallottak a bölcsek, megijedtek, zavarba jöttek. Mit is ér a bölcsességük, ha megvetették az ÚR igéjét?!</verse>
        <verse osisID='Jer.8.10'>Azért asszonyaikat másoknak adom, mezőiket a hódítóknak, mert apraja-nagyja mind nyerészkedésre adta magát, prófétája és papja mind hamisságot művel.</verse>
        <verse osisID='Jer.8.11'>Népem baját úgy gyógyítják, hogy könnyelműen mondogatják: Békesség, békesség! - de nincs békesség!</verse>
        <verse osisID='Jer.8.12'>Szégyenkezniük kellene, mert utálatos, amit tettek. De nem akarnak szégyenkezni, és már pirulni sem tudnak. Azért elesnek az összeomláskor, elbuknak a megtorlás idején! - mondta az ÚR.</verse>
        <verse osisID='Jer.8.13'>Szüretelni akartam náluk - így szól az ÚR -, de nincs szőlő a tőkén, nincs füge a fán, levele is elhervadt. Ezért sorsukra hagyom őket.</verse>
        <verse osisID='Jer.8.14'>Miért maradunk veszteg? Gyűljetek össze, menjünk az erős városokba, hogy ott nyugton legyünk! De Istenünk, az ÚR úgy ad nyugtot, hogy mérget ad innunk, hiszen vétkeztünk az ÚR ellen.</verse>
        <verse osisID='Jer.8.15'>Békességre várunk, de nem lesz semmi jó&amp;#59; a gyógyulás idejére, de jön a rettegés.</verse>
        <verse osisID='Jer.8.16'>Dán felől hallatszik lovainak prüszkölése, méneinek nyerítésétől reng az egész föld. Megérkezve megemésztik az egész országot: a várost és lakóit.</verse>
        <verse osisID='Jer.8.17'>Bizony, mérges kígyókat küldök rátok, amelyeken nem fog a varázslás, és megmarnak benneteket! - így szól az ÚR.</verse>
        <verse osisID='Jer.8.18'>Gyógyíthatatlan vagyok, gond terhel, beteg a szívem.</verse>
        <verse osisID='Jer.8.19'>Népem kiáltása hangzik messze földről: Hát nincs az ÚR a Sionon? Nincs már ott Királya? Miért bosszantottak engem bálványokkal, idegen hiábavalóságokkal?</verse>
        <verse osisID='Jer.8.20'>Elmúlt az aratás, véget ért a nyár, és mi nem szabadultunk meg!</verse>
        <verse osisID='Jer.8.21'>Népem összetörése engem is összetört&amp;#59; gyászolok, rémület fogott el.</verse>
        <verse osisID='Jer.8.22'>Nincs balzsamolaj Gileádban, nincs ott orvos? Miért nem tud begyógyulni népemnek a sebe?</verse>
      </chapter>
      <chapter osisID='Jer.9'>
        <verse osisID='Jer.9.1'>Bárcsak a fejem víznek, és a szemem könnynek forrásává válnék! Éjjel-nappal siratnám népem megöltjeit.</verse>
        <verse osisID='Jer.9.2'>Bárcsak lenne a pusztában egy kunyhóm az út mentén! Elhagynám népemet, elmennék tőle, mert mindenki házasságtörő, hűtlen társaság!</verse>
        <verse osisID='Jer.9.3'>Nyelvük olyan, mint a kifeszített íj, hazugsággal és nem igazsággal hatalmaskodnak az országban! Egyik gonoszságot a másik után követik el, de engem nem ismernek - így szól az ÚR.</verse>
        <verse osisID='Jer.9.4'>Mindenki őrizkedjék felebarátjától, ne bízzatok a testvérben sem! Hiszen még a testvér is mind meg akar csalni, rágalmakat terjeszt még a felebarát is.</verse>
        <verse osisID='Jer.9.5'>Becsapják egymást az emberek, nem mondanak igazat. Hazug beszéddel koptatják nyelvüket, belefáradnak a romlottságba.</verse>
        <verse osisID='Jer.9.6'>Lakóhelyed álnokság tanyája&amp;#59; az álnokság miatt tudni sem akarnak rólam - így szól az ÚR.</verse>
        <verse osisID='Jer.9.7'>Ezért így szól a Seregek URa: Megolvasztom, megvizsgálom őket, mi mást tehetnék népemmel?</verse>
        <verse osisID='Jer.9.8'>Gyilkos nyíl a nyelvük, szájuk álnok módon beszél, békésen beszélnek egymással, de magukban cselt szőnek.</verse>
        <verse osisID='Jer.9.9'>Ne toroljam meg ezeket - így szól az ÚR - és ne álljak bosszút az ilyen népen?</verse>
        <verse osisID='Jer.9.10'>Zokogva siratom a hegyeket, gyászolom a puszta legelőit, mert kiégtek, ember sem jár arra, és nem hallik a nyájak bégetése. Az ég madarai és az állatok is elbujdostak, elköltöztek.</verse>
        <verse osisID='Jer.9.11'>Jeruzsálemet kőhalommá teszem, sakálok tanyájává, Júda városait pedig lakatlan pusztává teszem.</verse>
        <verse osisID='Jer.9.12'>Ki az a bölcs ember, aki ezt megérti, és hirdetni tudja, amit az ÚR szája kijelentett neki: Miért vész el az ország? Miért ég ki, mint a puszta, ahol senki sem jár?</verse>
        <verse osisID='Jer.9.13'>Megmondta az ÚR: Mivel elhagyták tanításomat, amelyet én adtam nekik, nem hallgattak szavamra, és nem aszerint éltek,</verse>
        <verse osisID='Jer.9.14'>hanem megátalkodott szívvel követték a Baalokat, amire elődeik tanították őket,</verse>
        <verse osisID='Jer.9.15'>azért így szól a Seregek URa, Izráel Istene: Ürömmel etetem meg ezt a népet, és méreggel itatom meg.</verse>
        <verse osisID='Jer.9.16'>Szétszórom őket olyan népek közé, amelyeket nem ismertek sem ők, sem elődeik, és fegyvert küldök a nyomukba, amíg csak meg nem semmisítem őket!</verse>
        <verse osisID='Jer.9.17'>Ezt mondja a Seregek URa: Gondoskodjatok siratóasszonyokról, hívjátok őket, hogy jöjjenek! Üzenjetek a siratáshoz értőknek, jöjjenek ide!</verse>
        <verse osisID='Jer.9.18'>Sietve kezdjenek siratni minket&amp;#59; a mi szemünk is lábadjon könnybe, a mi szemünkből is omoljanak a könnyek!</verse>
        <verse osisID='Jer.9.19'>Mert siratóének hangzik a Sionról: Jaj, hogy elpusztultunk, de nagy szégyen ért bennünket! El kellett hagynunk ezt a földet, feldúlták lakóhelyünket!</verse>
        <verse osisID='Jer.9.20'>Hallgassatok, asszonyok, az ÚR szavára, hogy felfogja fületek, amit ő mond! Tanítsátok lányaitokat siratóénekre, egyik asszony a másikat e gyászénekre:</verse>
        <verse osisID='Jer.9.21'>Belépett ablakainkon a halál, bejött palotáinkba, kiirtotta a gyermekeket az utcáról, az ifjakat a terekről!</verse>
        <verse osisID='Jer.9.22'>Beszélj! - így szól az ÚR: Úgy hever ott az emberek hullája, mint a trágya a mezőn és mint kéve az arató mögött, de nem hordja össze senki.</verse>
        <verse osisID='Jer.9.23'>Ezt mondja az ÚR: Ne dicsekedjék bölcsességével a bölcs, ne dicsekedjék erejével az erős, ne dicsekedjék gazdagságával a gazdag!</verse>
        <verse osisID='Jer.9.24'>Aki dicsekedni akar, azzal dicsekedjék, hogy érti és tudja rólam, hogy én vagyok az ÚR, aki szeretetet, jogot és igazságot teremtek a földön, mert ezekben telik kedvem - így szól az ÚR!</verse>
        <verse osisID='Jer.9.25'>Eljön az idő - így szól az ÚR -, amikor megbüntetek minden körülmetéltet és körülmetéletlent:</verse>
        <verse osisID='Jer.9.26'>Egyiptomot és Júdát, Edómot és az ammóniakat, Móábot és mindazokat, akik körülnyírt hajúak és a pusztában laknak. Mert mindezek a népek körülmetéletlenek, Izráel egész háza azonban körülmetéletlen szívű.</verse>
      </chapter>
      <chapter osisID='Jer.10'>
        <verse osisID='Jer.10.1'>Halljátok meg az igét, amelyet az ÚR mond nektek, Izráel háza!</verse>
        <verse osisID='Jer.10.2'>Így szól az ÚR: A pogányok szokását ne tanuljátok el, és az égi jelektől ne rettegjetek, mert csak a pogányok rettegnek azoktól!</verse>
        <verse osisID='Jer.10.3'>Bizony, a népek bálványai hiábavalók. Hiszen egy fát vágnak ki az erdőben, a mesterember keze készíti el baltával.</verse>
        <verse osisID='Jer.10.4'>Ezüsttel és arannyal díszítik, szögekkel és kalapáccsal rögzítik, hogy ne inogjon.</verse>
        <verse osisID='Jer.10.5'>Olyanok, mint madárijesztő az uborkaföldön: nem beszélnek, hordozni kell őket, mert menni sem tudnak. Ne féljetek tőlük, mert nem tudnak sem rosszat, sem jót tenni!</verse>
        <verse osisID='Jer.10.6'>Nincs hozzád hasonló, URam! Nagy vagy te, s hatalmad által nagy a te neved.</verse>
        <verse osisID='Jer.10.7'>Ki ne félne téged, népek Királya? Bizony, megillet ez téged! Mert nincs hozzád hasonló a népek bölcsei között egyetlen országban sem.</verse>
        <verse osisID='Jer.10.8'>Egyaránt ostobák és bolondok, hiábavaló a bálványok útmutatása: fából vannak!</verse>
        <verse osisID='Jer.10.9'>Tarsísból hozott ezüsttel és úfázi arannyal vonják be&amp;#59; mesterember csinálmánya, ötvös keze munkája, öltözetük kék és piros bíbor, ügyes mesterek munkája valamennyi.</verse>
        <verse osisID='Jer.10.10'>De az ÚR az igaz Isten, élő Isten, örökkévaló Király! Háborgásától megrendül a föld, nem bírják el bosszús haragját a népek.</verse>
        <verse osisID='Jer.10.11'>Mondjátok meg nekik, hogy az istenek kivesznek a földről és az ég alól. Nem ők alkották az eget és a földet.</verse>
        <verse osisID='Jer.10.12'>Az ÚR ereje alkotta a földet, az ő bölcsessége szilárdította meg a világot, az ő értelme feszítette ki az eget.</verse>
        <verse osisID='Jer.10.13'>Mennydörgő szavára víztömeg támad az égen, felhőt hoz fel a föld széléről&amp;#59; villámokat alkot az esőhöz, és szelet bocsát ki kamráiból.</verse>
        <verse osisID='Jer.10.14'>Megáll a tudománya minden embernek, szégyent vall bálványával minden ötvös, mert csalódik öntvényében: nincsen abban lélek!</verse>
        <verse osisID='Jer.10.15'>Hitvány és nevetséges dolgok azok, semmivé lesznek a megtorlás idején.</verse>
        <verse osisID='Jer.10.16'>De nem ilyen Jákób osztályrésze, mert Ő a mindenség formálója, Izráel törzse pedig az ő tulajdona: Seregek URa a neve.</verse>
        <verse osisID='Jer.10.17'>Szedd föl a földről batyudat, ostromolt város lakosa!</verse>
        <verse osisID='Jer.10.18'>Mert ezt mondja az ÚR: Én most kiröpítem parittyámból az ország lakosait. Sarokba szorítom őket, rájuk fognak találni.</verse>
        <verse osisID='Jer.10.19'>Jaj nekem, összetörtem, gyógyíthatatlan a sebem! Azt gondoltam, hogy majd csak kibírom ezt a bajomat.</verse>
        <verse osisID='Jer.10.20'>De ledöntötték sátramat, eltépték a sátorköteleket. Fiaim elhagytak, nincsenek. Nem feszíti ki senki a sátramat, nem vonja föl senki a sátorlapokat.</verse>
        <verse osisID='Jer.10.21'>Bizony, ostobák voltak a pásztorok, nem keresték az URat. Ezért nem boldogultak, egész nyájuk szétszóródott.</verse>
        <verse osisID='Jer.10.22'>Már a hír is megérkezett, nagy zúgás hangzik észak földje felől: Júda városai sivár pusztává válnak, sakálok tanyájává.</verse>
        <verse osisID='Jer.10.23'>Tudom, URam, hogy az ember nem ura élete útjának, és a rajta járó nem maga irányítja lépteit!</verse>
        <verse osisID='Jer.10.24'>Fenyíts minket, URam, de mértékkel, ne haragodban, hogy semmivé ne tégy!</verse>
        <verse osisID='Jer.10.25'>Töltsd ki lángoló haragodat a pogányokra, akik nem tudnak rólad, és a népekre, amelyek nem hívják segítségül nevedet! Mert megemésztették Jákóbot, végleg megsemmisítették és elpusztították lakóhelyét!</verse>
      </chapter>
      <chapter osisID='Jer.11'>
        <verse osisID='Jer.11.1'>Ezt az igét mondta az ÚR Jeremiásnak:</verse>
        <verse osisID='Jer.11.2'>Halljátok meg a szövetség igéit, és mondjátok el Júda férfiainak és Jeruzsálem lakóinak!</verse>
        <verse osisID='Jer.11.3'>Ezt mondd nekik: Így szól az ÚR, Izráel Istene: Átkozott az az ember, aki nem hallgat annak a szövetségnek az igéire,</verse>
        <verse osisID='Jer.11.4'>amelyet őseiteknek parancsoltam azon a napon, amikor kihoztam őket Egyiptomból, a vaskohóból, és ezt parancsoltam: Hallgassatok szavamra, és teljesítsétek mindazt, amit én parancsolok nektek! Akkor népem lesztek, én pedig Istenetek leszek.</verse>
        <verse osisID='Jer.11.5'>És megtartom azt az esküt, amelyet őseiteknek tettem, hogy nekik adom a tejjel és mézzel folyó földet, ahogyan van ez ma is. Én pedig így válaszoltam: Bizony, így van, URam!</verse>
        <verse osisID='Jer.11.6'>Akkor ezt mondta nekem az ÚR: Hirdesd mindezeket az igéket Júda városaiban és Jeruzsálem utcáin: Halljátok meg, és teljesítsétek ennek a szövetségnek az igéit!</verse>
        <verse osisID='Jer.11.7'>Mert attól fogva, hogy felhoztam őseiteket Egyiptomból, a mai napig állandóan intettem őket. Idejében intettem, hogy hallgassanak szavamra.</verse>
        <verse osisID='Jer.11.8'>De nem hallgattak és nem figyeltek rám, hanem mindenki a maga megátalkodott gonosz szíve szerint élt. Ezért végrehajtottam rajtuk a szövetségnek minden igéjét, amelyeket azért parancsoltam, hogy teljesítsék, de nem teljesítették.</verse>
        <verse osisID='Jer.11.9'>Majd ezt mondta nekem az ÚR: Föllázadtak ellenem Júda férfiai és Jeruzsálem lakói!</verse>
        <verse osisID='Jer.11.10'>Visszatértek őseik korábbi bűneihez, akik nem voltak hajlandók hallgatni igéimre, más isteneket követtek, és azokat tisztelték. Izráel és Júda háza megszegte a szövetséget, melyet őseikkel kötöttem.</verse>
        <verse osisID='Jer.11.11'>Ezért így szól az ÚR: Veszedelmet hozok rájuk, amely elől nem tudnak elmenekülni. Segítségért kiáltanak majd hozzám, de nem hallgatom meg őket.</verse>
        <verse osisID='Jer.11.12'>Akkor majd mehetnek Júda városai és Jeruzsálem lakói, és kiálthatnak segítségért azokhoz az istenekhez, akiknek tömjénezni szoktak, de azok nem tudják megszabadítani őket a veszedelem idején.</verse>
        <verse osisID='Jer.11.13'>Mert ahány városod van, Júda, annyi az istened, és ahány utcád van, Jeruzsálem, annyi oltárt készítettél a gyalázatos bálványnak&amp;#59; oltárokat, hogy azokon tömjénezzél a Baalnak!</verse>
        <verse osisID='Jer.11.14'>Te pedig ne imádkozz ezért a népért, és ne mondj értük esdeklő imádságot! Nem hallgatom meg őket, amikor segítségül kiáltanak hozzám a veszedelem miatt!</verse>
        <verse osisID='Jer.11.15'>Mit akarsz, kedves népem, templomomban? Sok ravasz tervedet elérni? Szent hússal elhárítani a rád váró veszedelmet, és azután nevetni?</verse>
        <verse osisID='Jer.11.16'>Zöldellő, szép gyümölcsű és formás olajfának nevezett el téged az ÚR. Nagy vihar zúgása közben lángba borította lombját, letördelte ágait.</verse>
        <verse osisID='Jer.11.17'>A Seregek URa, aki elültetett téged, elhatározta, hogy veszedelmet hoz Izráel és Júda házára gonoszságuk miatt, amelyet a maguk kárára követtek el, mert a Baalnak áldoztak, hogy bosszantsanak engem.</verse>
        <verse osisID='Jer.11.18'>Az ÚR tudatta velem, ezért tudom, mit akarnak tenni velem&amp;#59; megmutatta nekem.</verse>
        <verse osisID='Jer.11.19'>Én pedig olyan voltam, mint a vágóhídra hurcolt gyanútlan bárány. Nem tudtam, hogy ilyen terveket szőttek ellenem: Irtsuk ki ezt a fát gyökerestül! Vágjuk ki az élők földjéből, hogy nevét se említsék többé!</verse>
        <verse osisID='Jer.11.20'>Ó, Seregek URa, igaz bíró, vesék és szívek vizsgálója! Hadd lássam, hogy állsz bosszút rajtuk, mert eléd tártam ügyemet!</verse>
        <verse osisID='Jer.11.21'>Azért ezt mondta az ÚR az anátóti emberekről, akik életedre törnek, és azt mondták, hogy ne prófétálj az ÚR nevében, mert saját kezükkel ölnek meg&amp;#59;</verse>
        <verse osisID='Jer.11.22'>azért ezt mondja a Seregek URa: Én megbüntetem őket: az ifjak fegyver által fognak meghalni, fiaik és leányaik pedig éhen halnak.</verse>
        <verse osisID='Jer.11.23'>Senki sem marad meg közülük, mert veszedelmet hozok az anátóti emberekre a büntetés esztendejében.</verse>
      </chapter>
      <chapter osisID='Jer.12'>
        <verse osisID='Jer.12.1'>Igaz vagy, URam, ha perlek is veled. Hadd beszéljek veled mégis az igazságszolgáltatásról! Miért szerencsés a bűnösök sorsa? Miért boldogulnak mind, akik csalárdul élnek?</verse>
        <verse osisID='Jer.12.2'>Elültetted őket, gyökeret is vertek, fejlődnek, gyümölcsöt is hoznak. Közel vagy a szájukhoz, de a szívüktől távol.</verse>
        <verse osisID='Jer.12.3'>Te ismersz engem, URam! Látod, mert megvizsgáltad, hogy tied a szívem. Válaszd külön őket, mint levágni való juhokat, és készítsd el őket az öldöklés napjára!</verse>
        <verse osisID='Jer.12.4'>Meddig gyászol még a föld, meddig marad száraz a mező füve? Lakóinak gonoszsága miatt elpusztul állat és madár, ők pedig ezt gondolják: Nem látja meg Isten a mi végünket!</verse>
        <verse osisID='Jer.12.5'>Ha gyalogosokkal futva is kifáradsz, hogyan fogsz lovakkal versenyezni, ha csak nyugodt földön érzed biztonságban magad, mit csinálsz a Jordán sűrűjében?!</verse>
        <verse osisID='Jer.12.6'>Testvéreid és rokonaid is alávaló módon bánnak veled, tele torokkal kiabálnak a hátad mögött. Ne higgy nekik, még ha szépen beszélnek is veled!</verse>
        <verse osisID='Jer.12.7'>Elhagytam házamat, magára hagytam örökségemet, ellenség kezébe adtam azt, akit lelkem kedvel.</verse>
        <verse osisID='Jer.12.8'>Úgy bánt velem örökségem, mint oroszlán az erdőben. Hangosan ordított rám, ezért meggyűlöltem.</verse>
        <verse osisID='Jer.12.9'>Tarka madár az én örökségem, körülfogják a madarak. Gyűljetek össze, ti mezei vadak, jöjjetek, egyetek!</verse>
        <verse osisID='Jer.12.10'>Sok pásztor pusztította szőlőmet, taposta osztályrészemet. Drága osztályrészemet sivár pusztává tették.</verse>
        <verse osisID='Jer.12.11'>Sivárrá tették, gyászba borult előttem, mint a sivatag. Sivárrá vált az egész ország, de senki sem törődik vele.</verse>
        <verse osisID='Jer.12.12'>A puszta kopár hegyein pusztítók jönnek. Mert az ÚR fegyvere pusztítja az országot egyik végétől a másikig. Nincs békessége egy embernek sem!</verse>
        <verse osisID='Jer.12.13'>Búzát vetettek, de tövist aratnak, eredménytelenül fáradoztak. Szégyent vallanak termésükkel az ÚR lángoló haragja miatt.</verse>
        <verse osisID='Jer.12.14'>Ezt mondja az ÚR minden rossz szomszédomról, aki hozzányúl az örökséghez, amelyet népemnek, Izráelnek adtam: Kitépem őket földjükből, Júda házát is kitépem!</verse>
        <verse osisID='Jer.12.15'>De ha majd kitépem őket, újból megkönyörülök rajtuk: visszaviszek mindenkit a maga örökségébe, a maga földjére.</verse>
        <verse osisID='Jer.12.16'>És ha majd jól megtanulják, hogy az én népem szokása szerint hogyan kell az én nevemre, az élő ÚRra esküdni - ahogyan egykor ők tanították népemet a Baalra esküdni -, akkor újjáépülnek majd népemmel együtt.</verse>
        <verse osisID='Jer.12.17'>De amelyik nem hallgat rám, azt a népet gyökerestül kitépem és elpusztítom! - így szól az ÚR.</verse>
      </chapter>
      <chapter osisID='Jer.13'>
        <verse osisID='Jer.13.1'>Ezt mondta nekem az ÚR: Menj, vegyél magadnak egy lenvászon övet, és kösd a derekadra! De vízbe ne érjen!</verse>
        <verse osisID='Jer.13.2'>Meg is vettem az övet az ÚR parancsa szerint, és a derekamra kötöttem.</verse>
        <verse osisID='Jer.13.3'>Másodszor így szólt hozzám az ÚR igéje:</verse>
        <verse osisID='Jer.13.4'>Fogd az övet, amelyet vettél, és a derekadon van! Indulj, menj el az Eufráteszhez, és rejtsd el ott egy kőszikla hasadékban!</verse>
        <verse osisID='Jer.13.5'>Elmentem tehát, és elrejtettem az Eufrátesznél, ahogyan az ÚR parancsolta nekem.</verse>
        <verse osisID='Jer.13.6'>Hosszú idő múlva ezt mondta nekem az ÚR: Indulj, menj el az Eufráteszhez, és vedd elő az övet, amelyről azt parancsoltam, hogy rejtsd el ott!</verse>
        <verse osisID='Jer.13.7'>Elmentem az Eufráteszhez, megkerestem és elővettem az övet arról a helyről, ahol elrejtettem. És íme, az öv tönkrement, egészen hasznavehetetlen volt.</verse>
        <verse osisID='Jer.13.8'>Ekkor így szólt hozzám az ÚR igéje:</verse>
        <verse osisID='Jer.13.9'>Ezt mondja az ÚR: Így teszem tönkre Júda kevélységét és a nagy Jeruzsálem kevélységét!</verse>
        <verse osisID='Jer.13.10'>Ez a gonosz nép nem akar hallgatni az én beszédemre, megátalkodott szívük szerint élnek, és más isteneket követnek, azokat tisztelik és imádják. De olyan lesz ez a nép, mint ez az öv: egészen hasznavehetetlen.</verse>
        <verse osisID='Jer.13.11'>Mert ahogyan az ember derekára csatolja az övet, úgy csatoltam magamhoz Izráel és Júda egész házát - így szól az ÚR -, hogy az én népem legyenek, hírnevem, dicséretem és tiszteletem növelésére. De ők nem hallgattak rám.</verse>
        <verse osisID='Jer.13.12'>Mondd el nekik ezt az igét: Így szól az ÚR, Izráel Istene: Minden korsót meg kell tölteni borral! És ha azt mondják neked: Talán mi nem tudjuk, hogy minden korsót meg kell tölteni borral? -</verse>
        <verse osisID='Jer.13.13'>akkor ezt válaszold nekik: Így szól az ÚR: Majd én megtöltöm ennek az országnak minden lakosát, a Dávid trónján ülő királyokat, a papokat, a prófétákat és Jeruzsálem minden lakóját részegítő itallal.</verse>
        <verse osisID='Jer.13.14'>Összetöröm őket, egyiket a másikkal, az apákat a fiakkal együtt - így szól az ÚR. Nem kímélem és nem szánom őket, nem irgalmazok, elpusztítom őket!</verse>
        <verse osisID='Jer.13.15'>Hallgassatok, figyeljetek, ne legyetek kevélyek, mert az ÚR szól.</verse>
        <verse osisID='Jer.13.16'>Dicsőítsétek Isteneteket, az URat, mielőtt sötétséget támaszt, és mielőtt botladoznátok a homályba borult hegyeken. Világosságra vártok, de az ÚR a halál árnyékát hozza el, és sűrű sötétséget támaszt.</verse>
        <verse osisID='Jer.13.17'>Ha nem hallgattok rám, titkon sírni fogok kevélységetek miatt. Áradnak könnyeim, hull szememből a könny, mert fogságba kerül az ÚR nyája.</verse>
        <verse osisID='Jer.13.18'>Mondd meg a királynak és a király anyjának: Alázkodjatok meg a porig, mert leesik fejetekről ékes koronátok!</verse>
        <verse osisID='Jer.13.19'>Körül vannak zárva a délen fekvő városok, nincs aki felszabadítsa azokat. Fogságba viszik egész Júdát, fogságba mindenestül.</verse>
        <verse osisID='Jer.13.20'>Tekints föl, Jeruzsálem, és nézd: jönnek már északról! Hol van a rád bízott nyáj, pompás juhnyájad?</verse>
        <verse osisID='Jer.13.21'>Mit szólsz majd, ha megbüntet az ÚR, és föléd kerekednek, akiket barátokká akartál tenni? Nem vesznek-e erőt rajtad a fájdalmak, mint a szülő asszonyon?</verse>
        <verse osisID='Jer.13.22'>Ha pedig ezt mondod magadban: Miért történnék ez velem? - sok bűnöd miatt rántják le ruhádat, és követnek el rajtad erőszakot.</verse>
        <verse osisID='Jer.13.23'>Majd ha meg tudja változtatni bőrét a néger, vagy foltjait a párduc, akkor tudtok ti is jót tenni, úgy megtanultátok a rosszat!</verse>
        <verse osisID='Jer.13.24'>Úgy szétszórom őket, ahogyan a puszta szele elsodorja a polyvát.</verse>
        <verse osisID='Jer.13.25'>Ez lesz a sorsod, ezt mérem én rád - így szól az ÚR -, mert elfeledtél engem, és hazugságban bíztál!</verse>
        <verse osisID='Jer.13.26'>Ezért én is arcodra borítom ruhádat, hogy kilássék gyalázatod.</verse>
        <verse osisID='Jer.13.27'>Bujaságodat, vihogásodat, fajtalan paráznaságodat és bálványaidat ott látom a halmokon és a mezőn. Jaj neked, Jeruzsálem! Nem akarsz megtisztulni. Mikor lesz ennek vége?!</verse>
      </chapter>
      <chapter osisID='Jer.14'>
        <verse osisID='Jer.14.1'>Ezt az igét mondta az ÚR Jeremiásnak a szárazságról:</verse>
        <verse osisID='Jer.14.2'>Gyászba borult Júda, kapuiban ájuldoznak, gyászolnak országszerte, Jeruzsálemben jajkiáltás hangzik.</verse>
        <verse osisID='Jer.14.3'>Az előkelők vízért küldik szolgáikat, a tócsákhoz is elmennek, de vizet nem lelnek. Üres edényekkel térnek vissza, szégyenkeznek, pirulnak, fejüket eltakarják.</verse>
        <verse osisID='Jer.14.4'>Rémüldöznek a termőföld miatt, mert nem volt eső az országban. Szégyent vallanak a szántóvetők, fejüket eltakarják.</verse>
        <verse osisID='Jer.14.5'>Még a szarvas is, ha megellett a mezőn, ott hagyja a fiát, mert nincs fű.</verse>
        <verse osisID='Jer.14.6'>A vadszamarak ott állnak a hegytetőkön, levegő után kapkodnak, mint a sakálok, szemük elhomályosodik, mert nincs fű.</verse>
        <verse osisID='Jer.14.7'>Ha bűneink ellenünk szólnak is, a te nevedre tekintettel bánj velünk, URam! Mert számtalanszor elpártoltunk, vétkeztünk ellened!</verse>
        <verse osisID='Jer.14.8'>Ó, Izráel reménysége, szabadítója a nyomorúság idején! Miért lennél olyan az országban, mint egy jövevény, aki vándorként csak éjjelre tér be?</verse>
        <verse osisID='Jer.14.9'>Miért lennél olyan, mint a riadt ember, mint az olyan férfi, aki nem tud segíteni? Hiszen te közöttünk vagy, URam, rólad neveznek bennünket: ne hagyj el minket!</verse>
        <verse osisID='Jer.14.10'>Ezt mondja az ÚR erről a népről: Úgy szeretnek ide-oda futkosni, nem sajnálják a lábukat, ezért nem kedveli őket az ÚR. Most emlékezetbe idézi bűnüket, és számon kéri vétkeiket.</verse>
        <verse osisID='Jer.14.11'>Ezt mondta nekem az ÚR: Ne imádkozz ennek a népnek a javáért!</verse>
        <verse osisID='Jer.14.12'>Ha böjtölnek, nem hallgatok esdeklésükre. Ha égőáldozatot vagy ételáldozatot mutatnak be, azok sem lesznek kedvesek előttem. Sőt fegyverrel, éhínséggel és dögvésszel irtom ki őket.</verse>
        <verse osisID='Jer.14.13'>Én így szóltam: Ó, Uram, URam! Hiszen a próféták ezt mondogatják nekik: Fegyvert nem láttok, éhínség nem tör rátok, sőt igazi békességet adok nektek ezen a helyen.</verse>
        <verse osisID='Jer.14.14'>De az ÚR ezt felelte nekem: Hazugságot prófétálnak a próféták az én nevemben. Nem küldtem őket, nem parancsoltam nekik, nem is szóltam hozzájuk. Hazug látomást, hiábavaló varázsigéket és maguk koholta csalárdságot prófétálnak nekik.</verse>
        <verse osisID='Jer.14.15'>Azért így szól az ÚR ezekről a prófétákról: Az én nevemben prófétálnak, pedig én nem küldtem őket! Mégis ezt mondogatják: Nem lesz ebben az országban fegyver és éhínség! - De majd ezeknek a prófétáknak fegyver és éhínség miatt lesz végük.</verse>
        <verse osisID='Jer.14.16'>Az a nép is, amelynek prófétálnak, ott hever majd Jeruzsálem utcáin az éhínség és fegyver miatt, és nem lesz, aki eltemesse őket és feleségüket, fiaikat és leányaikat. Így zúdítom rájuk gonoszságuk büntetését.</verse>
        <verse osisID='Jer.14.17'>Mondd el nekik ezt az igét: Szememből könnyek hullanak éjjel-nappal, és nem apadnak el. Mert súlyos sebet kapott népem szűz leánya, igen fájdalmas csapást.</verse>
        <verse osisID='Jer.14.18'>Ha kimegyek a mezőre, látom a fegyverrel megölteket, ha bemegyek a városba, látom az éhségtől szenvedőket. A próféták és a papok pedig olyan országba vándorolnak, amelyet nem ismernek!</verse>
        <verse osisID='Jer.14.19'>Ennyire megvetetted Júdát, szívből megutáltad Siont? Miért sújtottál bennünket gyógyíthatatlan csapással? Békességre vártunk, de nem jött semmi jó, és a gyógyulás idejére, de csak rettegünk!</verse>
        <verse osisID='Jer.14.20'>Elismerjük, URam, gonoszságunkat, atyáink bűnét is: vétkeztünk ellened.</verse>
        <verse osisID='Jer.14.21'>A te nevedért kérünk, ne utálj meg, ne engedd, hogy meggyalázzák dicső trónodat! Gondolj ránk! Ne bontsd fel a velünk kötött szövetséget!</verse>
        <verse osisID='Jer.14.22'>Tudnak-e esőt adni a népek bálványai? Vagy az ég adja-e a záporesőket? Nem, hanem te, URunk, Istenünk, benned reménykedünk: hiszen te alkottad mindezeket!</verse>
      </chapter>
      <chapter osisID='Jer.15'>
        <verse osisID='Jer.15.1'>De az ÚR ezt mondta nekem: Ha maga Mózes és Sámuel állna is elém, akkor sem esne meg a szívem ezen a népen. Kergesd el, menjenek előlem!</verse>
        <verse osisID='Jer.15.2'>Ha pedig megkérdezik tőled, hogy hová menjenek, ezt válaszold nekik: Így szól az ÚR: Aki halálra méltó, a halálba, aki fegyverre méltó, a fegyver elé, aki éhínségre méltó, az éhínségbe, és aki fogságra méltó, a fogságba!</verse>
        <verse osisID='Jer.15.3'>Mert négyfélével büntetem meg őket - így szól az ÚR: fegyverrel, amely gyilkolja, kutyákkal, amelyek marcangolják, az ég madaraival és a föld vadállataival, amelyek fölfalják és pusztítják őket.</verse>
        <verse osisID='Jer.15.4'>Iszonyatossá teszem őket a föld minden országa előtt amiatt, amit Ezékiás fia, Manassé, Júda királya művelt Jeruzsálemben.</verse>
        <verse osisID='Jer.15.5'>Ugyan, ki könyörül rajtad, Jeruzsálem, és ki szánakozik rajtad? Ki tér be hozzád, hogy megkérdezze, jól vagy-e?</verse>
        <verse osisID='Jer.15.6'>Te dobtál el engem - így szól az ÚR -, hátat fordítottál nekem. Ezért kinyújtom kezemet és elpusztítalak, belefáradtam a szánakozásba.</verse>
        <verse osisID='Jer.15.7'>Szélnek szórom őket szórólapáttal az ország városaiban, gyermektelenné teszem, elpusztítom népem, mert nem tértek meg útjaikról.</verse>
        <verse osisID='Jer.15.8'>Özvegyei többen lesznek, mint a tengerparton a homok. Pusztítót hozok ellenük, anyára és ifjúra, fényes délben. Lázas félelmet bocsátok rájuk nagy hirtelen.</verse>
        <verse osisID='Jer.15.9'>Elájul a hétgyermekes anya, kileheli lelkét, lemegy a napja fényes nappal, szégyen és gyalázat éri. Maradékukat kiszolgáltatom az ellenség fegyverének! - így szól az ÚR.</verse>
        <verse osisID='Jer.15.10'>Jaj nekem, anyám, mert arra szültél, hogy perlekedjem és vitázzam az egész országgal! Nem adtam és nem kaptam kölcsönt, mégis mindenki átkoz engem.</verse>
        <verse osisID='Jer.15.11'>Az ÚR mondta: Javadat munkáltam, közbeléptem érted a veszedelem és nyomorúság idején az ellenséggel szemben.</verse>
        <verse osisID='Jer.15.12'>El lehet-e törni a vasat, az északi vasat és rezet?</verse>
        <verse osisID='Jer.15.13'>Vagyonodat és kincseidet prédára vetem - nem kapsz érte semmit! sok vétked miatt, melyeket országszerte elkövettél.</verse>
        <verse osisID='Jer.15.14'>Ellenségeid szolgájává teszlek olyan országban, amelyet nem ismersz, mert lángra lobbant haragom, miattatok ég.</verse>
        <verse osisID='Jer.15.15'>Te ismersz, URam! Gondolj velem, és fogd pártomat, állj bosszút üldözőimen! Ne légy tovább türelmes, mert elfognak engem! Tudd meg, hogy érted szenvedek gyalázatot!</verse>
        <verse osisID='Jer.15.16'>Ha eljutott hozzám igéd, én élveztem, igéd vidámságot szerzett nekem és szívbeli örömöt, hiszen rólad neveztek el engem, URam, Seregek Istene.</verse>
        <verse osisID='Jer.15.17'>Nem ültem vigadozva a tréfálkozók körében. Magamra maradtam, mert kezed rám nehezedett, bánattal töltöttél el.</verse>
        <verse osisID='Jer.15.18'>Miért tart fájdalmam szüntelen, miért nincs gyógyulás súlyos sebemre? Olyan vagy hozzám, mint a csalóka patak, amelyben nincs állandóan víz.</verse>
        <verse osisID='Jer.15.19'>Erre így szólt az ÚR: Ha megtérsz, megengedem, hogy újból szolgálatomba állj. Ha értékes dolgokat beszélsz értéktelenek helyett, akkor szószólóm lehetsz. Nekik kell hozzád térniük, nem neked hozzájuk.</verse>
        <verse osisID='Jer.15.20'>Bevehetetlen ércfallá teszlek ezzel a néppel szemben. Harcolni fognak ellened, de nem bírnak veled, mert én veled leszek: megsegítlek és megmentelek - így szól az ÚR.</verse>
        <verse osisID='Jer.15.21'>Megmentelek a gonoszok kezéből, megszabadítlak hatalmukból.</verse>
      </chapter>
      <chapter osisID='Jer.16'>
        <verse osisID='Jer.16.1'>Majd így szólt hozzám az ÚR igéje:</verse>
        <verse osisID='Jer.16.2'>Ne végy senkit feleségül, ne legyenek fiaid és leányaid ezen a helyen!</verse>
        <verse osisID='Jer.16.3'>Mert ezt mondja az ÚR a fiakról és a leányokról, akik ezen a helyen születnek, az anyákról, akik szülik, és az apákról, akik nemzik őket ebben az országban:</verse>
        <verse osisID='Jer.16.4'>Halálos betegségben halnak meg, nem gyászolják meg, és nem temetik el őket, trágyává lesznek a föld színén. Fegyver és éhínség miatt lesz végük, holttestük pedig az ég madarainak és a föld vadállatainak lesz az eledele.</verse>
        <verse osisID='Jer.16.5'>Mert ezt mondja az ÚR: Ne menj be gyászolók házába, siratni se menj, részvétet se mutass irántuk! Mert elveszem a békességet ettől a néptől - így szól az ÚR -, a szeretetet és az irgalmat.</verse>
        <verse osisID='Jer.16.6'>Meghal ennek az országnak apraja-nagyja. Nem temetik el, és nem gyászolják meg őket, nem vagdossák össze magukat, és hajukat sem nyírják le értük.</verse>
        <verse osisID='Jer.16.7'>Nem törnek meg gyászoláskor szokásos kenyeret, vigasztalásul a halottért, nem itatnak senkit a vigasztalás kelyhével, még apjukért és anyjukért sem.</verse>
        <verse osisID='Jer.16.8'>Lakodalmas házba se menj be, és ne ülj le enni-inni!</verse>
        <verse osisID='Jer.16.9'>Mert ezt mondja a Seregek URa, Izráel Istene: Majd meglátjátok, hogy még a ti időtökben véget vetek ezen a helyen a hangos, vidám örvendezésnek, a vőlegény és menyasszony örömének!</verse>
        <verse osisID='Jer.16.10'>Ha majd elmondod ennek a népnek mindezeket, megkérdezik tőled: Miért fenyeget bennünket az ÚR ennyi nagy veszedelemmel? Milyen bűnt és vétket követtünk el Istenünk, az ÚR ellen?</verse>
        <verse osisID='Jer.16.11'>Így válaszolj nekik: Azt, hogy őseitek elhagytak engem - így szól az ÚR -, más isteneket követtek, azokat szolgálták és imádták. Engem pedig elhagytak, és nem tartották meg törvényemet.</verse>
        <verse osisID='Jer.16.12'>Ti meg még őseiteknél is nagyobb gonoszságot követtetek el, hiszen ti mindnyájan megátalkodott gonosz szívetek szerint éltek, és nem hallgattok rám.</verse>
        <verse osisID='Jer.16.13'>Ezért eldoblak benneteket ebből az országból egy olyan országba, amelyet nem csak ti, de még őseitek sem ismertek. Ott majd szolgálhattok más isteneket éjjel-nappal. Nem kegyelmezek meg nektek!</verse>
        <verse osisID='Jer.16.14'>De majd eljön az idő - így szól az ÚR -, amikor nem azt mondják többé, hogy él az ÚR, aki fölhozta Izráel fiait Egyiptom földjéről,</verse>
        <verse osisID='Jer.16.15'>hanem azt, hogy él az ÚR, aki fölhozta Izráelt észak földjéről és mindazokból az országokból, amelyekbe szétszórta őket. Mert visszaviszem őket földjükre, amelyet őseiknek adtam.</verse>
        <verse osisID='Jer.16.16'>Íme, sok halászt hívatok - így szól az ÚR -, hogy halásszák ki őket. Azután sok vadászt hívatok, hogy hajtsák össze őket minden hegyről, minden halomról és sziklahasadékból.</verse>
        <verse osisID='Jer.16.17'>Bizony, szemmel tartom minden útjukat. Nem rejtőzhetnek el előlem, és nem maradhat rejtve bűnük szemem előtt.</verse>
        <verse osisID='Jer.16.18'>Előbb azonban kétszeresen megfizetek nekik bűnükért és vétkükért, mert meggyalázták országomat holt bálványaikkal, és tele lett örökségem utálatos szokásaikkal.</verse>
        <verse osisID='Jer.16.19'>Ó, URam, én erőm és mentsváram, menedékem a nyomorúság idején! Hozzád jönnek majd a nemzetek a föld legszéléről is, és ezt mondják: Bizony, hamis isteneik voltak elődeinknek, hiábavalók, egyik sem ér semmit!</verse>
        <verse osisID='Jer.16.20'>Hiszen nem istenek azok, akiket istenként készít magának az ember!</verse>
        <verse osisID='Jer.16.21'>Ezért most megmutatom, ezúttal megmutatom nekik kezemnek hatalmát, és megtudják, hogy ÚR az én nevem!</verse>
      </chapter>
      <chapter osisID='Jer.17'>
        <verse osisID='Jer.17.1'>Júda vétke föl van írva vasból készült íróvesszővel, rá van vésve gyémántheggyel szívük táblájára és oltáraik szarvára.</verse>
        <verse osisID='Jer.17.2'>Mert fiaik is oltáraikkal és bálványaikkal törődnek a bujazöld fáknál, a magas halmokon</verse>
        <verse osisID='Jer.17.3'>és a síkságból kiemelkedő hegyeken. Vagyonodat, minden kincsedet zsákmányul adom másoknak áldozóhalmaid és vétkeid miatt, melyek ott vannak egész területeden.</verse>
        <verse osisID='Jer.17.4'>Elveszíted örökségedet, melyet neked adtam, ellenségeid szolgájává teszlek abban az országban, amelyet nem ismersz, mert lángra lobbantottad haragomat, örökké égni fog!</verse>
        <verse osisID='Jer.17.5'>Ezt mondja az ÚR: Átkozott az a férfi, aki emberben bízik, és testi erőre támaszkodik, az ÚRtól pedig elfordul szíve!</verse>
        <verse osisID='Jer.17.6'>Olyan lesz, mint a bokor a pusztában, nem remélheti, hogy eljön valami jó. Ott tengődik kövek közt a pusztában, a szikes, lakatlan földön.</verse>
        <verse osisID='Jer.17.7'>De áldott az a férfi, aki az ÚRban bízik, akinek az ÚR a bizodalma.</verse>
        <verse osisID='Jer.17.8'>Mert olyan lesz, mint a víz mellé ültetett fa, amely a folyóig ereszti gyökereit, és nem fél, ha eljön a hőség, lombja üde zöld marad. Száraz esztendőben sincs gondja, szüntelenül termi gyümölcsét.</verse>
        <verse osisID='Jer.17.9'>Csalárdabb a szív mindennél, javíthatatlan&amp;#59; ki tudná kiismerni?!</verse>
        <verse osisID='Jer.17.10'>Én, az ÚR vagyok a szívek vizsgálója, a lelkek megítélője, mindenkivel úgy bánok, ahogyan élete és tetteinek a gyümölcse szerint megérdemli.</verse>
        <verse osisID='Jer.17.11'>Aki törvénytelenül gyűjt gazdagságot, olyan, mint a madár, amely idegen tojásokon ül. Élete derekán itt kell hagynia, és a végén bolondnak tartják.</verse>
        <verse osisID='Jer.17.12'>Ó, dicső trónus, kezdettől fogva felséges a hely, hol szentélyünk van!</verse>
        <verse osisID='Jer.17.13'>URam, te vagy Izráel reménysége, megszégyenülnek mind, akik elhagynak téged. A tőled elpártolók nevét a porba írják, mert elhagyták az URat, a folyóvíz forrását.</verse>
        <verse osisID='Jer.17.14'>Gyógyíts meg, URam, akkor meggyógyulok, szabadíts meg, akkor megszabadulok, csak téged dicsérlek.</verse>
        <verse osisID='Jer.17.15'>Ők ugyan ezt mondják nekem: Hol van az ÚR igéje? Teljesedjék már be!</verse>
        <verse osisID='Jer.17.16'>Én nem vonakodtam attól, hogy pásztorod legyek, és a végzetes napot nem kívántam. Te tudod, mi jött ki ajkamon, ismert volt az előtted.</verse>
        <verse osisID='Jer.17.17'>Ne ejts rémületbe engem, légy oltalmam a veszedelem napján!</verse>
        <verse osisID='Jer.17.18'>Szégyenüljenek meg üldözőim, ne én szégyenüljek meg! Ők rettegjenek, ne én rettegjek! Rájuk hozd el a veszedelem napját, ismételten zúzd össze őket!</verse>
        <verse osisID='Jer.17.19'>Ezt mondta nekem az ÚR: Menj, és állj a nép kapujába, amelyen Júda királyai járnak ki és be, azután Jeruzsálem valamennyi kapujába,</verse>
        <verse osisID='Jer.17.20'>és ezt mondd nekik: Hallgassátok meg az ÚR igéjét, Júda királyai, egész Júda, és Jeruzsálem minden lakója, akik bejöttök ezeken a kapukon!</verse>
        <verse osisID='Jer.17.21'>Ezt mondja az ÚR: Vigyázzatok arra, hogy ne hordjatok ki, és ne vigyetek be terhet Jeruzsálem kapuin szombaton!</verse>
        <verse osisID='Jer.17.22'>Házatokból se vigyetek ki terhet szombaton, és ne végezzetek semmiféle munkát, hanem szenteljétek meg a szombati napot, ahogyan őseiteknek megparancsoltam!</verse>
        <verse osisID='Jer.17.23'>De ők nem hallgattak és nem figyeltek rá, nyakasak maradtak, nem engedelmeskedtek, és nem fogadták meg az intést.</verse>
        <verse osisID='Jer.17.24'>De ha ti figyelmesen hallgattok rám - így szól az ÚR -, és nem visztek be terhet a város kapuin szombaton, és úgy szentelitek meg a szombati napot, hogy semmiféle munkát nem végeztek azon,</verse>
        <verse osisID='Jer.17.25'>akkor olyan királyok és vezérek fognak bejönni a város kapuin, akik Dávid trónján ülnek, harci kocsin és lovon járnak mind maguk, mind vezéreik, Júda férfiai és Jeruzsálem lakói, és örökké ebben a városban fognak lakni.</verse>
        <verse osisID='Jer.17.26'>Eljönnek majd Júda városaiból, Jeruzsálem környékéről, Benjámin földjéről, az alföldről, a hegyvidékről és a Délvidékről, akik égőáldozatot, véresáldozatot, ételáldozatot és tömjént hoznak, és akik hálaáldozatot hoznak az ÚR házába.</verse>
        <verse osisID='Jer.17.27'>De ha nem hallgattok rám, és nem szentelitek meg a szombatot, ha terhet hordtok, és úgy mentek be szombaton Jeruzsálem kapuin, akkor olthatatlan tüzet gyújtok kapuiban, amely megemészti Jeruzsálem palotáit!</verse>
      </chapter>
      <chapter osisID='Jer.18'>
        <verse osisID='Jer.18.1'>Ezt az igét mondta az ÚR Jeremiásnak:</verse>
        <verse osisID='Jer.18.2'>Menj el a fazekas házába, mert ott akarom közölni veled igéimet.</verse>
        <verse osisID='Jer.18.3'>Elmentem tehát a fazekas házába, aki éppen dolgozott a korongon.</verse>
        <verse osisID='Jer.18.4'>De rosszul sikerült az edény, amelyet a fazekas agyagból készített a kezével. Ekkor egy másik edényt készített belőle a fazekas, ahogyan azt jónak látta.</verse>
        <verse osisID='Jer.18.5'>Ekkor így szólt hozzám az ÚR igéje:</verse>
        <verse osisID='Jer.18.6'>Vajon nem bánhatok-e én is úgy veled, Izráel háza, mint ez a fazekas? Így szól az ÚR: Hiszen olyanok vagytok a kezemben, Izráel háza, mint az agyag a fazekas kezében.</verse>
        <verse osisID='Jer.18.7'>Megtörténik, hogy kimondom egy népről vagy országról, hogy kitépem, kiirtom és elpusztítom.</verse>
        <verse osisID='Jer.18.8'>De ha megtér gonoszságából az a nép, amelyről beszéltem, akkor én is megbánom, hogy veszedelmet akartam hozni rá.</verse>
        <verse osisID='Jer.18.9'>Megtörténik, hogy megígérem egy népnek vagy egy országnak, hogy felépítem és beültetem.</verse>
        <verse osisID='Jer.18.10'>De ha azt műveli, amit rossznak tartok, és nem hallgat a szavamra, akkor megbánom, hogy jót akartam vele tenni.</verse>
        <verse osisID='Jer.18.11'>Most azért mondd meg Júda férfiainak és Jeruzsálem lakóinak, hogy ezt mondja az ÚR: Én most veszedelmet készítek, és tervet szövök ellenetek! Térjetek meg azért mindnyájan gonosz útjaitokról, jobbítsátok meg útjaitokat és tetteiteket!</verse>
        <verse osisID='Jer.18.12'>De ők ezt mondták: Nem érdemes! Mi már csak a magunk gondolatai után megyünk, és megátalkodott, gonosz szívünk szerint élünk!</verse>
        <verse osisID='Jer.18.13'>Azért ezt mondja az ÚR: Kérdezzétek csak meg a népeket: ki hallott ilyesmit? Igen borzalmas dolgot követett el Izráel szűz leánya.</verse>
        <verse osisID='Jer.18.14'>Eltűnik-e a hó a Libánon sziklás tetejéről? Kiszáradnak-e az idegenben csörgedező hűs patakok?</verse>
        <verse osisID='Jer.18.15'>De engem elfelejtett az én népem, a hitvány bálványoknak tömjénez. Eltántorították őket útjukról, a régi ösvényről, hogy más csapásokon járjanak, egyenetlen úton.</verse>
        <verse osisID='Jer.18.16'>Így teszik pusztává országukat, mely iszonyatos marad örökre, aki csak arra jár, megborzad, és a fejét csóválja.</verse>
        <verse osisID='Jer.18.17'>Keleti szélként szórom szét őket az ellenség előtt. Hátamat mutatom nekik, nem arcomat, vesztüknek a napján.</verse>
        <verse osisID='Jer.18.18'>Akkor ezt mondták: Jertek, tervezzünk merényletet Jeremiás ellen, mert nem igaz, hogy nincs már a papnál tanítás, a bölcsnél tanács és a prófétánál ige! Jertek, győzzük le vitában, és ne vegyük figyelembe egyetlen szavát se!</verse>
        <verse osisID='Jer.18.19'>Figyelj rám, URam, halld meg, mit beszélnek ellenfeleim!</verse>
        <verse osisID='Jer.18.20'>Szabad a jóért rosszal fizetni? Hiszen vermet ástak nekem! Emlékezz rá, hogy eléd álltam, és szót emeltem értük, hogy elfordítsam róluk haragodat.</verse>
        <verse osisID='Jer.18.21'>Büntesd azért fiaikat éhséggel, és tedd őket fegyver martalékává! Asszonyaik legyenek meddők és özvegyek, férfiaikat terítse le a halál, ifjaikat háborúban fegyverrel vágják le!</verse>
        <verse osisID='Jer.18.22'>Jajkiáltás hangozzék házaikból, ha martalócokat hozol rájuk hirtelen! Mert vermet ástak, hogy megfogjanak, és csapdákat raktak lábam elé.</verse>
        <verse osisID='Jer.18.23'>De te, URam, ismered ellenem szőtt gyilkos terveiket. Ne bocsásd meg bűnüket, ne töröld el színed elől vétküket! Roskadjanak össze előtted, bánj el velük haragod idején!</verse>
      </chapter>
      <chapter osisID='Jer.19'>
        <verse osisID='Jer.19.1'>Ezt mondta az ÚR: Menj el a fazekashoz, és vegyél tőle egy cserépkorsót! Azután végy magad mellé néhány embert a nép és a papok vénei közül,</verse>
        <verse osisID='Jer.19.2'>és menj ki a Ben-Hinnóm völgyébe, a fazekasok kapujának bejáratához, és hirdesd ott azokat az igéket, amelyeket én mondok neked!</verse>
        <verse osisID='Jer.19.3'>Ezt mondd: Halljátok az ÚR igéjét, Júda királyai és Jeruzsálem lakói! Így szól a Seregek URa, Izráel Istene: Én veszedelmet hozok erre a helyre, aki csak hallja, belecsendül a füle!</verse>
        <verse osisID='Jer.19.4'>Mert elhagytak engem, ezt a helyet pedig idegenné tették számomra azzal, hogy más isteneknek tömjéneznek benne, akiket nem ismertek sem ők, sem őseik, sem Júda királyai. Sok ártatlan vért is ontottak ezen a helyen.</verse>
        <verse osisID='Jer.19.5'>Áldozóhalmokat is építettek a Baalnak, és elégették fiaikat égőáldozatul a Baalnak, amit én nem parancsoltam, nem rendeltem, sőt eszembe sem jutott.</verse>
        <verse osisID='Jer.19.6'>Ezért eljön majd az idő - így szól az ÚR -, amikor nem Tófetnek vagy Ben-Hinnóm völgyének nevezik már ezt a helyet, hanem öldöklés völgyének.</verse>
        <verse osisID='Jer.19.7'>Meghiúsítom ezen a helyen Júda és Jeruzsálem terveit: odaadom ellenségeiknek és azoknak, akik az életükre törnek, hogy fegyverrel ejtsék el őket. Holttestüket pedig az ég madarainak és a föld állatainak adom eledelül.</verse>
        <verse osisID='Jer.19.8'>Ezt a várost pusztává és iszonyatossá teszem, és aki csak erre jár, megborzad, és iszonyat fogja el, látva a várost ért mindenféle csapást.</verse>
        <verse osisID='Jer.19.9'>Megetetem velük fiaik és leányaik húsát, egyik ember megeszi a másiknak a húsát az ostrom nyomorúsága idején, amikor ostromolják őket ellenségeik, akik az életükre törnek.</verse>
        <verse osisID='Jer.19.10'>Ezután törd össze a korsót azoknak a férfiaknak szeme láttára, akik veled mentek,</verse>
        <verse osisID='Jer.19.11'>és mondd nekik, hogy így szól a Seregek URa: Úgy összetöröm ezt a népet és ezt a várost, ahogyan összetörik a cserépedényt, úgyhogy nem lehet többé éppé tenni. A Tófetben pedig temetni fognak, mert másutt nem lesz elég hely a temetkezéshez.</verse>
        <verse osisID='Jer.19.12'>Így cselekszem ezzel a hellyel és lakóival - így szól az ÚR. A Tófethez teszem hasonlóvá ezt a várost.</verse>
        <verse osisID='Jer.19.13'>Jeruzsálem házai és a júdai királyok palotái olyan tisztátalanok lesznek, mint az egész Tófet, mindazokkal a házakkal együtt, amelyeknek a tetején az ég egész seregének tömjéneztek, és italáldozatokat mutattak be más isteneknek.</verse>
        <verse osisID='Jer.19.14'>Amikor megérkezett Jeremiás a Tófetből, ahová prófétálni küldte az ÚR, megállt az ÚR házának udvarán, és ezt mondta az egész népnek:</verse>
        <verse osisID='Jer.19.15'>Így szól a Seregek URa, Izráel Istene: El fogom hozni erre a városra és a hozzá tartozó többi városra mindazt a veszedelmet, amit kijelentettem róla. Mert megmakacsolták magukat és nem hallgattak beszédemre.</verse>
      </chapter>
      <chapter osisID='Jer.20'>
        <verse osisID='Jer.20.1'>De Pashúr főpap, Immér fia, aki az ÚR házának főfelügyelője volt, meghallotta, hogy miket prófétált Jeremiás.</verse>
        <verse osisID='Jer.20.2'>Ezért megverette Pashúr Jeremiás prófétát, majd kalodába záratta, amely a felső benjámini kapuban volt az ÚR háza mellett.</verse>
        <verse osisID='Jer.20.3'>Reggel, amikor kivétette Pashúr Jeremiást a kalodából, ezt mondta neki Jeremiás: Nem Pashúrnak nevez téged az ÚR, hanem így: Iszonyat mindenütt!</verse>
        <verse osisID='Jer.20.4'>Mert ezt mondja az ÚR: Iszonyatot támasztok benned és minden barátodban. Elhullanak ellenségeik fegyvere által szemed láttára. Egész Júdát pedig Babilónia királyának kezébe adom, aki fogságba viszi őket Babilóniába, vagy karddal vágatja le őket.</verse>
        <verse osisID='Jer.20.5'>Neki adom ennek a városnak minden vagyonát, szerzeményét és értékét. Júda királyainak összes kincsét is ellenségeik kezébe adom. Zsákmányul ejtik, elveszik, és Babilóniába viszik.</verse>
        <verse osisID='Jer.20.6'>Te pedig, Pashúr, házad összes lakójával együtt fogságba esel, és Babilóniába kerülsz. Ott halsz meg, ott temetnek el téged is, meg összes barátodat is, mivel hazugságot prófétáltál nekik!</verse>
        <verse osisID='Jer.20.7'>Rászedtél, URam, és én hagytam, hogy rászedj. Megragadtál, hatalmadba ejtettél! Nevetnek rajtam egész nap, engem gúnyol mindenki.</verse>
        <verse osisID='Jer.20.8'>Ahányszor csak megszólalok, kiáltanom kell és hirdetnem, hogy erőszak és elnyomás uralkodik. Az ÚR igéje csak gyalázatot és gúnyt szerzett nekem egész nap.</verse>
        <verse osisID='Jer.20.9'>Azt gondoltam: nem törődöm vele, nem szólok többé az ő nevében. De perzselő tűzzé vált szívemben, csontjaimba van rekesztve. Erőlködtem, hogy magamban tartsam, de nincs rajta hatalmam.</verse>
        <verse osisID='Jer.20.10'>Hallom, hogy sokan suttogják: Iszonyat mindenütt?! Jelentsétek föl! Föl is jelentjük! Akik jóakaróim voltak, mind a bukásomra várnak: Talán rá lehet szedni! Hatalmunkba ejtjük, és bosszút állunk rajta!</verse>
        <verse osisID='Jer.20.11'>De az ÚR velem van, mint erős vitéz. Ezért elbuknak üldözőim, nem bírnak velem. Igen megszégyenülnek, kudarcot vallanak, gyalázatuk soha nem megy feledésbe!</verse>
        <verse osisID='Jer.20.12'>Ó, Seregek URa, aki megpróbálod az igazat, aki belelátsz a lelkekbe és a szívekbe, hadd lássam bosszúdat rajtuk, hiszen eléd tártam peremet!</verse>
        <verse osisID='Jer.20.13'>Énekeljetek az ÚRnak, dicsérjétek az URat, mert kiragadja a szegény ember életét a gonoszok hatalmából!</verse>
        <verse osisID='Jer.20.14'>Átkozott az a nap, amelyen születtem, ne legyen áldott az a nap, amelyen anyám szült!</verse>
        <verse osisID='Jer.20.15'>Átkozott az az ember, aki hírül vitte apámnak, hogy fiúgyermeke született, és nagy örömet szerzett neki!</verse>
        <verse osisID='Jer.20.16'>Úgy járjon az az ember, mint a városok, melyeket földúlt az ÚR szánalom nélkül: reggel jajkiáltást halljon, délben harci zajt!</verse>
        <verse osisID='Jer.20.17'>Miért nem öltek meg anyám méhében, hogy anyám lett volna a sírom, méhe örökre terhes maradt volna!</verse>
        <verse osisID='Jer.20.18'>Minek is jöttem ki anyám méhéből, ha csak gyötrelmet és szenvedést látok, és napjaim szégyenben érnek véget?!</verse>
      </chapter>
      <chapter osisID='Jer.21'>
        <verse osisID='Jer.21.1'>Ezt az igét mondta az ÚR Jeremiásnak, amikor Cidkijjá király elküldte hozzá Pashúrt, Malkijjá fiát és Cefanjá papot, Maaszéjá fiát, ezzel az üzenettel:</verse>
        <verse osisID='Jer.21.2'>Kérdezd meg ügyünkben az URat, mert Nebukadneccar, Babilónia királya háborút indított ellenünk! Vajon tesz-e velünk csodát az ÚR úgy, mint máskor, és elvonul-e ez tőlünk?</verse>
        <verse osisID='Jer.21.3'>Jeremiás így felelt nekik: Mondjátok meg Cidkijjának,</verse>
        <verse osisID='Jer.21.4'>hogy ezt mondta az ÚR, Izráel Istene: Én visszafordítok minden fegyvert a kezetekben, amivel a babilóniai király és a káldeusok ellen harcoltok, akik ostromolnak benneteket a várfalon kívül, és behozom őket a város közepébe.</verse>
        <verse osisID='Jer.21.5'>Mert én magam harcolok ellenetek kinyújtott kézzel és erős karral, lángoló haraggal és nagy felháborodással.</verse>
        <verse osisID='Jer.21.6'>Megverem e város lakóit, embert és állatot egyaránt: nagy dögvészben halnak meg.</verse>
        <verse osisID='Jer.21.7'>Azután pedig - így szól az ÚR - Cidkijját, Júda királyát, szolgáit és a népet, akik megmaradnak e városban a dögvész, a fegyver és az éhínség után, kezébe adom Nebukadneccar babilóniai királynak és ellenségeiknek, akik az életükre törnek. Kardélre hányja őket, nem szánja, nem kíméli, és nem irgalmaz nekik.</verse>
        <verse osisID='Jer.21.8'>Ennek a népnek pedig mondd meg: Így szól az ÚR: Én most elétek adom az élet útját és a halál útját.</verse>
        <verse osisID='Jer.21.9'>Aki itt marad a városban, az meghal fegyver, éhség és dögvész miatt. De aki kimegy, és a benneteket ostromló káldeusokhoz pártol, az életben marad, és ajándékul kapja életét.</verse>
        <verse osisID='Jer.21.10'>Mert e város ellen fordulok, kárára és nem javára - így szól az ÚR. Babilónia királyának a kezébe kerül, és fölperzseli.</verse>
        <verse osisID='Jer.21.11'>Júda királyi házának pedig mondd meg: Halljátok az ÚR igéjét,</verse>
        <verse osisID='Jer.21.12'>Dávid háza! Így szól az ÚR: Törvényesen ítéljetek reggelenként, mentsétek meg a kizsákmányoltat elnyomójától - különben kitör haragom, mint a tűz, és égni fog olthatatlanul gonosz tetteik miatt!</verse>
        <verse osisID='Jer.21.13'>Én rátok támadok, akik a völgyben és a fennsík szikláján laktok - így szól az ÚR -, akik ezt gondoljátok: ki törhetne ránk, ki hatolhat be erődeinkbe?</verse>
        <verse osisID='Jer.21.14'>Ezért megbüntetlek titeket, ahogyan megérdemlitek - így szól az ÚR: Tüzet gyújtok erdőtökben, amely mindenestül megemészti azt!</verse>
      </chapter>
      <chapter osisID='Jer.22'>
        <verse osisID='Jer.22.1'>Ezt mondta az ÚR: Menj Júda királyának a palotájába, és mondd el ott ezt az igét!</verse>
        <verse osisID='Jer.22.2'>Mondd: Júda királya, aki Dávid trónján ülsz, halld meg az ÚR igéjét, szolgáiddal és népeiddel együtt, akik bejárnak e kapukon!</verse>
        <verse osisID='Jer.22.3'>Ezt mondja az ÚR: Járjatok el törvényesen és igazságosan! Mentsétek meg a kizsákmányoltat elnyomójától! A jövevényt, árvát és özvegyet ne nyomorgassátok! Ne erőszakoskodjatok, és ne ontsatok ártatlan vért ezen a helyen!</verse>
        <verse osisID='Jer.22.4'>Ha eszerint jártok el, akkor bemehetnek e háznak a kapuin a Dávid trónján ülő, harci kocsin és lovon járó királyok, szolgáikkal és népükkel együtt.</verse>
        <verse osisID='Jer.22.5'>De ha nem hallgattok ezekre az igékre, én magamra esküszöm - így szól az ÚR -, hogy rommá lesz ez a ház!</verse>
        <verse osisID='Jer.22.6'>Mert ezt mondja az ÚR Júda királyának palotájáról: Ha olyan volnál is, mint a Gileád vagy a Libánon csúcsa, akkor is pusztává teszlek, lakatlan várossá.</verse>
        <verse osisID='Jer.22.7'>Pusztítókat küldök ellened, fegyveres embereket. Kivágják és tűzre vetik válogatott cédrusaidat.</verse>
        <verse osisID='Jer.22.8'>Sok nép megy majd el e város mellett, és azt kérdezik egymástól: miért bánt el így az ÚR ezzel a nagy várossal?</verse>
        <verse osisID='Jer.22.9'>Akkor majd ezt felelik: Azért, mert elhagyták Istenüknek, az ÚRnak szövetségét, más istenek előtt borultak le, és azokat szolgálták.</verse>
        <verse osisID='Jer.22.10'>Ne a halottat sirassátok, és ne azt sajnáljátok. Inkább azt sirassátok, aki elmegy, mert nem tér többé vissza, és nem látja szülőföldjét.</verse>
        <verse osisID='Jer.22.11'>Mert ezt mondja az ÚR Sallumról, Jósiás fiáról, Júda királyáról, aki apja, Jósiás után lett király: Aki most elmegy erről a helyről, nem tér többé vissza.</verse>
        <verse osisID='Jer.22.12'>Ott hal meg, ahová fogságba viszik, nem látja többé ezt az országot!</verse>
        <verse osisID='Jer.22.13'>Jaj annak, aki nem igaz úton építi házát, és felső szobáit jogtalan módon, ingyen dolgoztatja embertársát, és a munkájáért nem fizet bért! -</verse>
        <verse osisID='Jer.22.14'>de ezt mondja: hatalmas palotát építek, tágas felső szobákat! Ablakokat vágat rá, cédrusfával burkolja, és vörösre festeti!</verse>
        <verse osisID='Jer.22.15'>Attól leszel király, hogy halmozod a cédrust? Apád talán nem evett és nem ivott? De törvényesen és igazságosan járt el: ezért ment jól a dolga!</verse>
        <verse osisID='Jer.22.16'>Jogához segítette a nyomorultat és a szegényt, ezért ment jól a dolga! Így tesz, aki ismer engem - így szól az ÚR.</verse>
        <verse osisID='Jer.22.17'>Szemed és szíved nem törődik mással, csak a magad hasznával. Kiontod az ártatlanok vérét, elnyomó és zsaroló vagy!</verse>
        <verse osisID='Jer.22.18'>Azért ezt mondja az ÚR Jójákimról, Jósiás fiáról, Júda királyáról: Nem fogják így elsiratni: Jaj, bátyám! Jaj, öcsém! Így sem siratják el: Jaj, uram! Jaj, felség!</verse>
        <verse osisID='Jer.22.19'>Úgy temetik el, mint egy szamarat. Kivonszolják, kidobják Jeruzsálem kapuin.</verse>
        <verse osisID='Jer.22.20'>Menj föl a Libánonra, és jajgass, a Básánon is hallasd hangodat! Jajgass az Abárimon, mert tönkretették barátaidat!</verse>
        <verse osisID='Jer.22.21'>Intettelek, mikor még békében éltél, de azt mondtad: nem hallgatok rád. Így éltél ifjúságod óta, nem hallgattál szavamra!</verse>
        <verse osisID='Jer.22.22'>Vezetőidet elsodorja a szél, barátaid fogságba mennek, téged pedig szégyen és gyalázat ér akkor minden gonoszságodért.</verse>
        <verse osisID='Jer.22.23'>A Libánonon trónolsz, a cédrusok közt van a fészked?! Hogy fogsz majd nyögni, ha rád jönnek a fájdalmak, mint a szülő asszonyra a vajúdás.</verse>
        <verse osisID='Jer.22.24'>Életemre mondom neked, Konjáhú, Jójákim fia, Júda királya, ha pecsétgyűrű volnál is a jobb kezemen, még onnan is lehúználak! - így szól az ÚR.</verse>
        <verse osisID='Jer.22.25'>Azoknak a kezébe adlak, akik az életedre törnek, akiktől iszonyodsz: Nebukadneccarnak, Babilónia királyának és a káldeusoknak a kezébe!</verse>
        <verse osisID='Jer.22.26'>Eldoblak szülőanyáddal együtt más országba&amp;#59; nem ott születtetek, de ott haltok meg!</verse>
        <verse osisID='Jer.22.27'>Nem térhetnek vissza abba az országba, ahova szeretnének visszatérni.</verse>
        <verse osisID='Jer.22.28'>Vajon hitvány, kidobni való holmi ez a Konjáhú, aki senkinek sem kell? Miért dobták el ivadékával együtt? Miért dobták őket olyan országba, amelyet nem ismertek?</verse>
        <verse osisID='Jer.22.29'>Ország, ország, ország! Hallgass az ÚR szavára!</verse>
        <verse osisID='Jer.22.30'>Így szól az ÚR: Úgy tartsátok számon ezt az embert, mintha gyermektelen volna, olyan emberként, akinek sikertelen az élete. Mert egyetlen ivadékának sem sikerül Dávid trónjára ülnie, vagy valaha is uralkodnia Júdában.</verse>
      </chapter>
      <chapter osisID='Jer.23'>
        <verse osisID='Jer.23.1'>Jaj a pásztoroknak, akik veszni hagyják és elszélesztik legelőm nyáját! - így szól az ÚR.</verse>
        <verse osisID='Jer.23.2'>Azért ezt mondja az ÚR, Izráel Istene a pásztorokról, akik népemet pásztorolják: Ti hagytátok, hogy elszéledjen és szétszóródjon a nyájam, nem vigyáztatok rá. De én számon kérem tőletek gaztetteiteket - így szól az ÚR.</verse>
        <verse osisID='Jer.23.3'>Összegyűjtöm nyájam maradékát minden országból, ahová szétszórtam őket, és visszaterelem legelőjükre, ahol szaporodni és sokasodni fognak.</verse>
        <verse osisID='Jer.23.4'>Olyan pásztorokat is adok melléjük, akik jól pásztorolják őket. Nem kell többé félniük és rettegniük, számba sem kell venni őket - így szól az ÚR.</verse>
        <verse osisID='Jer.23.5'>Eljön majd az idő - így szól az ÚR -, amikor igaz sarjat támasztok Dávidnak, olyan királyt, aki bölcsen uralkodik, jog és igazság szerint jár el az országban.</verse>
        <verse osisID='Jer.23.6'>Az ő idejében szabad lesz Júda, Izráel is biztonságban él, és így fogják nevezni: Az ÚR a mi igazságunk!</verse>
        <verse osisID='Jer.23.7'>Eljön majd az idő - így szól az ÚR -, amikor nem azt mondják többé, hogy él az ÚR, aki fölhozta Izráel fiait Egyiptom földjéről,</verse>
        <verse osisID='Jer.23.8'>hanem azt, hogy él az ÚR, aki fölhozta, hazahozta Izráel házának utódait észak földjéről és mindazokból az országokból, amelyekbe szétszórta őket&amp;#59; és a maguk földjén fognak lakni.</verse>
        <verse osisID='Jer.23.9'>A prófétákról: Összetört a szívem, reszket minden csontom. Olyan vagyok, mint a részeg és mint a bortól elázott ember, ha az ÚRra és szent igéjére gondolok.</verse>
        <verse osisID='Jer.23.10'>Mert tele van az ország házasságtörőkkel, átkozódás miatt hervadozik az ország, szárazak a puszta legelői. Rosszra igyekeznek, hatalmukkal visszaélnek.</verse>
        <verse osisID='Jer.23.11'>Próféta és pap egyaránt elvetemült, még házamban is megtalálom gonoszságukat - így szól az ÚR.</verse>
        <verse osisID='Jer.23.12'>Ezért síkossá válik útjuk, a homályban elcsúsznak és elesnek rajta, mert veszedelmet hozok rájuk, büntetésük esztendejét! - így szól az ÚR.</verse>
        <verse osisID='Jer.23.13'>Samária prófétáinál botrányos dolgot látok: a Baal nevében prófétálnak, és félrevezetik népemet, Izráelt.</verse>
        <verse osisID='Jer.23.14'>Jeruzsálem prófétáinál borzasztó dolgokat látok: házasságtörők, hazugságban élnek, bátorítják a gonosztevőket, ezért senki sem tér meg gonoszságából. Olyanok előttem mindnyájan, mint Sodoma, lakói pedig, mint Gomora.</verse>
        <verse osisID='Jer.23.15'>Így szól tehát a Seregek URa a próféták ellen: Ürömmel etetem meg őket, és méreggel itatom meg őket, mert Jeruzsálem prófétái terjesztik az elvetemültséget az egész országban.</verse>
        <verse osisID='Jer.23.16'>Ezt mondja a Seregek URa: Ne hallgassatok a nektek prófétáló próféták beszédére&amp;#59; bolonddá tesznek benneteket! Saját szívük látomását hirdetik, nem azt, amit az ÚR adott.</verse>
        <verse osisID='Jer.23.17'>Váltig mondják azoknak, akik megvetik az ÚR igéjét: Békességetek lesz! És ezt mondják minden megátalkodott szívű embernek: Nem jön rátok veszedelem!</verse>
        <verse osisID='Jer.23.18'>Mert ki volt oly közel az ÚRhoz, hogy látta volna őt, és hallotta volna igéjét? Ki figyelt igéjére, és ki hallgatta engedelmesen?</verse>
        <verse osisID='Jer.23.19'>Íme, az ÚR forgószele, lángoló haragja árad, mint kavargó szélvész kavarog a bűnösök feje fölött.</verse>
        <verse osisID='Jer.23.20'>Nem szűnik meg az ÚR haragja, amíg el nem végzi, és meg nem valósítja szíve szándékait. Az utolsó időben fogjátok fel ennek értelmét.</verse>
        <verse osisID='Jer.23.21'>Nem küldtem ezeket a prófétákat, mégis úgy igyekeztek&amp;#59; nem szóltam hozzájuk, mégis prófétáltak.</verse>
        <verse osisID='Jer.23.22'>Ha közel álltak volna hozzám, akkor az én igéimet hirdették volna népemnek, megtérítették volna őket gonosz útjukról és gaztetteikből.</verse>
        <verse osisID='Jer.23.23'>Nemcsak a közelben vagyok Isten - így szól az ÚR -, hanem Isten vagyok a távolban is!</verse>
        <verse osisID='Jer.23.24'>El tud-e rejtőzni valaki olyan helyre, ahol nem látom? - így szól az ÚR. Nem én töltöm-e be az eget és a földet? - így szól az ÚR.</verse>
        <verse osisID='Jer.23.25'>Hallottam, hogy mit mondanak a próféták, akik hazug módon így prófétálnak nevemben: Álmot láttam, álmot láttam!</verse>
        <verse osisID='Jer.23.26'>Meddig tart még ez? Van-e valami a hazugságot prófétáló próféták szívében, akik saját szívük csalárdságát prófétálják?</verse>
        <verse osisID='Jer.23.27'>Úgy gondolják, hogy el tudják feledtetni népemmel az én nevemet álmaikkal, amelyeket elbeszélnek egymásnak, ahogyan őseik is elfelejtették nevemet a Baal kedvéért?</verse>
        <verse osisID='Jer.23.28'>Az a próféta, aki álmot látott, mondja meg, hogy csak álom volt. De aki igét kapott, hirdesse igémet igazán! Mi köze a szalmának a tiszta búzához? - így szól az ÚR.</verse>
        <verse osisID='Jer.23.29'>Nem olyan-e az én igém, mint a tűz - így szól az ÚR -, vagy mint a sziklazúzó pöröly?</verse>
        <verse osisID='Jer.23.30'>Ezért rátámadok az olyan prófétákra, akik egymástól lopkodják igéimet! - így szól az ÚR.</verse>
        <verse osisID='Jer.23.31'>Rátámadok az olyan prófétákra - így szól az ÚR -, akik csak a szájukat járatják, és azt állítják, hogy az kijelentés.</verse>
        <verse osisID='Jer.23.32'>Rátámadok az olyan prófétákra, akik hazug álmaikat beszélik el - így szól az ÚR -, és félrevezetik népemet hazugságaikkal és kérkedésükkel. Pedig nem küldtem őket, nem adtam parancsot nekik, és használni sem tudnak ennek a népnek - így szól az ÚR.</verse>
        <verse osisID='Jer.23.33'>Ha megkérdezi tőled ez a nép vagy egy próféta vagy egy pap, hogy mi az ÚR ígérete, akkor ezt mondd nekik: Az az ígéret, hogy elvetlek benneteket - így szól az ÚR.</verse>
        <verse osisID='Jer.23.34'>Ha egy próféta vagy egy pap vagy a nép az ÚR ígéretéről beszél, megbüntetem azt az embert háza népével együtt.</verse>
        <verse osisID='Jer.23.35'>Csak azt kérdezhetitek egymástól, egyik ember a másiktól, hogy mit válaszolt az ÚR, vagy hogy mit szólt az ÚR!</verse>
        <verse osisID='Jer.23.36'>De az ÚR ígéretét ne emlegessétek többé, mert az ígéret csak emberi beszéd, amivel megváltoztatjátok az élő Istennek, a Seregek URának, Istenünknek az igéjét.</verse>
        <verse osisID='Jer.23.37'>Csak azt lehet kérdezni a prófétától, hogy mit válaszolt neki az ÚR, vagy hogy mit szólt az ÚR!</verse>
        <verse osisID='Jer.23.38'>Ha azonban az ÚR ígéretéről beszéltek, akkor így szól az ÚR: Mivel ki mertétek mondani ezt a szót: az ÚR ígérete, noha üzentem nektek, hogy ne beszéljetek az ÚR ígéretéről,</verse>
        <verse osisID='Jer.23.39'>ezért fölemellek benneteket, és elvetlek színem elől azzal a várossal együtt, amelyet nektek és őseiteknek adtam.</verse>
        <verse osisID='Jer.23.40'>Örök gyalázattal és örök szégyennel sújtalak benneteket, amit sohasem fognak elfelejteni.</verse>
      </chapter>
      <chapter osisID='Jer.24'>
        <verse osisID='Jer.24.1'>Ezt mutatta nekem látomásában az ÚR: Két kosár füge volt az ÚR temploma előtt. Ez azután történt, hogy Nebukadneccar, Babilónia királya fogságba vitte Konjáhút, Jójákim fiát, Júda királyát és Júda vezetőit, meg a mesterembereket és várépítőket Jeruzsálemből és elvitette őket Babilóniába.</verse>
        <verse osisID='Jer.24.2'>Az egyik kosárban igen jó fügék voltak, amilyenek a korai fügék. A másik kosárban igen rossz fügék voltak, ehetetlenül rosszak.</verse>
        <verse osisID='Jer.24.3'>Ezt kérdezte tőlem az ÚR: Mit látsz, Jeremiás? Ezt feleltem: Fügéket. A jó fügék igen jók, a rosszak pedig igen rosszak, ehetetlenül rosszak.</verse>
        <verse osisID='Jer.24.4'>Ekkor így szólt hozzám az ÚR igéje:</verse>
        <verse osisID='Jer.24.5'>Ezt mondja az ÚR, Izráel Istene: Ahogyan ezekre a jó fügékre nézek, ugyanúgy nézek jó szándékkal Júda foglyaira is, akiket a káldeusok országába küldtem erről a helyről.</verse>
        <verse osisID='Jer.24.6'>Jó szándékkal tekintek rájuk, visszahozom őket ebbe az országba, felépítem és nem rombolom le, elültetem és nem gyomlálom ki őket.</verse>
        <verse osisID='Jer.24.7'>Olyan szívet adok nekik, amellyel megismernek engem, hogy én vagyok az ÚR. Ők népemmé lesznek, én pedig Istenük leszek, mert teljes szívükkel megtérnek hozzám.</verse>
        <verse osisID='Jer.24.8'>De amilyenek a rossz fügék, amelyek ehetetlenül rosszak - mondja az ÚR -, olyanná teszem Cidkijját, Júda királyát, vezető embereit és Jeruzsálem maradékát, akik itt maradtak ebben az országban, meg azokat is, akik Egyiptomba települtek.</verse>
        <verse osisID='Jer.24.9'>Elrettentő példává teszem őket a föld minden országa számára. Gyalázzák, csúfolják, gúnyolják és ócsárolják őket minden helyen, ahová szétszórom őket.</verse>
        <verse osisID='Jer.24.10'>Fegyvert, éhínséget és dögvészt bocsátok rájuk, amíg csak el nem tűnnek arról a földről, amelyet nekik és őseiknek adtam.</verse>
      </chapter>
      <chapter osisID='Jer.25'>
        <verse osisID='Jer.25.1'>Ez az ige szólt Jeremiáshoz Júda egész népéről, Jójákimnak, Jósiás fiának, Júda királyának a negyedik esztendejében, amely Nebukadneccarnak, Babilónia királyának első esztendeje volt.</verse>
        <verse osisID='Jer.25.2'>Ezt hirdette Jeremiás próféta Júda egész népének és Jeruzsálem minden lakosának:</verse>
        <verse osisID='Jer.25.3'>Jósiásnak, Ámón fiának, Júda királyának a tizenharmadik esztendejétől fogva a mai napig, tehát huszonhárom éven át szólt hozzám az ÚR igéje, én pedig hirdettem nektek, idejében hirdettem, de ti nem hallgattátok meg.</verse>
        <verse osisID='Jer.25.4'>Az ÚR elküldte hozzátok szolgáit, a prófétákat, idejében küldte, de ti nem hallgattatok és nem figyeltetek rájuk, meg sem hallgattátok őket.</verse>
        <verse osisID='Jer.25.5'>A próféták ezt mondták: Térjen meg mindenki a maga gonosz útjáról és gaztetteiből! Akkor mindörökké azon a földön laktok, amelyet nektek és őseiteknek adott az ÚR.</verse>
        <verse osisID='Jer.25.6'>Ne kövessetek más isteneket, ne tiszteljétek és ne imádjátok őket! Ne bosszantsatok engem kezetek csinálmányaival, hogy rosszat ne tegyek veletek!</verse>
        <verse osisID='Jer.25.7'>De ti nem hallgattatok rám - így szól az ÚR -, csak azért, hogy bosszantsatok kezetek csinálmányaival, saját károtokra.</verse>
        <verse osisID='Jer.25.8'>Azért ezt mondja a Seregek URa: Mivel nem hallgattatok beszédemre,</verse>
        <verse osisID='Jer.25.9'>elhozatom észak valamennyi népét - így szól az ÚR -, meg szolgámat, Nebukadneccart, Babilónia királyát. Rázúdítom erre az országra, lakóira és valamennyi szomszédos népre. Kiirtom őket, megborzad és felszisszen, aki látja, mert örökre romhalmazzá teszem őket.</verse>
        <verse osisID='Jer.25.10'>Megszüntetem náluk a vidám örvendezés zaját, a vőlegény és a menyasszony örömét, a malomzúgást és a mécsvilágot.</verse>
        <verse osisID='Jer.25.11'>Ez az ország szörnyű romhalmazzá lesz, és ezek a népek Babilónia királyának fognak szolgálni hetven esztendeig.</verse>
        <verse osisID='Jer.25.12'>De ha majd eltelik a hetven esztendő, megbüntetem Babilónia királyát és népét - így szól az ÚR -, meg a káldeusok országát bűnei miatt, és pusztává teszem örökre.</verse>
        <verse osisID='Jer.25.13'>Mert beteljesítem mindazt, amit erről az országról mondtam, mindazt, ami meg van írva ebben a könyvben, amit Jeremiás a népekről prófétált.</verse>
        <verse osisID='Jer.25.14'>Ők is szolgálni fognak hatalmas népeknek és nagy királyoknak. Így fizetek meg nekik tetteikért, amelyeket saját kezükkel követtek el.</verse>
        <verse osisID='Jer.25.15'>Ezt mondta nekem az ÚR, Izráel Istene: Vedd el kezemből ezt a serleget, amelyben a harag bora van, és adj inni belőle minden népnek, amelyhez küldelek.</verse>
        <verse osisID='Jer.25.16'>Igyanak és tántorogjanak eszeveszetten a fegyver miatt, amelyet én küldök ellenük!</verse>
        <verse osisID='Jer.25.17'>Elvettem a serleget az ÚR kezéből, és inni adtam minden népnek, amelyhez küldött az ÚR:</verse>
        <verse osisID='Jer.25.18'>Jeruzsálemnek és Júda városainak, királyainak és vezetőinek, hogy romhalmazzá tegye azokat. Megborzad és felszisszen, aki látja, és ócsárolja őket. Így van ez ma is.</verse>
        <verse osisID='Jer.25.19'>Inni adtam a fáraónak, Egyiptom királyának, szolgáinak, vezéreinek és egész népének&amp;#59;</verse>
        <verse osisID='Jer.25.20'>minden keverék népnek és Úc földje minden királyának&amp;#59; a filiszteusok országa valamennyi királyának: Askelónnak, Gázának, Ekrónnak és az Asdódban megmaradtaknak,</verse>
        <verse osisID='Jer.25.21'>továbbá Edómnak, Móábnak és az ammóniaknak,</verse>
        <verse osisID='Jer.25.22'>Tírusz minden királyának, Szidón minden királyának és a tengeri szigetek királyainak:</verse>
        <verse osisID='Jer.25.23'>Dedánnak, Témának, Búznak és mindazoknak, akik körülnyírt hajúak&amp;#59;</verse>
        <verse osisID='Jer.25.24'>Arábia összes királyának és a keverék népek minden királyának, akik a pusztában laknak,</verse>
        <verse osisID='Jer.25.25'>Zimri összes királyának, Élám összes királyának és Média összes királyának,</verse>
        <verse osisID='Jer.25.26'>észak összes királyának, a közelieknek és távoliaknak egyaránt, a föld minden országának, ahány csak van a föld színén. Legvégül Sésak királyának is kell innia!</verse>
        <verse osisID='Jer.25.27'>Mondd nekik: Így szól a Seregek URa, Izráel Istene: Igyatok, részegedjetek le, és hányjatok! Ejtsen el benneteket az ellenetek küldött fegyver, ne tudjatok fölkelni!</verse>
        <verse osisID='Jer.25.28'>Ha pedig nem akarják elvenni kezedből a serleget, hogy igyanak belőle, ezt mondd nekik: Így szól a Seregek URa: Ki kell innotok!</verse>
        <verse osisID='Jer.25.29'>Mert ha először arra a városra hoztam romlást, amelyet az én nevemről neveztek el, ti talán büntetlenül maradhattok? Nem maradtok büntetlenül! Mert a föld minden lakója ellen fegyvert küldök - így szól a Seregek URa.</verse>
        <verse osisID='Jer.25.30'>Te pedig prófétálj nekik ezekkel a szavakkal: Harsog az ÚR a magasban, mennydörög szent hajlékában, harsányan rákiált legelőjére, az ország minden lakójára&amp;#59; szőlőtaposók módján kiált,</verse>
        <verse osisID='Jer.25.31'>zúgása eljut a föld végéig. Mert pere van az ÚRnak a népekkel, megítél minden embert, a bűnösöket kardélre hányja - így szól az ÚR.</verse>
        <verse osisID='Jer.25.32'>Ezt mondja a Seregek URa: Indul a vész néptől néphez, nagy forgószél támad a föld végéről.</verse>
        <verse osisID='Jer.25.33'>Azon a napon annyi embert öl meg az ÚR a föld egyik szélétől a föld másik széléig, hogy nem tudják elsiratni, sem összegyűjteni, sem eltemetni őket: trágyaként hevernek szerte a földön.</verse>
        <verse osisID='Jer.25.34'>Jajgassatok, pásztorok, kiáltozzatok, fetrengjetek, ti vezetői a nyájnak, mert eljött rátok a mészárlás ideje&amp;#59; összetörtök, mint amikor leesik a drága edény!</verse>
        <verse osisID='Jer.25.35'>Nincs hová futniuk a pásztoroknak, és menekülniük a nyáj vezetőinek.</verse>
        <verse osisID='Jer.25.36'>Hangzik már a pásztorok kiáltása, a nyáj vezetőinek jajgatása, mert elpusztította legelőiket az ÚR.</verse>
        <verse osisID='Jer.25.37'>Kihaltak a békés delelőhelyek az ÚR izzó haragja miatt.</verse>
        <verse osisID='Jer.25.38'>Elhagyta rejtekhelyét az oroszlánkölyök is, hiszen pusztává lett a föld a nyomorgató kardja és izzó haragja miatt.</verse>
      </chapter>
      <chapter osisID='Jer.26'>
        <verse osisID='Jer.26.1'>Jójákimnak, Jósiás fiának, Júda királyának uralkodása kezdetén így szólt az ÚR igéje Jeremiáshoz:</verse>
        <verse osisID='Jer.26.2'>Ezt mondja az ÚR: Állj az ÚR házának udvarába, és szólj mindazokhoz, akik Júda városaiból eljönnek leborulni az ÚR házába. Hirdesd nekik mindazt, amit megparancsoltam neked, egy szót se végy el belőle!</verse>
        <verse osisID='Jer.26.3'>Talán hallgatnak rá, és megtér mindenki a rossz útról. Akkor megbánom, hogy gaztetteik miatt veszedelmet akartam hozni rájuk.</verse>
        <verse osisID='Jer.26.4'>Ezt mondd nekik: Így szól az ÚR: Ha nem hallgattok rám, és nem éltek törvényem szerint, amit elétek tártam,</verse>
        <verse osisID='Jer.26.5'>és nem hallgattok szolgáimnak, a prófétáknak beszédére, akiket hozzátok küldtem - méghozzá idejében küldtem, de ti nem hallgattatok rájuk -,</verse>
        <verse osisID='Jer.26.6'>akkor úgy bánok ezzel a házzal, mint Silóval&amp;#59; ezt a várost pedig gyalázni fogja a föld minden népe!</verse>
        <verse osisID='Jer.26.7'>A papok, a próféták és az egész nép hallották azt a beszédet, amelyet Jeremiás az ÚR házában mondott.</verse>
        <verse osisID='Jer.26.8'>Amikor Jeremiás befejezte beszédét, amelyet az ÚR parancsa szerint mondania kellett az egész népnek, megragadták a papok, a próféták és az egész nép, és ezt mondták: Meg kell halnod!</verse>
        <verse osisID='Jer.26.9'>Miért prófétáltad az ÚR nevében, hogy úgy jár ez a templom, mint Siló, ez a város pedig rommá és lakatlanná lesz? És összesereglett az egész nép Jeremiás körül az ÚR házánál.</verse>
        <verse osisID='Jer.26.10'>Amikor meghallották ezeket Júda vezetői, a királyi palotából az ÚR házához mentek, és leültek az ÚR háza új kapujának bejáratánál.</verse>
        <verse osisID='Jer.26.11'>A papok és a próféták ezt mondták a vezetőknek és az egész népnek: Halálra kell ítélni ezt az embert, mert ez ellen a város ellen prófétált, ahogyan magatok is hallottátok.</verse>
        <verse osisID='Jer.26.12'>Jeremiás viszont ezt mondta a vezetőknek és az egész népnek: Az ÚR küldött engem, hogy a templom és a város ellen elmondjam mindazokat a prófétai igéket, amelyeket hallottatok.</verse>
        <verse osisID='Jer.26.13'>Most azért jobbítsátok meg útjaitokat és tetteiteket, és hallgassatok Isteneteknek, az ÚRnak a szavára! Akkor majd megbánja az ÚR, hogy veszedelemmel fenyegetett benneteket.</verse>
        <verse osisID='Jer.26.14'>Ami pedig engem illet: a kezetekben vagyok. Bánjatok velem, ahogyan jónak és helyesnek látjátok!</verse>
        <verse osisID='Jer.26.15'>De tudjátok meg, hogy ha megöltök, ártatlan vér terhel benneteket, ezt a várost és lakóit, mert valóban az ÚR küldött hozzátok, hogy hirdessem nektek mindezt.</verse>
        <verse osisID='Jer.26.16'>A vezetők és az egész nép ezt mondták a papoknak és prófétáknak: Nem kell halálra ítélni ezt az embert, hiszen Istenünknek, az ÚRnak nevében beszélt hozzánk.</verse>
        <verse osisID='Jer.26.17'>Az ország vénei közül is felálltak egyesek, és ezt mondták az egész összegyűlt népnek:</verse>
        <verse osisID='Jer.26.18'>Ezékiás júdai király idejében is volt egy próféta, a móreseti Mikeás, aki ezt mondta Júda egész népének: Így szól a Seregek URa: A Siont fölszántják, mint a mezőt, Jeruzsálem romhalmaz lesz, a templomhegy pedig erdős magaslat.</verse>
        <verse osisID='Jer.26.19'>Mégsem ölte meg Ezékiás, Júda királya, és az egész Júda, mert félték az URat, és mert esedeztek az ÚRhoz. Az ÚR pedig megbánta, hogy veszedelemmel fenyegette őket. Mi pedig ilyen nagy bajt zúdítanánk magunkra?</verse>
        <verse osisID='Jer.26.20'>Volt egy másik ember is, aki az ÚR nevében prófétált: a Kirjat-Jeárimból való Úrijjá, Semajá fia. Ő is prófétált ez ellen a város és ország ellen ugyanúgy, mint Jeremiás.</verse>
        <verse osisID='Jer.26.21'>Amikor meghallotta Jójákim király, az előkelők és a vezérek, hogy mit beszélt, halálra kerestette a király. Úrijjá ezt meghallva megijedt, és elmenekült Egyiptomba.</verse>
        <verse osisID='Jer.26.22'>Jójákim király azonban embereket küldött Egyiptomba: Elnátánt, Akbór fiát, és vele együtt másokat is Egyiptomba küldött.</verse>
        <verse osisID='Jer.26.23'>Ezek visszahozták Úrijját Egyiptomból, Jójákim király elé vitték, aki levágatta karddal, holttestét pedig a köznép temetőjébe dobatta.</verse>
        <verse osisID='Jer.26.24'>Jeremiásnak azonban pártját fogta Ahikám, Sáfán fia&amp;#59; ezért nem adták a nép kezébe, és nem ölték meg.</verse>
      </chapter>
      <chapter osisID='Jer.27'>
        <verse osisID='Jer.27.1'>Cidkijjának, Jósiás fiának, Júda királyának uralkodása kezdetén így szólt az ÚR igéje Jeremiáshoz:</verse>
        <verse osisID='Jer.27.2'>Ezt mondta nekem az ÚR: Készíts magadnak kötelet meg jármot, és vedd a nyakadba!</verse>
        <verse osisID='Jer.27.3'>Azután küldj üzenetet Edóm királyához, Móáb királyához, az ammóniak királyához, Tírusz királyához és Szidón királyához azokkal a követekkel, akik Jeruzsálembe érkeztek Cidkijjá júdai királyhoz!</verse>
        <verse osisID='Jer.27.4'>Parancsold meg nekik, hogy mondják meg uruknak: Így szól a Seregek URa, Izráel Istene: Mondjátok meg uratoknak:</verse>
        <verse osisID='Jer.27.5'>Én alkottam nagy erővel és kinyújtott karral a földet meg a földön élő embereket és állatokat, és annak adom, akinek én jónak látom.</verse>
        <verse osisID='Jer.27.6'>Most szolgámnak, Nebukadneccar babilóniai királynak a kezébe adom mindezeket az országokat. Még a mezei állatokat is neki adom, hogy neki szolgáljanak.</verse>
        <verse osisID='Jer.27.7'>Őt, fiát és unokáját szolgálja majd minden nép, amíg el nem érkezik az az idő, amikor az ő országa is szolgálni fog hatalmas népeknek és nagy királyoknak.</verse>
        <verse osisID='Jer.27.8'>Ezért fegyverrel, éhínséggel és dögvésszel büntetem azt a népet és országot, amely nem szolgálja Nebukadneccart, Babilónia királyát, és nem hajtja nyakát Babilónia királyának az igájába! - így szól az ÚR. Végül egészen megsemmisítem őket általa.</verse>
        <verse osisID='Jer.27.9'>Ne hallgassatok azért prófétáitokra, a jósokra és álmodókra, a jelmagyarázókra és varázslókra, akik ezt mondják nektek: Ne szolgáljatok Babilónia királyának!</verse>
        <verse osisID='Jer.27.10'>Mert hazugságot prófétálnak nektek, hogy eltávolítsalak benneteket földetekről, szétszórjalak benneteket, és elpusztuljatok.</verse>
        <verse osisID='Jer.27.11'>Azt a népet azonban, amely a nyakát Babilónia királyának az igájába hajtja, és őt szolgálja, meghagyom földjén - így szól az ÚR -, hogy művelje azt, és lakjék rajta.</verse>
        <verse osisID='Jer.27.12'>Cidkijjának, Júda királyának is ugyanezeket mondtam: Hajtsátok a nyakatokat Babilónia királyának az igájába, szolgáljátok őt és népét, akkor élni fogtok!</verse>
        <verse osisID='Jer.27.13'>Miért halnál meg népeddel együtt fegyver, éhínség és dögvész miatt, ahogyan megmondta az ÚR arról a népről, amely nem akarja szolgálni Babilónia királyát?</verse>
        <verse osisID='Jer.27.14'>Ne hallgassatok azoknak a prófétáknak a beszédére, akik azt mondják, hogy ne szolgáljatok Babilónia királyának, mert hazugságot prófétálnak nektek!</verse>
        <verse osisID='Jer.27.15'>Nem küldtem őket - így szól az ÚR -, hazugságot prófétálnak nevemben, hogy szétszórjalak benneteket, és elpusztuljatok azokkal a prófétákkal együtt, akik ilyet prófétálnak nektek.</verse>
        <verse osisID='Jer.27.16'>A papokhoz és az egész néphez pedig így beszéltem: Ezt mondja az ÚR: Ne hallgassatok prófétáitok beszédére, akik azt prófétálják nektek, hogy most már hamarosan visszahozzák Babilonból az ÚR házának edényeit. Hazugságot prófétálnak nektek.</verse>
        <verse osisID='Jer.27.17'>Ne hallgassatok rájuk, szolgáljátok Babilónia királyát, és élni fogtok! Miért legyen romhalmazzá ez a város?</verse>
        <verse osisID='Jer.27.18'>Ha próféták ők, és az ÚR igéje van náluk, akkor kérleljék a Seregek URát, hogy ne kerüljenek Babilonba azok az edények, amelyek még megmaradtak az ÚR házában, Júda királyi palotájában és Jeruzsálemben.</verse>
        <verse osisID='Jer.27.19'>Ezt mondja a Seregek URa: Az oszlopok, a nagy medence, az állványok és a többi edény még ebben a városban van.</verse>
        <verse osisID='Jer.27.20'>Ezeket nem vitte el Nebukadneccar, Babilónia királya, amikor fogságba vitte Jekonját, Jójákim fiát, Júda királyát, meg Júda és Jeruzsálem valamennyi nemesét Jeruzsálemből Babilóniába.</verse>
        <verse osisID='Jer.27.21'>De ezt mondja a Seregek URa, Izráel Istene: Ezek az edények, amelyek még az ÚR házában, Júda királyi palotájában és Jeruzsálemben maradtak,</verse>
        <verse osisID='Jer.27.22'>ezek is Babilonba kerülnek, és ott lesznek mindaddig, amíg számon nem kérem azokat - így szól az ÚR -, és vissza nem hozom erre a helyre.</verse>
      </chapter>
      <chapter osisID='Jer.28'>
        <verse osisID='Jer.28.1'>Abban az esztendőben, Cidkijjá júdai király uralkodása kezdetén, a negyedik esztendő ötödik hónapjában ezt mondta nekem a Gibeónból való Hananjá próféta, Azzúr fia, az ÚR házánál, a papok és az egész nép előtt:</verse>
        <verse osisID='Jer.28.2'>Így szól a Seregek URa, Izráel Istene: Összetöröm Babilónia királyának az igáját!</verse>
        <verse osisID='Jer.28.3'>Két esztendő múlva visszahozom erre a helyre az ÚR házának minden edényét, amelyeket elvitt Nebukadneccar, Babilónia királya erről a helyről, és Babilonba vitte.</verse>
        <verse osisID='Jer.28.4'>Visszahozom erre a helyre Jekonját, Jójákim fiát, Júda királyát, és Júda foglyait is, akik Babilóniába kerültek - így szól az ÚR -, mert összetöröm Babilónia királyának az igáját.</verse>
        <verse osisID='Jer.28.5'>De Jeremiás próféta válaszolt Hananjá prófétának a papok és az egész nép előtt, akik ott álltak az ÚR házánál.</verse>
        <verse osisID='Jer.28.6'>Ezt mondta Jeremiás próféta: Helyes, bár úgy tenne az ÚR, és teljesítené beszédedet az ÚR, amelyben azt prófétáltad, hogy visszakerülnek Babilonból az ÚR házának az edényei és minden fogoly erre a helyre!</verse>
        <verse osisID='Jer.28.7'>De hallgasd csak meg azt az igét, amelyet én hirdetek most neked és az egész népnek a füle hallatára:</verse>
        <verse osisID='Jer.28.8'>Azok a próféták, akik előttem és előtted voltak régtől fogva, háborúról, éhségről és dögvészről prófétáltak hatalmas országok és nagy királyságok ellen.</verse>
        <verse osisID='Jer.28.9'>Ha pedig egy próféta békességről prófétál, a prófétai ige beteljesedésekor tudódik ki, hogy valóban az ÚR küldte-e azt a prófétát.</verse>
        <verse osisID='Jer.28.10'>Ekkor Hananjá próféta levette a jármot Jeremiás próféta nyakáról, és összetörte.</verse>
        <verse osisID='Jer.28.11'>Majd ezt mondta Hananjá az egész nép előtt: Ezt mondja az ÚR: Így töröm le Nebukadneccar babilóniai király igáját két esztendő múlva minden nép nyakáról! Jeremiás próféta ekkor elment útjára.</verse>
        <verse osisID='Jer.28.12'>De így szólt az ÚR igéje Jeremiáshoz, miután Hananjá próféta letörte a jármot Jeremiás próféta nyakáról:</verse>
        <verse osisID='Jer.28.13'>Menj, és ezt mondd Hananjának: Így szól az ÚR: Fajármot törtél össze, de vasjármot csináltál helyette!</verse>
        <verse osisID='Jer.28.14'>Mert ezt mondja a Seregek URa, Izráel Istene: Vasigát teszek mindezeknek a népeknek a nyakára, hogy Nebukadneccart, Babilónia királyát szolgálják. Szolgálni is fogják, sőt még a mezei állatokat is neki adom.</verse>
        <verse osisID='Jer.28.15'>Majd ezt mondta Jeremiás próféta Hananjá prófétának: Hallgass ide, Hananjá! Nem küldött téged az ÚR, te mégis biztattad ezt a népet hazug módon!</verse>
        <verse osisID='Jer.28.16'>Azért ezt mondja az ÚR: Eltöröllek téged a föld színéről, még ebben az esztendőben meghalsz, mert beszéded lázítás volt az ÚRral szemben.</verse>
        <verse osisID='Jer.28.17'>Meg is halt Hananjá próféta még annak az esztendőnek a hetedik hónapjában.</verse>
      </chapter>
      <chapter osisID='Jer.29'>
        <verse osisID='Jer.29.1'>Ez szó szerint az a levél, amelyet Jeremiás próféta Jeruzsálemből küldött a foglyok közt megmaradt véneknek és papoknak, prófétáknak és az egész népnek, akiket fogságba vitt Nebukadneccar Jeruzsálemből Babilóniába,</verse>
        <verse osisID='Jer.29.2'>miután Jekonjá király, az anyakirálynő, az udvari emberek, Júda és Jeruzsálem vezetői, a mesteremberek és a várépítők elkerültek Jeruzsálemből.</verse>
        <verse osisID='Jer.29.3'>Elászá, Sáfán fia és Gemarjá, Hilkijjá fia által küldte el, akiket Cidkijjá, Júda királya küldött Nebukadneccar babilóniai királyhoz Babilonba:</verse>
        <verse osisID='Jer.29.4'>Így szól a Seregek URa, Izráel Istene az egész fogoly néphez, amelyet fogságba vittek Jeruzsálemből Babilóniába:</verse>
        <verse osisID='Jer.29.5'>Építsetek házakat, és lakjatok bennük! Ültessetek kerteket, és egyétek azok gyümölcsét!</verse>
        <verse osisID='Jer.29.6'>Házasodjatok, szülessenek fiaitok és leányaitok! Házasítsátok meg fiaitokat, és adjátok férjhez leányaitokat! Szüljenek azok fiúkat és lányokat! Szaporodjatok, és ne fogyjatok!</verse>
        <verse osisID='Jer.29.7'>Fáradozzatok annak a városnak békességén, ahová fogságba vitettelek benneteket, és imádkozzatok érte az ÚRhoz, mert annak békességétől függ a ti békességetek is!</verse>
        <verse osisID='Jer.29.8'>Ezt mondja a Seregek URa, Izráel Istene: Ne engedjétek, hogy rászedjenek benneteket a próféták és a jósok, akik köztetek vannak, és ne hallgassatok az álmodók álmaira!</verse>
        <verse osisID='Jer.29.9'>Mert hazugságot prófétálnak nektek az én nevemben&amp;#59; nem küldtem őket - így szól az ÚR.</verse>
        <verse osisID='Jer.29.10'>Ezt mondja az ÚR: Majd ha eltelik a babiloni hetven esztendő, akkor gondom lesz rátok, és valóra váltom azt a jó szót, hogy visszahozlak benneteket erre a helyre.</verse>
        <verse osisID='Jer.29.11'>Mert csak én tudom, mi a tervem veletek - így szól az ÚR -: békességet és nem romlást tervezek, és reményteljes jövőt adok nektek.</verse>
        <verse osisID='Jer.29.12'>Ha segítségül hívtok, és állhatatosan imádkoztok hozzám, akkor meghallgatlak benneteket.</verse>
        <verse osisID='Jer.29.13'>Megtaláltok engem, ha kerestek és teljes szívvel folyamodtok hozzám.</verse>
        <verse osisID='Jer.29.14'>Megtaláltok engem - így szól az ÚR -, jóra fordítom sorsotokat, összegyűjtlek benneteket minden nép közül és minden helyről, ahová szétszórtalak - így szól az ÚR -, és visszahozlak erre a helyre, ahonnan fogságba vitettelek benneteket.</verse>
        <verse osisID='Jer.29.15'>Hiába mondtátok, hogy támasztott nektek az ÚR prófétákat Babilóniában is!</verse>
        <verse osisID='Jer.29.16'>Ezt mondja az ÚR a királynak, aki Dávid trónján ül, és az egész népnek, amely ebben a városban lakik, honfitársaitoknak, akik nem mentek veletek fogságba:</verse>
        <verse osisID='Jer.29.17'>Így szól a Seregek URa: Fegyvert, éhséget és dögvészt bocsátok rájuk, és olyanná teszem őket, mint a rothadt fügék, amelyek ehetetlenül rosszak.</verse>
        <verse osisID='Jer.29.18'>Üldözni fogom őket fegyverrel, éhséggel és dögvésszel, elrettentő példává teszem őket a föld minden országának: átkozni fogják őket, és borzadnak tőlük, fölszisszennek láttukra, és gyalázzák őket mindazok a népek, amelyek közé szétszórtam őket.</verse>
        <verse osisID='Jer.29.19'>Mert nem hallgattak beszédemre - így szól az ÚR -, pedig üzentem nekik szolgáim, a próféták által, méghozzá idejében üzentem, de nem engedelmeskedtek - így szól az ÚR.</verse>
        <verse osisID='Jer.29.20'>Halljátok meg az ÚR igéjét mindnyájan, ti foglyok, akiket Jeruzsálemből Babilóniába száműztem:</verse>
        <verse osisID='Jer.29.21'>Így szól a Seregek URa, Izráel Istene Ahábról, Kólájá fiáról, és Cidkijjáról, Maaszéjá fiáról, akik hazugságot prófétálnak nektek az én nevemben: Nebukadneccar babilóniai király kezébe adom őket, és ő kivégezteti őket a szemetek láttára.</verse>
        <verse osisID='Jer.29.22'>Átokba foglalják őket a Babilóniában élő júdai foglyok, és ezt mondják: Olyanná tegyen téged az ÚR, mint Cidkijját és Ahábot, akiket tűzön pörkölt meg Babilónia királya!</verse>
        <verse osisID='Jer.29.23'>Mert olyan dolgot követtek el, ami becstelenség Izráelben: paráználkodtak honfitársaik feleségével, és hazug igét hirdettek az én nevemben, amit nem parancsoltam nekik. Én tudom és tanúsítom ezt - így szól az ÚR.</verse>
        <verse osisID='Jer.29.24'>A nehelámi Semajának pedig mondd meg:</verse>
        <verse osisID='Jer.29.25'>Így szól a Seregek URa, Izráel Istene: Te leveleket küldtél a magad nevében Jeruzsálem egész népének és Cefanjá főpapnak, Maaszéjá fiának, meg az egész papságnak, és ezt írtad:</verse>
        <verse osisID='Jer.29.26'>Az ÚR tett téged Jójádá főpap utódjává, hogy ügyelj az ÚR házában minden féleszű és prófétálgató emberre, és zárd kalodába, vagy verd vasra őket.</verse>
        <verse osisID='Jer.29.27'>Akkor miért nem fenyítetted meg az anátóti Jeremiást, aki nektek prófétálgat?</verse>
        <verse osisID='Jer.29.28'>Hiszen ilyen levelet küldött hozzánk Babilóniába: Hosszú lesz a fogság! Építsetek házakat, és lakjatok bennük! Ültessetek kerteket, és egyétek azok gyümölcsét!</verse>
        <verse osisID='Jer.29.29'>Cefanjá főpap azonban felolvasta ezt a levelet Jeremiás prófétának.</verse>
        <verse osisID='Jer.29.30'>Ekkor így szólt az ÚR igéje Jeremiáshoz:</verse>
        <verse osisID='Jer.29.31'>Ezt az üzenetet küldd az egész fogoly népnek: Így szól az ÚR a nehelámi Semajáról: Mivel Semajá prófétált nektek, pedig én nem küldtem őt, és hazugsággal biztatott benneteket,</verse>
        <verse osisID='Jer.29.32'>azért ezt mondja az ÚR: Megbüntetem a nehelámi Semaját és ivadékát. Nem marad meg senki közülük e nép között, és nem fog gyönyörködni abban a jóban, amit népemmel teszek - így szól az ÚR -, mert beszédével lázított az ÚR ellen.</verse>
      </chapter>
      <chapter osisID='Jer.30'>
        <verse osisID='Jer.30.1'>Így szólt az ÚR igéje Jeremiáshoz:</verse>
        <verse osisID='Jer.30.2'>Ezt mondja az ÚR, Izráel Istene: Írd le magadnak egy könyvbe mindazokat az igéket, amelyeket kijelentettem neked!</verse>
        <verse osisID='Jer.30.3'>Eljön az idő - így szól az ÚR -, amikor jóra fordítom népemnek, Izráelnek és Júdának a sorsát - mondja az ÚR -, és visszahozom őket arra a földre, amelyet őseiknek adtam, és birtokba fogják azt venni.</verse>
        <verse osisID='Jer.30.4'>Ezeket az igéket jelentette ki az ÚR Izráelről és Júdáról.</verse>
        <verse osisID='Jer.30.5'>Így szól az ÚR: Riadt lármát hallok, rettegés van, nincs békesség!</verse>
        <verse osisID='Jer.30.6'>Kérdezzétek meg, nézzetek utána: szokott-e szülni férfiember? Miért látok ennyi férfit, ágyékára tett kézzel, mintha szülne? Miért vált minden arc fakósárgává?</verse>
        <verse osisID='Jer.30.7'>Jaj, mert nagy nap lesz az, nincs hozzá fogható! Nyomorúság ideje lesz az Jákóbnak, de megszabadul belőle!</verse>
        <verse osisID='Jer.30.8'>Azon a napon letöröm igáját nyakadról - így szól a Seregek URa -, köteleidet leszaggatom. Nem szolgálnak többé idegeneknek,</verse>
        <verse osisID='Jer.30.9'>hanem Istenüket, az URat fogják szolgálni, és Dávidot, a királyukat, akit adok nekik.</verse>
        <verse osisID='Jer.30.10'>Te azért ne félj, szolgám, Jákób - így szól az ÚR -, és ne reszkess, Izráel! Mert én hazasegítelek a távolból, gyermekeidet a fogság földjéről. Visszatér Jákób, és békében lesz, gondtalanul él, nem riasztja senki.</verse>
        <verse osisID='Jer.30.11'>Én veled leszek - így szól az ÚR -, és megszabadítalak. Véget vetek minden népnek, akik közé szétszórtalak, de neked nem vetek véget. Megfenyítelek igazságosan, mert nem hagyhatlak büntetés nélkül.</verse>
        <verse osisID='Jer.30.12'>Ezt mondja az ÚR: Halálos a bajod, gyógyíthatatlan a zúzódásod!</verse>
        <verse osisID='Jer.30.13'>Sebedet senki sem orvosolja, gyógyír és kötszer sincs számodra.</verse>
        <verse osisID='Jer.30.14'>Szeretőid mind elfelejtettek, nem törődnek veled. Megvertelek, mintha ellenség vert volna, és kegyetlen ember fenyített volna. Mert sok a bűnöd, és súlyos a vétked.</verse>
        <verse osisID='Jer.30.15'>Miért kiáltozol bajodban, halálos zúzódásod miatt? Mivel sok a bűnöd és súlyos a vétked, azért bántam így veled.</verse>
        <verse osisID='Jer.30.16'>De majd elpusztulnak pusztítóid, fogságba fog menni minden ellenséged. Ki fogják fosztani fosztogatóidat, prédára vetem minden prédálódat.</verse>
        <verse osisID='Jer.30.17'>Bekötözöm sebeidet, meggyógyítom zúzódásaidat - így szól az ÚR. Mert eltaszítottnak hívnak téged, Sion, akivel senki sem törődik.</verse>
        <verse osisID='Jer.30.18'>Ezt mondja az ÚR: Jóra fordítom Jákób sátrainak sorsát, és irgalmazok lakóhelyeinek. Felépül a város a romok helyén, és a palota a szokott helyén terül el.</verse>
        <verse osisID='Jer.30.19'>Hálaének hangzik belőlük, örvendezők hangja. Megszaporítom őket, nem fogynak el, megbecsültekké teszem őket, nem lesznek lenézettek.</verse>
        <verse osisID='Jer.30.20'>Fiai olyanok lesznek, mint hajdan, és gyülekezete szilárdan áll majd előttem. De megbüntetem minden sanyargatóját!</verse>
        <verse osisID='Jer.30.21'>Közülük származik fejedelme, közülük kerül ki uralkodója. Közelembe engedem, s ő közeledik hozzám&amp;#59; mert ki merné kockáztatni életét, hogy közeledjék hozzám? - így szól az ÚR.</verse>
        <verse osisID='Jer.30.22'>És népemmé lesztek, én pedig Istenetek leszek.</verse>
        <verse osisID='Jer.30.23'>Íme, az ÚR forgószele, lángoló haragja árad, mint kavargó szélvész kavarog a bűnösök feje fölött.</verse>
        <verse osisID='Jer.30.24'>Nem szűnik az ÚR izzó haragja, amíg el nem végzi és meg nem valósítja szíve szándékait. Az utolsó időben értitek majd meg ezt.</verse>
      </chapter>
      <chapter osisID='Jer.31'>
        <verse osisID='Jer.31.1'>Abban az időben - így szól az ÚR - Izráel minden nemzetségének Istene leszek, ők pedig népemmé lesznek.</verse>
        <verse osisID='Jer.31.2'>Ezt mondja az ÚR: Kegyelmet kapott a pusztában a fegyvertől megmenekült a nép, a nyugalma felé tartó Izráel.</verse>
        <verse osisID='Jer.31.3'>A messzeségben is megjelent az ÚR: Örök szeretettel szerettelek, azért vontalak magamhoz hűségesen.</verse>
        <verse osisID='Jer.31.4'>Fölépítelek még, és fölépülsz, Izráel szüze. Fölékesíted még magad, és kézi dobokkal lejtesz táncot a vigadozók közt.</verse>
        <verse osisID='Jer.31.5'>Szőlőket ültetsz még Samária hegyein, és akik elültetik, azok fogják szüretelni is.</verse>
        <verse osisID='Jer.31.6'>Mert eljön az a nap, amikor az őrök így kiáltanak Efraim hegyén: Jöjjetek, menjünk a Sionra, Istenünkhöz, az ÚRhoz!</verse>
        <verse osisID='Jer.31.7'>Ezt mondja az ÚR: Ujjongjatok, örüljetek Jákób sorsán, vigadozzatok a népek élén, hirdessétek, és mondjatok dicséretet: az ÚR megszabadította népét, Izráel maradékát!</verse>
        <verse osisID='Jer.31.8'>Meghozom őket észak földjéről, összegyűjtöm a föld pereméről. Lesz közöttük vak és sánta, terhes és szülő asszony egyaránt: mint nagy gyülekezet térnek vissza.</verse>
        <verse osisID='Jer.31.9'>Sírva jönnek, és fohászkodnak, miközben vezetem őket&amp;#59; folyóvizekhez vezetem egyenes úton, nem botlanak meg rajta. Mert atyja vagyok Izráelnek: Efraim az elsőszülöttem.</verse>
        <verse osisID='Jer.31.10'>Halljátok az ÚR igéjét, ti népek, hirdessétek a távoli szigeteken, és mondjátok: Aki szétszórta Izráelt, össze is gyűjti, és őrzi, mint pásztor a nyáját.</verse>
        <verse osisID='Jer.31.11'>Mert megváltotta az ÚR Jákóbot, megszabadította az erősebb kezéből.</verse>
        <verse osisID='Jer.31.12'>Megjönnek majd, és ujjonganak Sion magaslatán, élvezik az ÚRtól kapott javakat: a gabonát, a mustot és az olajat, a juhokat és a marhákat. Olyan lesz a lelkük, mint az öntözött kert, és nem hervadoznak többé.</verse>
        <verse osisID='Jer.31.13'>Akkor táncolva örül majd a szűz, örülnek az ifjak a vénekkel együtt. Gyászukat örömre fordítom, megvigasztalom őket, örömet szerzek nekik a kiállott szenvedés után.</verse>
        <verse osisID='Jer.31.14'>A papokat bőséggel árasztom el, népem pedig jóllakik javaimmal - így szól az ÚR.</verse>
        <verse osisID='Jer.31.15'>Ezt mondja az ÚR: Hangos jajgatás hallatszik Rámában, és keserves sírás: Ráhel siratja fiait, nem tud megvigasztalódni, hogy nincsenek többé fiai.</verse>
        <verse osisID='Jer.31.16'>Ezt mondja az ÚR: Hagyd abba a hangos sírást, ne könnyezzenek szemeid! Mert meglesz szenvedésed jutalma - így szól az ÚR -, visszatérnek fiaid az ellenség földjéről.</verse>
        <verse osisID='Jer.31.17'>Reménykedhetsz a jövőben - így szól az ÚR -, mert visszatérnek fiaid hazájukba.</verse>
        <verse osisID='Jer.31.18'>Jól hallom Efraim kesergését: Megvertél, mint egy tanulatlan borjút, és én elszenvedtem a verést. Téríts meg engem, hogy megtérjek, mert te vagy, URam, az én Istenem!</verse>
        <verse osisID='Jer.31.19'>Mikor elfordultam tőled, megbántam azt, belátva bűnömet a mellemet vertem, szégyenkeztem, pironkodtam, mert viselnem kellett ifjúságom gyalázatát.</verse>
        <verse osisID='Jer.31.20'>- Hát nem drága fiam-e Efraim, és nem kedves gyermekem-e? Valahányszor megfenyegetem, mégis mindig törődöm vele. A bensőm remeg érte, irgalmaznom kell neki - így szól az ÚR.</verse>
        <verse osisID='Jer.31.21'>Állíts magadnak jelzőoszlopokat, rakj le útjelzőket, ügyelj az országútra, az útra, amelyen elmentél! Térj vissza, Izráel szüze, térj vissza városaidba!</verse>
        <verse osisID='Jer.31.22'>Meddig tétovázol még, te szófogadatlan leány? Mert valami újat teremt az ÚR a földön: a nő jár a férfi után!</verse>
        <verse osisID='Jer.31.23'>Így szól a Seregek URa, Izráel Istene: Fogják még mondani ezt az igét Júda országában és városaiban, ha majd jóra fordítom sorsukat: Áldjon meg téged az ÚR, igazság hajléka, szent hegy!</verse>
        <verse osisID='Jer.31.24'>Ott laknak majd Júdában és összes városában együtt a földművesek és az állattenyésztők.</verse>
        <verse osisID='Jer.31.25'>Felüdítem a fáradt lelket, és megelégítek minden elcsüggedt lelket.</verse>
        <verse osisID='Jer.31.26'>Akkor mondják majd: fölébredtem és fölnéztem&amp;#59; milyen jólesett az alvás!</verse>
        <verse osisID='Jer.31.27'>Eljön még az az idő - így szól az ÚR -, amikor bevetem Izráel házát és Júda házát embermaggal és állatmaggal.</verse>
        <verse osisID='Jer.31.28'>És ahogy gondom volt arra, hogy kigyomláljam és kiirtsam, leromboljam és elpusztítsam őket, és veszedelmet hozzak rájuk, úgy gondom lesz arra is, hogy fölépítsem és elültessem őket - így szól az ÚR.</verse>
        <verse osisID='Jer.31.29'>Abban az időben nem mondják többé, hogy az apák ettek egrest, és a fiak foga vásott el tőle,</verse>
        <verse osisID='Jer.31.30'>hanem mindenki a maga bűnéért hal meg: minden embernek a saját foga vásik el, ha egrest eszik.</verse>
        <verse osisID='Jer.31.31'>Eljön az az idő - így szól az ÚR -, amikor új szövetséget kötök Izráel és Júda házával.</verse>
        <verse osisID='Jer.31.32'>Nem olyan szövetséget, amilyent őseikkel kötöttem, amikor kézen fogva vezettem ki őket Egyiptom földjéről. De ezt a szövetséget megszegték, pedig én voltam az Uruk - így szól az ÚR.</verse>
        <verse osisID='Jer.31.33'>Hanem ilyen lesz az a szövetség, amelyet Izráel házával fogok kötni, ha eljön az ideje - így szól az ÚR -: Törvényemet a belsejükbe helyezem, szívükbe írom be. Én Istenük leszek, ők pedig népem lesznek.</verse>
        <verse osisID='Jer.31.34'>Akkor nem tanítja többé egyik ember a másikat, ember az embertársát arra, hogy ismerje meg az URat, mert mindenki ismerni fog engem, kicsinyek és nagyok - így szól az ÚR -, mert megbocsátom bűneiket, és nem gondolok többé vétkeikre.</verse>
        <verse osisID='Jer.31.35'>Ezt mondja az ÚR, aki adott napot, hogy világítson nappal, és adott szabályt a holdnak és a csillagoknak, hogy világítsanak éjjel, aki felriasztja a tengert úgy, hogy hullámai zúgnak, akinek Seregek URa a neve:</verse>
        <verse osisID='Jer.31.36'>Ha majd eltűnik ez a rend színem elől - így szól az ÚR -, akkor szakad magva Izráelnek is, és soha többé nem lesz az én népem.</verse>
        <verse osisID='Jer.31.37'>Ezt mondja az ÚR: Ha majd meg lehet mérni az eget odafent, és ki lehet kutatni a föld alapjait idelent, akkor vetem meg én Izráel utódait mindazért, amit elkövetett - így szól az ÚR.</verse>
        <verse osisID='Jer.31.38'>Eljön az az idő - így szól az ÚR -, amikor fölépül az ÚR városa, a Hananél-toronytól a Szöglet-kapuig.</verse>
        <verse osisID='Jer.31.39'>Azután továbbmegy a mérőzsinór egyenesen a Gáréb-halomig, majd elfordul Góá felé.</verse>
        <verse osisID='Jer.31.40'>Az egész Hulla-völgy és Hamu-völgy meg az egész Mezőség a Kidrón patakig, a Ló-kapu szögletéig napkelet felé az ÚR szent helye lesz. Nem dúlják föl, és nem rombolják le soha többé.</verse>
      </chapter>
      <chapter osisID='Jer.32'>
        <verse osisID='Jer.32.1'>Az ÚR igéje szólt Jeremiáshoz Cidkijjának, Júda királyának a tizedik esztendejében, amely Nebukadneccar tizennyolcadik esztendeje volt.</verse>
        <verse osisID='Jer.32.2'>Akkor már körülzárva tartotta a babilóniai király hadserege Jeruzsálemet, Jeremiás próféta pedig fogoly volt Júda királyának palotájában, a börtön udvarában.</verse>
        <verse osisID='Jer.32.3'>Itt tartotta fogva Cidkijjá, Júda királya, ezzel a váddal: Miért prófétálod, hogy azt mondja az ÚR: Ezt a várost a babilóniai király kezébe adom, és ő elfoglalja azt?</verse>
        <verse osisID='Jer.32.4'>És Cidkijjá, Júda királya sem fog megmenekülni a káldeusok kezéből, hanem minden bizonnyal a babilóniai király kezébe kerül, személyesen beszél vele, és szemtől szembe fogja látni.</verse>
        <verse osisID='Jer.32.5'>Babilóniába viszi Cidkijját, és ott lesz, amíg rá nem tekintek - így szól az ÚR. Hiába harcoltok a káldeusok ellen, nem boldogultok!</verse>
        <verse osisID='Jer.32.6'>Jeremiás ezt mondta: Így szólt hozzám az ÚR igéje:</verse>
        <verse osisID='Jer.32.7'>Sallum nagybátyádnak fia, Hanamél el fog jönni hozzád, és ezt mondja: Vedd meg szántóföldemet Anátótban, mert mint rokonnak, neked van jogod megvenni.</verse>
        <verse osisID='Jer.32.8'>El is jött hozzám Hanamél, a nagybátyám fia az ÚR szava szerint a börtön udvarába, és ezt mondta nekem: Vedd meg szántóföldemet, amely Benjámin földjén, Anátótban van, mert tied az öröklés joga, vedd meg mint legközelebbi rokon! Mivel ráismertem, hogy ez az ÚR szava,</verse>
        <verse osisID='Jer.32.9'>megvettem Hanaméltól, nagybátyám fiától az anátóti szántóföldet, és kimértem az érte járó pénzt, tizenhét ezüstsekelt.</verse>
        <verse osisID='Jer.32.10'>Megírtam a szerződést, lepecsételtem, és tanúkkal hitelesíttettem, az ezüstöt pedig kimértem mérlegen.</verse>
        <verse osisID='Jer.32.11'>Azután fogtam az adásvételi szerződést, azt is, amely annak rendje-módja szerint le volt pecsételve, meg a le nem zártat is,</verse>
        <verse osisID='Jer.32.12'>és odaadtam az adásvételi szerződést Bárúknak, Nérijjá fiának, Mahszéjá unokájának, nagybátyám fia, Hanamél előtt, az adásvételi szerződést aláíró tanúk előtt, meg a börtön udvarán ülő júdaiak előtt.</verse>
        <verse osisID='Jer.32.13'>És ezt parancsoltam a jelenlétükben Bárúknak:</verse>
        <verse osisID='Jer.32.14'>Így szól a Seregek URa, Izráel Istene: Fogd ezeket az iratokat, ezt az adásvételi szerződést, a lepecsételtet is, meg ezt a le nem zárt szerződést is, és tedd azokat cserépedénybe, hogy sokáig megmaradjanak!</verse>
        <verse osisID='Jer.32.15'>Mert ezt mondja a Seregek URa, Izráel Istene: Fognak még házat, szántóföldet és szőlőt venni ebben az országban!</verse>
        <verse osisID='Jer.32.16'>Majd így imádkoztam az ÚRhoz, miután odaadtam az adásvételi szerződést Bárúknak, Nérijjá fiának:</verse>
        <verse osisID='Jer.32.17'>Ó, Uram, URam! Te alkottad az eget és a földet nagy hatalommal és kinyújtott karral. Neked semmi sem lehetetlen.</verse>
        <verse osisID='Jer.32.18'>Te irgalmas vagy ezerízig, de megfizetsz az atyák bűnéért fiaiknak is, te nagy Isten, te hatalmas, akinek Seregek URa a neve!</verse>
        <verse osisID='Jer.32.19'>Nagyszerűek a terveid, hatalmasak a tetteid. Szemedet rajta tartod az emberek minden útján, mindenkivel útjai és tetteinek gyümölcse szerint bánsz.</verse>
        <verse osisID='Jer.32.20'>Te jeleket és csodákat tettél Egyiptomban, Izráelben és az emberek között a mai napig. Olyan nevet szereztél magadnak, amely ma is nagy.</verse>
        <verse osisID='Jer.32.21'>Kihoztad népedet, Izráelt Egyiptomból jelek és csodák között, erős kézzel, kinyújtott karral, nagy félelmet keltve.</verse>
        <verse osisID='Jer.32.22'>Nekik adtad ezt az országot, amelyet esküvel ígértél oda őseiknek: ezt a tejjel és mézzel folyó földet.</verse>
        <verse osisID='Jer.32.23'>Ők bementek, és birtokba vették azt. De nem hallgattak szavadra, nem éltek törvényed szerint, és nem tették meg mindazt, amit megparancsoltál nekik. Ezért zúdítottad rájuk mindezt a veszedelmet.</verse>
        <verse osisID='Jer.32.24'>Az ostromsáncok már a városig érnek, elfoglalására készen, és ez a város fegyver, éhínség és dögvész folytán az ostromló káldeusok kezébe kerül. Amit megígértél, megtörtént, amint látod!</verse>
        <verse osisID='Jer.32.25'>És mégis ezt mondtad nekem, Uram, ó, URam: Vedd meg ezt a szántóföldet ezüstért, és hitelesíttesd tanúkkal! - pedig ez a város a káldeusok kezébe kerül!</verse>
        <verse osisID='Jer.32.26'>Így szólt az ÚR igéje Jeremiáshoz:</verse>
        <verse osisID='Jer.32.27'>Én vagyok az ÚR, minden élőnek az Istene. Van-e számomra lehetetlen?</verse>
        <verse osisID='Jer.32.28'>Azért ezt mondja az ÚR: Én ezt a várost a káldeusok kezébe, és Nebukadneccar babilóniai király kezébe adom, és ő elfoglalja azt.</verse>
        <verse osisID='Jer.32.29'>Behatolnak az ostromló káldeusok ebbe a városba, fölgyújtják a várost, és fölperzselik a házakkal együtt, amelyeknek a tetején a Baalnak tömjéneztek, és más isteneknek mutattak be italáldozatokat, így bosszantottak engem.</verse>
        <verse osisID='Jer.32.30'>Bizony, Izráel és Júda fiai ifjúságuktól fogva mindig azt tették, amit rossznak látok, Izráel fiai mindig bosszantottak engem kezük csinálmányaival - így szól az ÚR.</verse>
        <verse osisID='Jer.32.31'>Mert csak lángoló haragot okozott nekem ez a város, felépülése napjától a mai napig. Ezért elvetem magam elől.</verse>
        <verse osisID='Jer.32.32'>Mert Izráel és Júda fiai sok gonoszságot követtek el bosszantásomra, ők maguk, királyaik, vezetőik, papjaik, prófétáik, Júda férfiai és Jeruzsálem lakói.</verse>
        <verse osisID='Jer.32.33'>Hátukat fordították felém, nem arcukat, bár tanítottam őket, idejében tanítottam, de nem fogadták meg engedelmesen az intést.</verse>
        <verse osisID='Jer.32.34'>Förtelmes bálványaikat abban a házban állították föl, amelyet az én nevemről neveztek el, és tisztátalanná tették azt.</verse>
        <verse osisID='Jer.32.35'>Áldozóhalmokat építettek a Baalnak a Ben-Hinnóm völgyében, és feláldozták fiaikat és leányaikat a Moloknak. Pedig ezt nem parancsoltam, sőt eszembe sem jutott, hogy ilyen utálatos dolgot követnek el, és ezzel viszik vétekbe Júdát.</verse>
        <verse osisID='Jer.32.36'>Most mégis ezt mondja az ÚR, Izráel Istene, erről a városról, amelyről azt mondjátok, hogy fegyver, éhínség és dögvész folytán a babilóniai király kezébe kerül:</verse>
        <verse osisID='Jer.32.37'>Összegyűjtöm majd népét mindazokból az országokból, ahová szétszórtam lángoló haragomban és nagy felháborodásomban. Visszahozom őket erre a helyre, letelepítem, és biztonságban lesznek.</verse>
        <verse osisID='Jer.32.38'>Az én népem lesznek, én pedig Istenük leszek.</verse>
        <verse osisID='Jer.32.39'>Egy szívet és egy utat adok nekik, hogy engem féljenek mindenkor, és jó dolguk legyen nekik is, meg utódaiknak is.</verse>
        <verse osisID='Jer.32.40'>Örök szövetséget kötök velük, nem fordulok el tőlük, jót teszek velük, és olyanná teszem szívüket, hogy féljenek engem, és ne hajoljanak el tőlem.</verse>
        <verse osisID='Jer.32.41'>Örömmel teszek jót velük teljes szívemmel és lelkemmel, és véglegesen elültetem őket ebbe a földbe.</verse>
        <verse osisID='Jer.32.42'>Mert ezt mondja az ÚR: Ahogyan elhoztam erre a népre mindezt a nagy rosszat, ugyanúgy elhozom rájuk mindazt a jót is, amit most ígérek nekik.</verse>
        <verse osisID='Jer.32.43'>Mert fognak még szántóföldet venni ebben az országban, amelyről azt mondjátok, hogy ember és állat nélkül maradt pusztaság, amely a káldeusok kezébe került.</verse>
        <verse osisID='Jer.32.44'>Ezüstért vesznek szántóföldet, lepecsételt és tanúkkal hitelesített szerződést írnak róla Benjámin földjén, Jeruzsálem környékén és Júda városaiban, a hegyvidék, az alföld és a Délvidék városaiban, mert jóra fordítom sorsukat! - így szól az ÚR.</verse>
      </chapter>
      <chapter osisID='Jer.33'>
        <verse osisID='Jer.33.1'>Másodszor is szólt az ÚR igéje Jeremiáshoz, amikor még fogoly volt a börtön udvarában.</verse>
        <verse osisID='Jer.33.2'>Ezt mondta az ÚR, aki a földet megalkotta, az ÚR, aki azt megformálta és megerősítette - az ÚR az ő neve -:</verse>
        <verse osisID='Jer.33.3'>Kiálts hozzám, és válaszolok, hatalmas és megfoghatatlan dolgokat jelentek ki neked, amelyekről nem tudhatsz!</verse>
        <verse osisID='Jer.33.4'>Mert ezt mondja az ÚR, Izráel Istene, e város házairól és Júda királyi palotáiról, amelyeket leromboltak, hogy felhasználják az ostromsáncokkal és fegyverekkel szemben</verse>
        <verse osisID='Jer.33.5'>azok, akik harcba bocsátkoztak a káldeusokkal, de csak a lángoló haragomban megölt emberek holttestével lett tele a város, mert elrejtettem arcomat az elől a város elől sok gonoszsága miatt:</verse>
        <verse osisID='Jer.33.6'>Én majd bekötözöm és orvoslom sebeit, meggyógyítom őket, és megmutatom nekik: milyen kincs az igazi béke.</verse>
        <verse osisID='Jer.33.7'>Jóra fordítom Júda és Izráel sorsát, újjáépítem őket, hogy olyanok legyenek, mint régen.</verse>
        <verse osisID='Jer.33.8'>Megtisztítom őket minden bűnüktől, amelyeket elkövettek ellenem&amp;#59; megbocsátom minden bűnüket, amelyeket elkövettek ellenem, amikor elpártoltak tőlem.</verse>
        <verse osisID='Jer.33.9'>Ez a város hírnevet, örömöt, dicséretet és tisztességet szerez majd nekem a föld minden népe előtt, ha meghallják, hogy mennyi jót teszek velük. De rettegni és reszketni is fognak, ha látják, mennyi jót és milyen békességet adok nekik.</verse>
        <verse osisID='Jer.33.10'>Ezt mondja az ÚR erről a helyről, amelyet ember és állat nélkül maradt pusztának mondtok, Júda városairól és Jeruzsálem utcáiról, amelyek lakatlan pusztasággá váltak, ember és állat nélkül:</verse>
        <verse osisID='Jer.33.11'>Felhangzik még a vidám örvendezés hangja, a vőlegény és a menyasszony hangja, és azoké, akik így énekelnek: Adjatok hálát a Seregek URának, mert jó az ÚR, mert örökké tart szeretete! Hálaadó énekkel jönnek az ÚR házába, mert jóra fordítom az ország sorsát, és olyan lesz, amilyen régen volt - ezt mondja az ÚR.</verse>
        <verse osisID='Jer.33.12'>Ezt mondja a Seregek URa: Ezen az ember és állat nélkül maradt puszta helyen és ennek minden városában fognak még pásztorok tanyázni, akik nyájakat legeltetnek.</verse>
        <verse osisID='Jer.33.13'>A hegyvidék, az alföld és a Délvidék városaiban, Benjámin földjén, Jeruzsálem környékén és Júda városaiban átmegy még a nyáj a számadó keze alatt - ezt mondja az ÚR.</verse>
        <verse osisID='Jer.33.14'>Eljön még az idő - így szól az ÚR -, amikor valóra váltom azt a jót, amit Izráel és Júda házáról ígértem.</verse>
        <verse osisID='Jer.33.15'>Azokban a napokban és abban az időben igazi sarjadékot sarjasztok Dávidnak, aki jog és igazság szerint jár el az országban.</verse>
        <verse osisID='Jer.33.16'>Azokban a napokban szabad lesz Júda, Jeruzsálem is biztonságban él, és így fogják nevezni: Az ÚR a mi igazságunk!</verse>
        <verse osisID='Jer.33.17'>Mert így szól az ÚR: Nem halnak ki Dávid utódai&amp;#59; lesz, aki Izráel házának trónján üljön.</verse>
        <verse osisID='Jer.33.18'>És nem halnak ki a lévita papok utódai sem&amp;#59; lesznek, akik égőáldozatot mutatnak be, ételáldozatot égetnek, és véresáldozatot készítenek színem előtt mindenkor.</verse>
        <verse osisID='Jer.33.19'>Így szólt az ÚR igéje Jeremiáshoz:</verse>
        <verse osisID='Jer.33.20'>Ezt mondja az ÚR: Ha érvénytelenné tudjátok tenni a nappalra és éjszakára vonatkozó szövetségemet úgy, hogy ne legyen nappal és éjszaka a maga idejében,</verse>
        <verse osisID='Jer.33.21'>akkor válik érvénytelenné szolgámmal, Dáviddal kötött szövetségem is úgy, hogy nem lesz fia, aki a trónján uralkodjék&amp;#59; meg szolgáimmal, a lévita papokkal kötött szövetségem is.</verse>
        <verse osisID='Jer.33.22'>Amilyen megszámlálhatatlan az ég serege, és megmérhetetlen a tenger fövenye, úgy megszaporítom szolgámnak, Dávidnak az utódait és a lévitákat, akik nekem szolgálnak.</verse>
        <verse osisID='Jer.33.23'>Azután így szólt az ÚR igéje Jeremiáshoz:</verse>
        <verse osisID='Jer.33.24'>Nem veszed észre, mit beszél ez a nép? Azt, hogy elvetette az ÚR azt a két nemzetséget, amelyet kiválasztott. Népemet pedig azzal csúfolják, hogy az már nem is számít nemzetnek előttük.</verse>
        <verse osisID='Jer.33.25'>Ezt mondja az ÚR: Ha már nem lesz érvényben a nappalra és éjszakára vonatkozó szövetségem, ha már nem én szabom meg az ég és a föld rendjét,</verse>
        <verse osisID='Jer.33.26'>akkor vetem el Jákóbnak és szolgámnak, Dávidnak az utódait is úgy, hogy nem választok ki utódai közül senkit, aki uralkodnék Ábrahám, Izsák és Jákób utódain. Mert én jóra fordítom sorsukat, és megkönyörülök rajtuk.</verse>
      </chapter>
      <chapter osisID='Jer.34'>
        <verse osisID='Jer.34.1'>Az ÚR igéje szólt Jeremiáshoz, amikor Nebukadneccar, Babilónia királya egész hadseregével meg az uralma alatt álló országok minden királyságával és népével ostromolni kezdte Jeruzsálemet és a többi várost.</verse>
        <verse osisID='Jer.34.2'>Ezt mondta az ÚR, Izráel Istene: Menj, szólj Cidkijjának, Júda királyának, és mondd meg neki, hogy így szól az ÚR: Ezt a várost Babilónia királyának a kezébe adom, és ő fölperzseli azt.</verse>
        <verse osisID='Jer.34.3'>Te sem menekülsz meg a kezéből, hanem minden bizonnyal elfognak, és átadnak neki. Szemtől szembe látod meg a babiloni királyt, személyesen beszél majd veled, és Babilonba kerülsz.</verse>
        <verse osisID='Jer.34.4'>De azért halld meg az ÚR igéjét Cidkijjá, Júda királya! Ezt mondja rólad az ÚR: Nem fegyvertől fogsz meghalni!</verse>
        <verse osisID='Jer.34.5'>Békességben halsz meg, és amilyen gyásztüzet gyújtottak őseidnek, az előbbi királyoknak, elődeidnek, olyat gyújtanak neked is, és így siratnak el: Jaj, uram! Ezt határoztam! - így szól az ÚR.</verse>
        <verse osisID='Jer.34.6'>Akkor jelentette ki mindezt Jeremiás próféta Cidkijjának, Júda királyának Jeruzsálemben,</verse>
        <verse osisID='Jer.34.7'>amikor Babilónia királyának a hadserege ostromolta Jeruzsálemet és Júda megmaradt városait, Lákist és Azékát&amp;#59; mert Júda városai közül csak ezek a megerősített városok voltak már meg.</verse>
        <verse osisID='Jer.34.8'>Az ÚR igéje szólt Jeremiáshoz, miután Cidkijjá király egyezséget kötött Jeruzsálem egész népével, hogy hirdessék ki a rabszolgák felszabadítását,</verse>
        <verse osisID='Jer.34.9'>és engedje szabadon mindenki héber rabszolgáját és rabnőjét, és ne tartsa szolgaságban senki júdai embertársát.</verse>
        <verse osisID='Jer.34.10'>Engedelmeskedtek is a vezetők valamennyien meg az egész nép&amp;#59; belementek az egyezségbe, hogy mindenki szabadon engedi rabszolgáját és rabnőjét, és nem tartja tovább senki szolgaságban őket. Engedelmeskedtek, és elengedték őket,</verse>
        <verse osisID='Jer.34.11'>de azután visszakényszerítették a szabadon bocsátott rabszolgákat és rabnőket, és erőszakkal újra rabszolgákká és rabnőkké tették őket.</verse>
        <verse osisID='Jer.34.12'>Ekkor így szólt az ÚR igéje Jeremiáshoz:</verse>
        <verse osisID='Jer.34.13'>Ezt mondja az ÚR, Izráel Istene: Én szövetséget kötöttem őseitekkel, amikor kihoztam őket Egyiptom földjéről, a szolgaság házából, és azt mondtam,</verse>
        <verse osisID='Jer.34.14'>hogy minden hetedik esztendőben engedje el mindenki héber embertársát, aki eladta magát. Miután hat évig a rabszolgád volt, engedd szabadon! De őseitek nem hallgattak és nem figyeltek rám.</verse>
        <verse osisID='Jer.34.15'>Ti viszont most megtértetek, és azt tettétek, amit én helyesnek látok. Kihirdettétek a rabszolgáknak a szabadulást, és egyezséget kötöttetek színem előtt abban a házban, amelyet az én nevemről neveztek el.</verse>
        <verse osisID='Jer.34.16'>De azután újra meggyaláztátok nevemet, mert mindenki visszakényszerítette rabszolgáját és rabnőjét, akit kívánsága szerint szabadon bocsátott&amp;#59; és erőszakkal újra rabszolgákká és rabnőkké tettétek őket.</verse>
        <verse osisID='Jer.34.17'>Azért ezt mondja az ÚR: Ti nem engedelmeskedtetek nekem igazán, amikor szabadulást hirdettetek: ember az embertársának és felebarátjának. Most azért én hirdetek nektek szabadulást - így szól az ÚR. Odaadlak titeket a fegyvernek, a dögvésznek és az éhínségnek, és elrettentő példává teszlek benneteket a föld minden országa számára.</verse>
        <verse osisID='Jer.34.18'>Az egyezséget megszegő embereket pedig, akik nem tartották meg az előttem kötött egyezség szavait, olyanokká teszem, mint azt a borjút, amelyet kettévágtak, és átmentek a részei között.</verse>
        <verse osisID='Jer.34.19'>Júda és Jeruzsálem vezetőit, az udvari embereket, a papokat és az ország egész népét, akik átmentek a borjú részei között,</verse>
        <verse osisID='Jer.34.20'>odaadom ellenségeik kezébe, az életükre törők kezébe&amp;#59; holttestük pedig az égi madarak és a földi állatok eledelévé lesz.</verse>
        <verse osisID='Jer.34.21'>Odaadom Cidkijját, Júda királyát és vezéreit is ellenségeik kezébe, az életükre törők kezébe, a babilóniai király hadseregének hatalmába, amely most elvonult innen.</verse>
        <verse osisID='Jer.34.22'>Mert parancsot adok - így szól az ÚR -, és visszahozom őket ehhez a városhoz: megostromolják, beveszik és fölperzselik. Júda városait pedig lakatlan pusztasággá teszem!</verse>
      </chapter>
      <chapter osisID='Jer.35'>
        <verse osisID='Jer.35.1'>Így szólt az ÚR igéje Jeremiáshoz, Jójákimnak, Jósiás fiának, Júda királyának az idejében:</verse>
        <verse osisID='Jer.35.2'>Menj el a rékábiak háza népéhez, és beszélj velük&amp;#59; vidd be őket az ÚR házának egyik kamrájába, és adj nekik bort inni!</verse>
        <verse osisID='Jer.35.3'>Magam mellé vettem tehát Jaazanját, aki Jirmejá fia, Habaccinjá unokája volt, továbbá a testvéreit és valamennyi fiát: a rékábiak egész háza népét.</verse>
        <verse osisID='Jer.35.4'>Bevittem őket az ÚR házába, Hánán fiainak a kamrájába, aki Jigdaljának, az Isten emberének volt a fia. Ez a kamra a vezetők kamrája mellett volt, Maaszéjának, Sallum fiának a kamrája fölött, aki ajtóőr volt.</verse>
        <verse osisID='Jer.35.5'>Itt a rékábiak háza népének a fiai elé borral telt kelyheket és poharakat tettem, és ezt mondtam nekik: Igyatok bort!</verse>
        <verse osisID='Jer.35.6'>De ők így feleltek: Nem iszunk bort, mert a mi ősünk, Jónádáb, Rékáb fia ezt parancsolta nekünk: Ne igyatok bort soha, se ti, se a fiaitok!</verse>
        <verse osisID='Jer.35.7'>Házat se építsetek, gabonát se vessetek, szőlőt se ültessetek, birtokotok se legyen! Hanem sátorban lakjatok egész életetekben, hogy sokáig éljetek azon a földön, ahol jövevények vagytok!</verse>
        <verse osisID='Jer.35.8'>És mi hallgattunk ősünknek, Jónádábnak, Rékáb fiának a szavára, mindarra, amit parancsolt nekünk, hogy ne igyunk egész életünkben bort, se mi, se feleségünk, se fiaink, se leányaink&amp;#59;</verse>
        <verse osisID='Jer.35.9'>és házakat se építsünk, hogy azokban lakjunk&amp;#59; ne legyen szőlőnk, szántóföldünk és vetésünk sem,</verse>
        <verse osisID='Jer.35.10'>hanem sátrakban lakjunk. Engedelmeskedtünk tehát, és mindent úgy tettünk, ahogyan ősünk, Jónádáb parancsolta.</verse>
        <verse osisID='Jer.35.11'>Csak amikor fölvonult Nebukadneccar, Babilónia királya az ország ellen, akkor mondtuk: Jertek, menjünk Jeruzsálembe a káldeusok és az arámok hadserege elől! Ezért lakunk Jeruzsálemben.</verse>
        <verse osisID='Jer.35.12'>Ekkor így szólt Jeremiáshoz az ÚR igéje:</verse>
        <verse osisID='Jer.35.13'>Ezt mondja a Seregek URa, Izráel Istene: Menj, és mondd meg Júda férfiainak és Jeruzsálem lakóinak: Miért nem okultok, és miért nem hallgattok beszédemre? - így szól az ÚR.</verse>
        <verse osisID='Jer.35.14'>Jónádábnak, Rékáb fiának a szavait megtartották. Ő azt parancsolta fiainak, hogy ne igyanak bort&amp;#59; nem is ittak a mai napig sem, hanem engedelmeskedtek ősük parancsának. Én is szóltam hozzátok, idejében szóltam, de ti nem hallgattatok rám.</verse>
        <verse osisID='Jer.35.15'>Elküldtem hozzátok szolgáimat, a prófétákat, idejében küldtem, és ezt mondtam: Térjen meg mindenki a rossz útról! Jobbítsátok meg tetteiteket, ne kövessetek más isteneket, és ne tiszteljétek őket! Akkor azon a földön lakhattok, amelyet nektek és őseiteknek adtam. De ti nem figyeltetek és nem hallgattatok rám.</verse>
        <verse osisID='Jer.35.16'>Jónádábnak, Rékáb fiának az utódai megtartották ősük parancsát, amit az megparancsolt, de ez a nép nem hallgatott rám.</verse>
        <verse osisID='Jer.35.17'>Azért ezt mondja az ÚR, a Seregek Istene, Izráel Istene: Elhozom Júdára és Jeruzsálem minden lakójára mindazt a veszedelmet, amit megmondtam. Mert beszéltem hozzájuk, de nem hallgattak rám, hívtam őket, de nem válaszoltak.</verse>
        <verse osisID='Jer.35.18'>A rékábiak háza népének pedig ezt mondta Jeremiás: Így szól a Seregek URa, Izráel Istene: Mivel ti hallgattatok ősötöknek, Jónádábnak a parancsára, megtartottátok minden parancsát, és mindent úgy tettetek, ahogyan ő parancsolta nektek,</verse>
        <verse osisID='Jer.35.19'>azért így szól a Seregek URa, Izráel Istene: Nem halnak ki Jónádábnak, Rékáb fiának az utódai, színem előtt maradnak mindenkor!</verse>
      </chapter>
      <chapter osisID='Jer.36'>
        <verse osisID='Jer.36.1'>Jójákimnak, Jósiás fiának, Júda királyának a negyedik esztendejében így szólt az ÚR igéje Jeremiáshoz:</verse>
        <verse osisID='Jer.36.2'>Végy elő egy irattekercset, és írd rá mindazokat az igéket, amelyeket kijelentettem neked Izráelről, Júdáról és a többi népről, attól fogva, hogy beszélni kezdtem hozzád: Jósiás idejétől egészen a mai napig.</verse>
        <verse osisID='Jer.36.3'>Talán meghallja Júda háza, hogy mennyi veszedelmet készülök rájuk zúdítani, és ha megtérnek a rossz útról, én megbocsátom bűnüket és vétküket.</verse>
        <verse osisID='Jer.36.4'>Ekkor Jeremiás hívta Bárúkot, Nérijjá fiát, Bárúk pedig leírta Jeremiás diktálása után az irattekercsre az ÚRnak minden igéjét, amit kijelentett neki.</verse>
        <verse osisID='Jer.36.5'>Majd ezt parancsolta Jeremiás Bárúknak: Én akadályozva vagyok, nem mehetek az ÚR házába,</verse>
        <verse osisID='Jer.36.6'>azért te menj, és az ÚR házában a böjt napján olvasd fel a nép előtt a tekercset, amelyre diktálásom után leírtad az ÚR igéjét. Olvasd fel azok előtt a júdaiak előtt is, akik a városaikból érkeztek!</verse>
        <verse osisID='Jer.36.7'>Talán az ÚR elé száll könyörgésük, és megtérnek a rossz útról. Mert nagy és lángoló haraggal beszélt az ÚR ez ellen a nép ellen.</verse>
        <verse osisID='Jer.36.8'>Bárúk, Nérijjá fia pontosan úgy járt el, ahogyan Jeremiás próféta parancsolta, és felolvasta az iratból az ÚR igéjét az ÚR házában.</verse>
        <verse osisID='Jer.36.9'>Jójákimnak, Jósiás fiának, Júda királyának ötödik esztendejében, a kilencedik hónapban ugyanis kihirdették Jeruzsálem egész népének és a Júda városaiból Jeruzsálembe érkezett egész népnek, hogy tartsanak böjtöt az ÚR előtt.</verse>
        <verse osisID='Jer.36.10'>Ekkor olvasta fel Bárúk az iratból Jeremiás szavait az ÚR házában, Gemarjának, Sáfán kancellár fiának a kamrájában, a felső udvarban, az ÚR háza új kapujának a bejáratánál, az egész nép előtt.</verse>
        <verse osisID='Jer.36.11'>Amikor meghallgatta Míkájehú, Gemarjá fia, Sáfán unokája ebből az iratból az ÚR minden igéjét,</verse>
        <verse osisID='Jer.36.12'>elment a királyi palotába a kancellár szobájába, ahol éppen ott ültek a vezető emberek mindnyájan: Elisámá kancellár, Delájá, Semajának a fia, Elnátán, Akbórnak a fia, Gemarjá, Sáfánnak a fia, Cidkijjá, Hananjának a fia és a többi vezető ember.</verse>
        <verse osisID='Jer.36.13'>Míkájehú jelentette nekik mindazt, amit hallott, amikor Bárúk felolvasta az iratot a nép előtt.</verse>
        <verse osisID='Jer.36.14'>Ekkor elküldték a vezető emberek Bárúkhoz Jehúdit, Netanjá fiát, Selemjá unokáját, Kúsi dédunokáját ezzel az üzenettel: Vedd a kezedbe a tekercset, amelyet felolvastál a nép előtt, és jöjj ide! Bárúk, Nérijjá fia kezébe vette a tekercset, és elment hozzájuk.</verse>
        <verse osisID='Jer.36.15'>Ők ezt mondták neki: Ülj le és olvasd fel előttünk! És Bárúk felolvasta előttük.</verse>
        <verse osisID='Jer.36.16'>Amikor az egészet végighallgatták, megrettenve néztek egymásra, és ezt mondták Bárúknak: Nekünk jelentenünk kell mindezt a királynak.</verse>
        <verse osisID='Jer.36.17'>Majd ezt kérdezték Bárúktól: Mondd el nekünk, hogyan írtad le mindezeket? Diktálás után?</verse>
        <verse osisID='Jer.36.18'>Bárúk így felelt nekik: Diktálva mondja nekem mindezeket, én pedig leírom a tekercsre tintával.</verse>
        <verse osisID='Jer.36.19'>A vezetők ezt mondták Bárúknak: Menj, és rejtőzz el te is, meg Jeremiás is&amp;#59; ne tudja senki, hogy hol vagytok!</verse>
        <verse osisID='Jer.36.20'>Majd bementek a királyhoz az udvarba, miután a tekercset elhelyezték Elisámá kancellár szobájában, és jelentették mindezt a királynak.</verse>
        <verse osisID='Jer.36.21'>A király elküldte Jehúdit, hogy hozza el a tekercset. Jehúdi el is hozta Elisámá kancellár szobájából, és felolvasta a király előtt, és a király szolgálatában álló vezető emberek előtt.</verse>
        <verse osisID='Jer.36.22'>A király éppen a téli palotában tartózkodott, mert az év kilencedik hónapja volt. Előtte a kályhában égett a tűz.</verse>
        <verse osisID='Jer.36.23'>Amikor Jehúdi három vagy négy hasábot elolvasott, a király levágta azt a kancellár késével, és a kályha tüzébe dobta, míg csak az egész tekercs a kályha tüzébe nem került.</verse>
        <verse osisID='Jer.36.24'>Nem rettentek meg, ruháikat sem szaggatták meg, sem a király, sem udvari emberei, amikor hallották mindezeket.</verse>
        <verse osisID='Jer.36.25'>Elnátán, Delájá és Gemarjá kérlelték ugyan a királyt, hogy ne égesse el a tekercset, de nem hallgatott rájuk.</verse>
        <verse osisID='Jer.36.26'>Sőt megparancsolta a király Jerahmeél királyfinak, Szerájának, Azriél fiának és Selemjának, Abdeél fiának, hogy fogják el Bárúk írnokot és Jeremiás prófétát. De az ÚR elrejtette őket.</verse>
        <verse osisID='Jer.36.27'>Így szólt az ÚR igéje Jeremiáshoz azután, hogy a király elégette a tekercset azokkal az igékkel, amelyeket Bárúk Jeremiás diktálása után írt le:</verse>
        <verse osisID='Jer.36.28'>Végy elő egy másik tekercset, és írd rá az előbbi igéket mind, amelyek az előző tekercsen voltak, de elégette Jójákim, Júda királya!</verse>
        <verse osisID='Jer.36.29'>Jójákimnak, Júda királyának pedig mondd meg: Így szól az ÚR: Te elégetted azt a tekercset, és ezt mondtad: Miért írtad rá, hogy el fog jönni a babilóniai király, elpusztítja ezt az országot, és véget vet benne az embernek és állatnak?!</verse>
        <verse osisID='Jer.36.30'>Ezért így szól az ÚR Jójákimról, Júda királyáról: Nem fog az utódja Dávid trónján ülni. Holttestét pedig kidobják, és ott hever nappal a hőségben, éjszaka a fagyon.</verse>
        <verse osisID='Jer.36.31'>Megbüntetem őt és utódját meg udvari embereit a bűneik miatt. Elhozom rájuk és Jeruzsálem lakóira meg a júdaiakra mindazt a veszedelmet, amit megmondtam nekik, de nem hallgattak meg.</verse>
        <verse osisID='Jer.36.32'>Jeremiás tehát elővett egy másik tekercset, odaadta Bárúk írnoknak, Nérijjá fiának, az pedig felírta rá Jeremiás diktálása után azokat a beszédeket, amelyek a Jójákim, Júda királya által elégetett iratban voltak. Sőt még sok más hasonló beszédet is csatoltak hozzájuk.</verse>
      </chapter>
      <chapter osisID='Jer.37'>
        <verse osisID='Jer.37.1'>Konjáhú, Jójákim fia helyett Cidkijjá, Jósiás fia lett a király, akit Nebukadneccar, Babilónia királya tett Júdának a királyává.</verse>
        <verse osisID='Jer.37.2'>Nem hallgatott sem ő, sem udvari emberei, sem az ország népe az ÚR beszédére, amelyet Jeremiás próféta által jelentett ki.</verse>
        <verse osisID='Jer.37.3'>Egyszer elküldte Cidkijjá király Júkalt, Selemjá fiát és Cefanjá papot, Maaszéjá fiát Jeremiás prófétához ezzel az üzenettel: Imádkozz értünk Istenünkhöz, az ÚRhoz!</verse>
        <verse osisID='Jer.37.4'>Jeremiás szabadon járt-kelt a nép között, mert még nem vetették börtönbe.</verse>
        <verse osisID='Jer.37.5'>Akkor vonult ki a fáraó hadserege Egyiptomból. A Jeruzsálemet ostromló káldeusok pedig, hallva ennek hírét, elvonultak Jeruzsálem alól.</verse>
        <verse osisID='Jer.37.6'>Így szólt az ÚR igéje Jeremiás prófétához:</verse>
        <verse osisID='Jer.37.7'>Ezt mondja az ÚR, Izráel Istene: Júda királyának, aki hozzám küldött titeket, hogy megkérdezzetek, mondjátok meg, hogy a fáraó hadserege, amely segítségetekre jött, visszatér országába, Egyiptomba.</verse>
        <verse osisID='Jer.37.8'>A káldeusok pedig újból ostrom alá veszik ezt a várost, elfoglalják és fölperzselik.</verse>
        <verse osisID='Jer.37.9'>Ezt mondja az ÚR: Ne áltassátok magatokat azzal, hogy majd elvonulnak innen a káldeusok, mert nem fognak elvonulni!</verse>
        <verse osisID='Jer.37.10'>Ha megvernétek is az ellenetek harcoló káldeusok egész hadseregét, úgyhogy csak sebesültek maradnának belőle, még ezek is fölkelnének sátrukból, és fölperzselnék ezt a várost.</verse>
        <verse osisID='Jer.37.11'>Amikor elvonult a káldeusok hadserege Jeruzsálem alól a fáraó hadserege miatt,</verse>
        <verse osisID='Jer.37.12'>Jeremiás el akart menni Jeruzsálemből Benjámin földjére, hogy átvegye birtokát rokonai körében.</verse>
        <verse osisID='Jer.37.13'>De a Benjámin-kapunál elfogta Jeremiás prófétát az őrség parancsnoka, név szerint Jirijjá, Selemjá fia, Hananjá unokája, és azt mondta: Te a káldeusokhoz akarsz átszökni.</verse>
        <verse osisID='Jer.37.14'>Jeremiás azonban azt felelte: Hazugság! Nem akarok a káldeusokhoz átszökni! De Jirijjá nem hallgatott rá, hanem letartóztatta Jeremiást, és a vezetők elé vitte.</verse>
        <verse osisID='Jer.37.15'>A vezetők felháborodtak, megverték Jeremiást, és börtönbe vetették Jónátán kancellár házában, mert azt használták fogháznak.</verse>
        <verse osisID='Jer.37.16'>Így került Jeremiás a tömlöcbe, egy föld alatti üregbe. Ott kellett maradnia Jeremiásnak sokáig.</verse>
        <verse osisID='Jer.37.17'>Cidkijjá király azonban érte küldött, kihozatta, és a palotájában titokban megkérdezte tőle a király: Van-e mondanivalója az ÚRnak? Jeremiás ezt felelte: Van! - és hozzátette: A babilóniai király kezébe kerülsz!</verse>
        <verse osisID='Jer.37.18'>Majd ezt kérdezte Jeremiás Cidkijjá királytól: Mit vétettem ellened, udvari embereid és a nép ellen, hogy fogházba vetettetek engem?</verse>
        <verse osisID='Jer.37.19'>Hol vannak prófétáitok, akik azt prófétálták nektek, hogy nem jön el Babilónia királya ellenetek és az ország ellen?!</verse>
        <verse osisID='Jer.37.20'>Most azért, uram király, hallgass meg, és jusson eléd könyörgésem: Ne vitess vissza Jónátán kancellár házába, ne kelljen ott meghalnom!</verse>
        <verse osisID='Jer.37.21'>Cidkijjá király ezért azt parancsolta, hogy a börtön udvarán legyen felügyelet alatt Jeremiás, és adjanak neki naponként egy kenyeret a pékek utcájából, amíg csak el nem fogy a kenyér a városban. Így maradhatott Jeremiás a börtön udvarában.</verse>
      </chapter>
      <chapter osisID='Jer.38'>
        <verse osisID='Jer.38.1'>Hallotta Sefatjá, Mattánnak a fia, Gedaljá, Pashúrnak a fia, Júkal, Selemjának a fia és Pashúr, Malkijjának a fia is, amikor Jeremiás ezt a beszédet mondta az egész népnek:</verse>
        <verse osisID='Jer.38.2'>Ezt mondja az ÚR: Aki ebben a városban marad, az fegyver, éhség és dögvész miatt fog meghalni. Aki azonban kimegy a káldeusokhoz, az megmarad, életét ajándékul kapja, és élni fog.</verse>
        <verse osisID='Jer.38.3'>Ezt mondja az ÚR: A babilóniai király hadseregének a kezébe fog kerülni ez a város, és elfoglalja.</verse>
        <verse osisID='Jer.38.4'>Ezért a vezető emberek ezt mondták a királynak: Meg kell halnia ennek az embernek, mert elcsüggeszti a városban megmaradt harcosokat és az egész népet azzal, hogy ilyeneket hirdet nekik. Hiszen ez az ember a népnek nem a javára, hanem a vesztére törekszik!</verse>
        <verse osisID='Jer.38.5'>Cidkijjá király így válaszolt: A kezetekben van, hiszen a király tehetetlen veletek szemben!</verse>
        <verse osisID='Jer.38.6'>Fogták tehát Jeremiást, és beledobták Malkijjá királyfi ciszternájába, amely a börtön udvarán volt. Köteleken bocsátották le Jeremiást, és mivel a ciszternában nem volt víz, csak sár, belesüllyedt Jeremiás a sárba.</verse>
        <verse osisID='Jer.38.7'>Meghallotta az etióp Ebed-Melek, a királyi palota egyik tisztje, hogy Jeremiást a ciszternába vetették. A király akkor a Benjámin-kapuban tartózkodott,</verse>
        <verse osisID='Jer.38.8'>ezért kiment Ebed-Melek a királyi palotából, és így szólt a királyhoz:</verse>
        <verse osisID='Jer.38.9'>Uram, király! Rosszul tették ezek az emberek, amikor így bántak Jeremiás prófétával, hogy a ciszternába dobták. Anélkül is meghalt volna az éhínség miatt, hiszen nincs már kenyér a városban!</verse>
        <verse osisID='Jer.38.10'>Akkor a király ezt parancsolta az etióp Ebed-Meleknek: Vigyél innen magaddal harminc embert, és húzasd föl Jeremiás prófétát a ciszternából, mielőtt meghalna!</verse>
        <verse osisID='Jer.38.11'>Ebed-Melek tehát magával vitte az embereket, bement a királyi palotába, a kincstár alatt levő helyiségbe, összeszedett ott régi és elnyűtt ruhadarabokat, és lebocsátotta azokat Jeremiásnak köteleken a ciszternába.</verse>
        <verse osisID='Jer.38.12'>Majd ezt mondta az etióp Ebed-Melek Jeremiásnak: Tedd ezeket a régi és elnyűtt ruhadarabokat hónod alatt a kötelek alá! Jeremiás úgy tett,</verse>
        <verse osisID='Jer.38.13'>és akkor kihúzták Jeremiást kötéllel, és kiemelték a ciszternából. Ezután Jeremiás a börtön udvarán tartózkodott.</verse>
        <verse osisID='Jer.38.14'>Cidkijjá király magához hívatta Jeremiás prófétát az ÚR házának a harmadik bejáratához. A király így szólt Jeremiáshoz: Akarok valamit kérdezni tőled, de ne titkolj el semmit előlem!</verse>
        <verse osisID='Jer.38.15'>Jeremiás így válaszolt Cidkijjának: Ha kijelentést mondok neked, biztosan megöletsz, ha pedig tanácsot adok, nem hallgatsz rám.</verse>
        <verse osisID='Jer.38.16'>Ekkor titokban megesküdött Jeremiásnak Cidkijjá király: Az élő ÚRra mondom, aki az életet adta nekünk, hogy nem öletlek meg, és nem adlak az életedre törő emberek kezébe!</verse>
        <verse osisID='Jer.38.17'>Jeremiás ezt mondta Cidkijjának: Így szól az ÚR, a Seregek Istene, Izráel Istene: Ha van bátorságod kimenni a babilóniai király vezéreihez, akkor életben maradsz, és nem perzselik föl ezt a várost sem&amp;#59; életben maradsz házad népével együtt.</verse>
        <verse osisID='Jer.38.18'>De ha nem mégy ki a babilóniai király vezéreihez, akkor ez a város a káldeusok kezébe kerül, és fölperzselik. Te sem menekülsz meg a kezükből!</verse>
        <verse osisID='Jer.38.19'>De Cidkijjá király ezt felelte Jeremiásnak: Aggódom, hogy a káldeusokhoz átpártolt júdaiak kezébe adnak, és azok gúnyt űznek belőlem.</verse>
        <verse osisID='Jer.38.20'>Nem adnak! - szólt Jeremiás. Hallgass az ÚR szavára, amelyet most mondok neked, akkor jól jársz, és életben maradsz!</verse>
        <verse osisID='Jer.38.21'>De ha nem akarsz kimenni, megmutatta nekem az ÚR, hogy akkor mi történik:</verse>
        <verse osisID='Jer.38.22'>Kivisznek minden asszonyt, aki itt maradt a júdai király palotájában, a babilóniai király vezéreihez, és akkor ezt mondják az asszonyok: Megcsaltak, hatalmukba kerítettek legjobb barátaid. És amikor lábad ingoványba merült, ők cserbenhagytak!</verse>
        <verse osisID='Jer.38.23'>Feleségeidet és fiaidat is mind kiviszik a káldeusokhoz. Te sem menekülsz meg kezükből, hanem elfognak, és a babilóniai király kezébe adnak&amp;#59; ezt a várost pedig fölperzselik.</verse>
        <verse osisID='Jer.38.24'>Cidkijjá ezt mondta Jeremiásnak: Senkinek sem szabad megtudnia ezeket a dolgokat, mert különben meghalsz!</verse>
        <verse osisID='Jer.38.25'>Ha meghallják a vezető emberek, hogy beszéltem veled, elmennek hozzád, és ezt mondják neked: Mondd el, miről beszéltél a királlyal! Ne titkolj el előttünk semmit, különben megölünk! Miről beszélt veled a király?</verse>
        <verse osisID='Jer.38.26'>Akkor te így válaszolj nekik: A király elé terjesztettem kérésemet, hogy ne vitessen vissza Jónátán házába, mert ott meghalnék.</verse>
        <verse osisID='Jer.38.27'>El is mentek a vezető emberek Jeremiáshoz, és kikérdezték. De ő úgy tájékoztatta őket, ahogyan a király megparancsolta. Azok némán távoztak el tőle, mert nem hallottak meg tőle semmit.</verse>
        <verse osisID='Jer.38.28'>Így maradt Jeremiás a börtönudvarban egészen addig, amíg el nem foglalták Jeruzsálemet. Ott volt, amikor elfoglalták Jeruzsálemet.</verse>
      </chapter>
      <chapter osisID='Jer.39'>
        <verse osisID='Jer.39.1'>Cidkijjá, Júda királya uralkodásának kilencedik évében, a tizedik hónapban jött el Nebukadneccar, Babilónia királya egész haderejével Jeruzsálem ellen, és ostrom alá vette.</verse>
        <verse osisID='Jer.39.2'>Cidkijjá uralkodásának tizenegyedik évében, a negyedik hónap kilencedik napján törtek be a városba.</verse>
        <verse osisID='Jer.39.3'>Bevonultak a babilóniai király vezérei, és leültek a középső kapuban: Nérgal-Szárecer, Szamgar-Nebú, Szár-szekím udvarnagy, Nérgal-Szárecer főmágus és a babilóniai király többi vezérei mind.</verse>
        <verse osisID='Jer.39.4'>Amikor meglátta őket Cidkijjá, Júda királya és a harcosai, megfutamodtak. Éjjel mentek ki a városból a királyi kert felé vezető úton, a két kőfal között levő kapun át, és elvonultak a síkság felé vivő úton.</verse>
        <verse osisID='Jer.39.5'>A káldeus hadsereg azonban üldözőbe vette őket, és utolérték Cidkijját a jerikói síkságon. Elfogták, és Nebukadneccarhoz, Babilónia királyához vitték Riblába, Hamát földjére, hogy ítéletet mondjon fölötte.</verse>
        <verse osisID='Jer.39.6'>Babilónia királya lemészároltatta Cidkijjá fiait Riblában a szeme láttára, és lemészároltatta Babilónia királya Júda valamennyi nemesét is.</verse>
        <verse osisID='Jer.39.7'>Cidkijját pedig megvakíttatta, bilincsbe verette, és úgy vitette Babilonba.</verse>
        <verse osisID='Jer.39.8'>A káldeusok fölperzselték a királyi palotát, még a köznép házait is, Jeruzsálem várfalait pedig lerombolták.</verse>
        <verse osisID='Jer.39.9'>A városban maradt népet és azokat, akik átpártoltak hozzá, a nép többi részével együtt fogságba vitte Nebuzaradán, a testőrök parancsnoka Babilóniába.</verse>
        <verse osisID='Jer.39.10'>A nép nincstelen részét, akiknek semmijük sem volt, Júda földjén hagyta Nebuzaradán testőrparancsnok, és szőlőket és szántóföldeket adott nekik azon a napon.</verse>
        <verse osisID='Jer.39.11'>Jeremiásra nézve pedig ezt a parancsot adta Nebukadneccar, Babilónia királya Nebuzaradán testőrparancsnoknak:</verse>
        <verse osisID='Jer.39.12'>Vedd magad mellé, és legyen rá gondod! Ne tégy vele semmi rosszat, hanem úgy bánj vele, ahogyan kívánja.</verse>
        <verse osisID='Jer.39.13'>Intézkedett tehát Nebuzaradán testőrparancsnok, Nebusazbán udvarnagy, Nérgal-Szárecer főmágus és a babilóniai király többi vezető embere,</verse>
        <verse osisID='Jer.39.14'>kihozatták Jeremiást a börtönudvarból, és átadták Gedaljának, Ahikám fiának, Sáfán unokájának, hogy vigye haza. Így ő a nép között maradt.</verse>
        <verse osisID='Jer.39.15'>Jeremiáshoz pedig így szólt az ÚR igéje, amikor még a börtön udvarába volt zárva:</verse>
        <verse osisID='Jer.39.16'>Menj, és mondd meg az etióp Ebed-Meleknek: Ezt mondja a Seregek URa, Izráel Istene: Én beteljesítem, amit kijelentettem e város kárára és nem javára. Szemed láttára következik be minden a maga idejében.</verse>
        <verse osisID='Jer.39.17'>De téged megmentelek azon a napon - így szól az ÚR -, és nem kerülsz azoknak az embereknek a kezébe, akiktől iszonyodsz.</verse>
        <verse osisID='Jer.39.18'>Bizonyosan megszabadítalak, nem esel el fegyvertől, és életedet ajándékul kapod, mert bíztál bennem! - így szól az ÚR.</verse>
      </chapter>
      <chapter osisID='Jer.40'>
        <verse osisID='Jer.40.1'>Így következett be az, amit Jeremiásnak mondott az ÚR, miután Nebuzaradán testőrparancsnok szabadon bocsátotta Rámában. Mert elfogatásakor őt is láncra verték a többi jeruzsálemi és júdai fogoly között, akiket fogságba vittek Babilóniába.</verse>
        <verse osisID='Jer.40.2'>A testőrparancsnok kivette közülük Jeremiást, és ezt mondta neki: Az ÚR, a te Istened kijelentette, hogy milyen veszedelem éri ezt a helyet.</verse>
        <verse osisID='Jer.40.3'>Beteljesítette, véghezvitte az ÚR, amit kijelentett. Mert vétkeztetek az ÚR ellen, és nem hallgattatok a szavára, ezért történt ez veletek.</verse>
        <verse osisID='Jer.40.4'>Én tehát még ma leveszem a kezedről a láncot. Ha úgy látod jónak, hogy Babilóniába jöjj velem, akkor jöjj, és nekem gondom lesz rád. Ha pedig nem látod jónak, hogy velem jöjj Babilóniába, akkor maradj! Nézd, előtted van az egész ország, mehetsz, ahová jónak és helyesnek látod!</verse>
        <verse osisID='Jer.40.5'>De később már nem lehet visszatérni. Menj Gedaljához, Ahikám fiához, Sáfán unokájához, akit Babilónia királya Júda városainak a helytartójává tett. Lakj vele a nép között, vagy menj akárhová, ahova helyesnek látod! A testőrparancsnok élelmet és ajándékot adott neki, és elbocsátotta.</verse>
        <verse osisID='Jer.40.6'>Jeremiás pedig elment Gedaljához, Ahikám fiához Micpába, és ott lakott vele az országban maradt nép között.</verse>
        <verse osisID='Jer.40.7'>Meghallották a szétszóródott haderő vezérei embereikkel együtt, hogy Babilónia királya Gedalját, Ahikám fiát tette helytartóvá az országban, és rábízta a férfiakat, az asszonyokat és a gyermekeket, az ország nincstelenjeit, akiket nem vittek fogságba Babilóniába.</verse>
        <verse osisID='Jer.40.8'>Elmentek Gedaljához Micpába, mégpedig Jismáél, Netanjá fia, Jóhánán és Jónátán, Káréah fiai, Szerájá, Tanhumet fia és a netófái Éfaj fiai meg Jaazanjá, Maakáti fia, embereikkel együtt.</verse>
        <verse osisID='Jer.40.9'>Gedaljá, Ahikám fia, Sáfán unokája pedig esküvel biztatta őket és embereiket: Ne féljetek attól, hogy a káldeusokat kell szolgálni! Telepedjetek le az országban, szolgáljátok Babilónia királyát, és jó dolgotok lesz!</verse>
        <verse osisID='Jer.40.10'>Én itt fogok lakni Micpában, hogy szolgálatukra álljak a káldeusoknak, akik eljönnek hozzánk. Ti pedig gyűjtsétek be a bort, a gyümölcsöt és az olajat, és tegyétek el edényekbe. Lakjatok a városokban, amelyeket birtokba vehettek!</verse>
        <verse osisID='Jer.40.11'>Meghallották a móábiaknál, az ammóniaknál, az edómiaknál és a többi országban élő júdaiak is, hogy Babilónia királya otthon hagyta a júdaiak maradékát, és hogy Gedalját, Ahikám fiát, Sáfán unokáját tette helytartójukká.</verse>
        <verse osisID='Jer.40.12'>Visszatértek tehát a júdaiak mindenhonnan, ahová szétszóródtak&amp;#59; megjöttek Júda földjére Gedaljához Micpába. Igen sok bort és gyümölcsöt gyűjtöttek be.</verse>
        <verse osisID='Jer.40.13'>Jóhánán, Káréah fia és a szétszóródott haderő vezérei mindnyájan elmentek Gedaljához Micpába,</verse>
        <verse osisID='Jer.40.14'>és ezt mondták neki: Nem tudod, hogy Baalisz ammóni király elküldte Jismáélt, Netanjá fiát, hogy megöljön téged? De Gedaljá, Ahikám fia nem hitt nekik.</verse>
        <verse osisID='Jer.40.15'>Jóhánán, Káréah fia pedig titokban ezt mondta Gedaljának Micpában: Majd én elmegyek, és megölöm Jismáélt, Netanjá fiát úgy, hogy senki sem fogja megtudni. Miért ölne meg ő téged? Hiszen akkor szétszóródnának mindazok a júdaiak, akik hozzád gyűltek, és Júdának még a maradéka is elpusztulna.</verse>
        <verse osisID='Jer.40.16'>De Gedaljá, Ahikám fia így válaszolt Jóhánánnak, Káréah fiának: Ne tedd azt, hazugságot beszélsz Jismáélról!</verse>
      </chapter>
      <chapter osisID='Jer.41'>
        <verse osisID='Jer.41.1'>A hetedik hónapban Jismáél, Netanjá fia, Elisámá unokája, aki királyi származású és a király vezető emberei közül való volt, tíz emberrel elment Gedaljához, Ahikám fiához Micpába. És amikor együtt étkeztek Micpában,</verse>
        <verse osisID='Jer.41.2'>fölkelt Jismáél, Netanjá fia meg a vele levő tíz ember, és levágták Gedalját, Ahikám fiát, Sáfán unokáját karddal. Így ölték meg azt, akit Babilónia királya az ország helytartójává tett.</verse>
        <verse osisID='Jer.41.3'>Levágta Jismáél azokat a júdaiakat is, akik Gedaljával voltak Micpában, sőt az ott tartózkodó káldeusokat és harcosokat is.</verse>
        <verse osisID='Jer.41.4'>A Gedaljá megölése után következő napon, amikor még nem tudtak a dologról,</verse>
        <verse osisID='Jer.41.5'>nyolcvan ember jött Sikemből, Silóból és Samáriából levágott szakállal, megszaggatott ruhában és bevagdalt testtel. Ételáldozat és tömjén volt náluk, amelyet az ÚR házába akartak vinni.</verse>
        <verse osisID='Jer.41.6'>Jismáél, Netanjá fia azonban kiment eléjük Micpából, és amíg ment, egyre sírt. Amikor összetalálkoztak, ezt mondta nekik: Jöjjetek el Gedaljához, Ahikám fiához!</verse>
        <verse osisID='Jer.41.7'>De amint a város közepére értek, lemészárolta és egy ciszternába dobta őket Jismáél, Netanjá fia, a vele levő emberek segítségével.</verse>
        <verse osisID='Jer.41.8'>De volt köztük tíz ember, akik ezt mondták Jismáélnak: Ne ölj meg minket, mert elrejtett kincsünk van a mezőn: búza és árpa, olaj és méz. Ezért békén hagyta, és nem ölte meg őket társaikkal együtt.</verse>
        <verse osisID='Jer.41.9'>Azoknak az embereknek a holttestét, akiket megöltek, mert Gedaljával tartottak, abba a ciszternába dobatta bele Jismáél, amelyet Ászá király készített, amikor megtámadta Baasá izráeli király. Ezt töltötte meg Jismáél, Netanjá fia a megöltekkel.</verse>
        <verse osisID='Jer.41.10'>Azután foglyul ejtette Jismáél Micpában a nép egész maradékát, a király leányait és az egész népet, amely Micpában maradt, akiket Nebuzaradán testőrparancsnok Gedaljára, Ahikám fiára bízott. Foglyul ejtette őket Jismáél, Netanjá fia, és elindult, hogy visszamenjen az ammóniakhoz.</verse>
        <verse osisID='Jer.41.11'>De meghallotta Jóhánán, Káréah fia és a haderő vezérei, akik vele voltak, hogy milyen gonoszságot követett el Jismáél, Netanjá fia.</verse>
        <verse osisID='Jer.41.12'>Ezért maguk mellé vették összes emberüket, és elindultak, hogy megtámadják Jismáélt, Netanjá fiát. Utol is érték a Gibeón mellett levő nagy víznél.</verse>
        <verse osisID='Jer.41.13'>Amikor a Jismáéllal levő egész nép megpillantotta Jóhánánt, Káréah fiát és vele együtt a haderő vezéreit, megörültek.</verse>
        <verse osisID='Jer.41.14'>És megfordult az egész nép, amelyet Jismáél foglyul ejtett Micpában, és visszament Jóhánánhoz, Káréah fiához.</verse>
        <verse osisID='Jer.41.15'>Jismáél, Netanjá fia pedig nyolc emberrel elmenekült Jóhánán elől, és az ammóniakhoz ment.</verse>
        <verse osisID='Jer.41.16'>Jóhánán, Káréah fia, a haderő vezéreivel együtt, akik vele voltak, maga mellé vette a Micpából való maradék népet, amelyet visszaszerzett Jismáéltól, Netanjá fiától, miután ez megölte Gedalját, Ahikám fiát. Visszahozta Gibeónból a vitézeket és a harcosokat, az asszonyokat és a gyermekeket meg az udvari embereket.</verse>
        <verse osisID='Jer.41.17'>Elindultak, és Kimhám szállásainál tartózkodtak Betlehem mellett, mert Egyiptomba akartak menni.</verse>
        <verse osisID='Jer.41.18'>Féltek ugyanis a káldeusoktól, mert Jismáél, Netanjá fia megölte Gedalját, Ahikám fiát, akit Babilónia királya az ország helytartójává tett.</verse>
      </chapter>
      <chapter osisID='Jer.42'>
        <verse osisID='Jer.42.1'>A haderő vezérei, Jóhánán, Káréah fia, Jaazanjá, Hósajá fia és az egész nép apraja-nagyja odament</verse>
        <verse osisID='Jer.42.2'>Jeremiás prófétához, és ezt mondta neki: Jusson eléd könyörgésünk, és imádkozz Istenedhez, az ÚRhoz értünk és ezért az egész maradékért! Hiszen saját szemeddel láthatod, milyen kevesen maradtunk meg, pedig sokan voltunk.</verse>
        <verse osisID='Jer.42.3'>Mondja meg nekünk Istened, az ÚR, hogy milyen úton kell járnunk, és mit kell tennünk.</verse>
        <verse osisID='Jer.42.4'>Jeremiás próféta pedig ezt mondta nekik: Hallottam. Imádkozni fogok Istenetekhez, az ÚRhoz, kívánságotok szerint. Azután mindazt megmondom nektek, amit válaszol az ÚR, semmit sem hallgatok el előttetek.</verse>
        <verse osisID='Jer.42.5'>Ők pedig ezt mondták Jeremiásnak: Az ÚR legyen ellenünk hű és igaz tanú, hogy mindent úgy teszünk, ahogyan üzeni általad Istened, az ÚR!</verse>
        <verse osisID='Jer.42.6'>Akár jó, akár rossz, hallgatni fogunk Istenünknek, az ÚRnak a szavára, akihez küldünk téged. Bizony, hallgatunk Istenünknek, az ÚRnak a szavára, hogy jó dolgunk legyen!</verse>
        <verse osisID='Jer.42.7'>Tíz nap múlva szólt az ÚR igéje Jeremiáshoz.</verse>
        <verse osisID='Jer.42.8'>Akkor hívatta Jóhánánt, Káréah fiát és a haderő valamennyi vezérét, akik vele voltak meg az egész nép apraját-nagyját.</verse>
        <verse osisID='Jer.42.9'>Ezt mondta nekik: Így szól az ÚR, Izráel Istene, akihez küldtetek engem, hogy terjesszem eléje könyörgéseteket:</verse>
        <verse osisID='Jer.42.10'>Ha itt maradtok ebben az országban, akkor építelek és nem rombollak le, elültetlek és nem gyomlállak ki benneteket, mert megbántam, hogy veszedelmet zúdítottam rátok.</verse>
        <verse osisID='Jer.42.11'>Ne féljetek Babilónia királyától, akitől most féltek! Ne féljetek tőle - így szól az ÚR -, mert veletek vagyok, megszabadítalak és megmentelek benneteket a kezéből!</verse>
        <verse osisID='Jer.42.12'>Irgalmasan bánok veletek, és ő is irgalmas lesz hozzátok, és visszaenged benneteket földetekre.</verse>
        <verse osisID='Jer.42.13'>De ha az a szándékotok, hogy nem maradtok ebben az országban, és nem hallgattok Isteneteknek, az ÚRnak a szavára,</verse>
        <verse osisID='Jer.42.14'>hanem ezt mondjátok: Egyiptomba akarunk menni, ahol nem látunk harcot, és nem hallunk kürtszót, ahol van kenyér, nem éhezünk, ezért ott akarunk lakni! -</verse>
        <verse osisID='Jer.42.15'>akkor halljátok meg az ÚR igéjét, Júda maradéka! Ezt mondja a Seregek URa, Izráel Istene: Ha ti Egyiptomba szándékoztok menni, és odamentek, hogy ott lakjatok mint jövevények,</verse>
        <verse osisID='Jer.42.16'>akkor utolér benneteket Egyiptomban a fegyver, amelytől féltek, és nyomon követ Egyiptomba az éhínség is, ami miatt aggódtok, és ott haltok meg.</verse>
        <verse osisID='Jer.42.17'>Mert minden ember, aki Egyiptomba szándékozik menni, hogy ott lakjék mint jövevény, fegyver, éhínség és dögvész miatt fog meghalni. Senki sem tud közülük elfutni vagy elmenekülni a veszedelem elől, amelyet én hozok rájuk.</verse>
        <verse osisID='Jer.42.18'>Bizony, ezt mondja a Seregek URa, Izráel Istene: ahogyan kiáradt lángoló haragom Jeruzsálem lakóira, úgy árad ki rátok haragom, ha Egyiptomba mentek. Átok, rémület, szidalom és gyalázat ér utol, és nem látjátok meg többé ezt a helyet.</verse>
        <verse osisID='Jer.42.19'>Így szól hozzátok az ÚR, Júda maradéka: Ne menjetek Egyiptomba! Jól értsétek meg, hogy mire figyelmeztetlek ma benneteket!</verse>
        <verse osisID='Jer.42.20'>Becsaptátok magatokat, amikor engem Istenetekhez, az ÚRhoz küldtetek, és azt mondtátok: Imádkozz értünk Istenünkhöz, az ÚRhoz, és mondd meg nekünk mindazt, amit Istenünk, az ÚR üzen, mi pedig megtesszük.</verse>
        <verse osisID='Jer.42.21'>Meg is mondtam ma nektek, de nem hallgattatok Isteneteknek, az ÚRnak szavára semmiben, amit üzent nektek.</verse>
        <verse osisID='Jer.42.22'>Ezért tudjátok meg, hogy fegyver, éhínség és dögvész miatt haltok meg azon a helyen, ahová menni akartok, hogy ott lakjatok mint jövevények.</verse>
      </chapter>
      <chapter osisID='Jer.43'>
        <verse osisID='Jer.43.1'>Amikor Jeremiás végig elmondta az egész népnek Istenüknek, az ÚRnak minden igéjét, amit Istenük, az ÚR üzent nekik, mindezeket a szavakat,</verse>
        <verse osisID='Jer.43.2'>így szólt Azarjá, Hósajá fia meg Jóhánán, Káréah fia és valamennyi kevély ember Jeremiáshoz: Hazugságot beszélsz! Nem üzente tőled Istenünk, az ÚR, hogy ne menjünk Egyiptomba, hogy ott lakjunk mint jövevények.</verse>
        <verse osisID='Jer.43.3'>Bárúk, Nérijjá fia izgat téged ellenünk, hogy a káldeusok kezébe juttasson bennünket, és halálunkat okozza, vagy pedig fogságba vitessen Babilóniába.</verse>
        <verse osisID='Jer.43.4'>Nem is hallgatott Jóhánán, Káréah fia, sem a haderő vezérei, sem az egész nép az ÚR szavára, hogy Júda országában maradjanak.</verse>
        <verse osisID='Jer.43.5'>És magával vitte Jóhánán, Káréah fia és a haderő vezérei Júda egész maradékát, akik visszatértek Júdába azok közül a népek közül, amelyek közé szétszóródtak mint jövevények:</verse>
        <verse osisID='Jer.43.6'>a férfiakat, a nőket és a gyermekeket meg a király leányait és mindenkit, akit Nebuzaradán testőrparancsnok otthagyott Gedaljánál, Ahikám fiánál, Sáfán unokájánál, végül Jeremiás prófétát és Bárúkot, Nérijjá fiát is.</verse>
        <verse osisID='Jer.43.7'>Elmentek tehát Egyiptomba, mert nem hallgattak az ÚR szavára&amp;#59; és eljutottak Tahpanhészig.</verse>
        <verse osisID='Jer.43.8'>Tahpanhészban így szólt az ÚR igéje Jeremiáshoz:</verse>
        <verse osisID='Jer.43.9'>Végy a kezedbe nagy köveket, és ásd el a júdai férfiak szeme láttára a fáraó tahpanhészi palotájának a bejárata előtt a kikövezett téren.</verse>
        <verse osisID='Jer.43.10'>Azután ezt mondd nekik: Így szól a Seregek URa, Izráel Istene: Elküldök szolgámért, Nebukadneccar babilóniai királyért, idehozom, és trónját e kövek fölé helyezem, amelyeket elástam&amp;#59; ezek fölött feszíti ki sátrát.</verse>
        <verse osisID='Jer.43.11'>El fog jönni, és leveri Egyiptom országát. Aki halálra méltó, meghal&amp;#59; aki fogságra méltó, fogságba kerül&amp;#59; aki pedig fegyverre méltó, azt fegyver öli meg.</verse>
        <verse osisID='Jer.43.12'>Felgyújtja az egyiptomi istenek templomait, fölperzseli azokat, fogságba viszi isteneiket. Átkutatja Egyiptomot, ahogyan a pásztor kitetvezi a ruháját, és bántatlanul vonul el onnan.</verse>
        <verse osisID='Jer.43.13'>Összetöri az Egyiptomban levő Bét-Semes oszlopait, az egyiptomi istenek templomait pedig fölperzseli.</verse>
      </chapter>
      <chapter osisID='Jer.44'>
        <verse osisID='Jer.44.1'>Ez az az ige, amely Jeremiáshoz szólt mindazokról a júdaiakról, akik Egyiptomba költöztek, és Migdólban, Tahpanhészban, Nófban és Patrósz földjén laktak:</verse>
        <verse osisID='Jer.44.2'>Ezt mondja a Seregek URa, Izráel Istene: Láttátok, milyen sok veszedelmet hoztam Jeruzsálemre és Júda minden városára. Azok most mind romban állnak és lakatlanok.</verse>
        <verse osisID='Jer.44.3'>Azért van ez, mert gonoszságukkal bosszantottak engem, amikor tömjénezni jártak, és más isteneket tiszteltek, akiket nem ismertek sem ők, sem ti, sem őseitek.</verse>
        <verse osisID='Jer.44.4'>Pedig elküldtem hozzátok szolgáimat, a prófétákat, idejében küldtem, és megmondtam, hogy ne kövessetek el olyan utálatos dolgot, amit gyűlölök!</verse>
        <verse osisID='Jer.44.5'>De nem hallgattak és nem figyeltek rájuk, nem tértek meg gonoszságukból, hanem más isteneknek tömjéneztek.</verse>
        <verse osisID='Jer.44.6'>Ezért áradt ki lángoló haragom, és lángolt Júda városaiban meg Jeruzsálem utcáin, úgyhogy rommá és pusztává lettek. Így van ez ma is.</verse>
        <verse osisID='Jer.44.7'>Ezért most így szól az ÚR, a Seregek Istene, Izráel Istene: Miért követtek el ilyen nagy gonoszságot a magatok kárára, amely miatt kiirtanak Júdában férfit és nőt, gyermeket és csecsemőt, és még maradékotokat sem hagyják meg?!</verse>
        <verse osisID='Jer.44.8'>Hiszen bosszantotok engem kezetek csinálmányaival, és más isteneknek tömjéneztek Egyiptomban, ahová jöttetek, hogy itt lakjatok mint jövevények. Emiatt kiirtanak benneteket, átkozottak és gyalázatosak lesztek a föld valamennyi népe között.</verse>
        <verse osisID='Jer.44.9'>Talán elfelejtettétek őseitek gonoszságát, Júda királyainak és feleségeiknek gonoszságát, a magatok és feleségeitek gonoszságát, amelyet Júdában és Jeruzsálem utcáin követtek el?</verse>
        <verse osisID='Jer.44.10'>Nem alázkodtak meg a mai napig sem, nem féltek, és nem éltek törvényem és rendelkezéseim szerint, amelyeket nektek és őseiteknek adtam.</verse>
        <verse osisID='Jer.44.11'>Ezért így szól a Seregek URa, Izráel Istene: Én most ellenetek fordulok, veszedelmet hozok rátok, és kiirtom egész Júdát.</verse>
        <verse osisID='Jer.44.12'>Elragadom Júda maradékát, akik elhatározták, hogy Egyiptomba mennek, és ott laknak mint jövevények. Megsemmisülnek mindnyájan Egyiptom országában. Fegyver által esnek el, éhség miatt vesznek el, a nép apraja-nagyja fegyver és éhség miatt hal meg: átok, rémület, szidalom és gyalázat éri utol őket.</verse>
        <verse osisID='Jer.44.13'>Megbüntetem az Egyiptomba települőket, ahogyan Jeruzsálemet is megbüntettem fegyverrel, éhínséggel és dögvésszel!</verse>
        <verse osisID='Jer.44.14'>Nem menekül és nem szabadul meg senki Júda maradékából, akik Egyiptomba mentek, hogy ott lakjanak mint jövevények. Nem térhetnek vissza Júdába, pedig sóvárognak arra, hogy újból ott lakjanak. De nem térhet vissza, csak néhány menekült!</verse>
        <verse osisID='Jer.44.15'>Akkor mindazok a férfiak, akik tudták, hogy feleségeik más isteneknek szoktak tömjénezni, és mindazok az asszonyok, akik nagy tömegben ott álltak, meg az egész nép, amely Egyiptomban, Patrószban lakott, így válaszoltak Jeremiásnak:</verse>
        <verse osisID='Jer.44.16'>Nem engedelmeskedünk neked abban, amit az ÚR nevében hirdettél nekünk,</verse>
        <verse osisID='Jer.44.17'>hanem mindazt megtesszük, amit kimondtunk: tömjénezünk az ég királynőjének, és italáldozatot mutatunk be neki, ahogyan tettük mi és atyáink, királyaink és vezetőink Júda városaiban és Jeruzsálem utcáin. Mert akkor jóllaktunk kenyérrel, jó dolgunk volt, és nem kerültünk veszedelembe.</verse>
        <verse osisID='Jer.44.18'>De amióta abbahagytuk a tömjénezést az ég királynőjének, és nem mutatunk be neki italáldozatot, azóta mindenben szűkölködünk, fegyver és éhínség miatt pusztulunk.</verse>
        <verse osisID='Jer.44.19'>És ha az ég királynőjének tömjénezünk - mondták az asszonyok -, és italáldozatot mutatunk be neki, talán férjeink tudta nélkül készítünk áldozati süteményeket, amelyek őt ábrázolják, és úgy mutatunk be neki italáldozatot?</verse>
        <verse osisID='Jer.44.20'>Amikor a férfiak, az asszonyok és az egész nép így válaszolt Jeremiásnak, ő ezt mondta az egész népnek:</verse>
        <verse osisID='Jer.44.21'>Éppen ezt a tömjénezést nem tudta elfelejteni az ÚR: azt, hogy Júda városaiban és Jeruzsálem utcáin tömjéneztetek ti, őseitek, királyaitok, vezetőitek és az ország népe, és ezt vette szívére!</verse>
        <verse osisID='Jer.44.22'>Nem tűrhette tovább az ÚR gonosz tetteiteket és utálatos szokásaitokat, amelyeket követtetek. Ezért lett országotok rommá és pusztasággá, gyalázatossá és lakatlanná, amilyen az ma is!</verse>
        <verse osisID='Jer.44.23'>Mivel tömjéneztetek, vétkeztetek az ÚR ellen, és nem hallgattatok az ÚR szavára, nem éltetek az ő törvénye, rendelkezései és intelmei szerint, azért ért utol benneteket ez a veszedelem. Így van ez ma is!</verse>
        <verse osisID='Jer.44.24'>Azután ezt mondta Jeremiás az egész népnek és az asszonyoknak: Halljátok meg az ÚR igéjét ti júdaiak mindnyájan, akik Egyiptomban vagytok!</verse>
        <verse osisID='Jer.44.25'>Így szól a Seregek URa, Izráel Istene: Ti és feleségeitek megtettétek, amit kimondtatok: Teljesítjük fogadalmainkat, amelyeket megfogadtunk, hogy tömjénezünk az ég királynőjének, és italáldozatot mutatunk be neki. Jól van, tartsátok meg fogadalmaitokat, és teljesítsétek fogadalmaitokat!</verse>
        <verse osisID='Jer.44.26'>De halljátok meg az ÚR igéjét ti júdaiak mindnyájan, akik Egyiptomban laktok: Megesküdtem az én nagy nevemre - mondotta az ÚR -, hogy egyetlen júdai ember sem ejti ki többé a nevemet egész Egyiptomban így: Az én URamra, az élő ÚRra mondom!</verse>
        <verse osisID='Jer.44.27'>Gondom lesz rájuk, de kárukra és nem javukra. Mert elpusztulnak, végük lesz fegyver és éhség miatt azoknak a júdaiaknak, akik Egyiptomban vannak.</verse>
        <verse osisID='Jer.44.28'>De akik megmenekülnek a fegyvertől, vissza fognak térni Egyiptomból Júdába, szám szerint kevesen. Majd megtudja Júda maradéka, mindazok, akik Egyiptomba mentek, hogy ott lakjanak mint jövevények, hogy kinek a szava valósul meg, az enyém, vagy az övék?!</verse>
        <verse osisID='Jer.44.29'>Ez lesz annak a jele - így szól az ÚR -, hogy megbüntetlek benneteket ezen a helyen, és akkor megtudjátok, hogy valóra válik az, amit romlásotokról mondtam.</verse>
        <verse osisID='Jer.44.30'>Így szól az ÚR: Én Hofra fáraót, Egyiptom királyát, ellenségeinek a kezébe adom, azoknak a kezébe, akik életére törnek, ahogyan Cidkijját, Júda királyát is Nebukadneccar babilóniai király kezébe adtam, aki ellensége volt, és életére tört.</verse>
      </chapter>
      <chapter osisID='Jer.45'>
        <verse osisID='Jer.45.1'>Ezt az igét mondta Jeremiás próféta Bárúknak, Nérijjá fiának, amikor leírta egy könyvbe Jeremiás beszédeit az ő diktálása nyomán, Jójákimnak, Jósiás fiának, Júda királyának a negyedik esztendejében:</verse>
        <verse osisID='Jer.45.2'>Az ÚR, Izráel Istene, ezt mondja rólad, Bárúk:</verse>
        <verse osisID='Jer.45.3'>Te így beszélsz: Jaj nekem, mert az ÚR kínnal tetézi fájdalmamat! Belefáradtam a sóhajtozásba, nem találok nyugalmat!</verse>
        <verse osisID='Jer.45.4'>Ezt feleld neki: Így szól az ÚR: Nézd csak, amit építettem, azt most lerombolom, és amit ültettem, most kigyomlálom az egész országban.</verse>
        <verse osisID='Jer.45.5'>És neked nagy kívánságaid vannak? Ne legyenek! Mert most veszedelmet hozok minden emberre - így szól az ÚR -, de te életedet ajándékul kapod, bárhová mégy.</verse>
      </chapter>
      <chapter osisID='Jer.46'>
        <verse osisID='Jer.46.1'>Az ÚR igéje, amely Jeremiás prófétához szólt a népekről:</verse>
        <verse osisID='Jer.46.2'>Egyiptomról&amp;#59; Nékó fáraónak, Egyiptom királyának a hadseregéről, melyet megvert Nebukadneccar, Babilónia királya az Eufrátesz folyó mellett Karkemisnél Jójákimnak, Jósiás fiának, Júda királyának a negyedik esztendejében:</verse>
        <verse osisID='Jer.46.3'>Készítsétek a pajzsot és a vértet: induljatok a harcba!</verse>
        <verse osisID='Jer.46.4'>Fogjátok be a lovakat, üljetek föl, lovasok! Álljatok sorba sisakban, fenjétek a lándzsákat, öltsetek páncélt!</verse>
        <verse osisID='Jer.46.5'>De mit látok? Megrettennek, meghátrálnak, vitézeiket leverik, hanyatt-homlok menekülnek, vissza se néznek! Iszonyat mindenütt - így szól az ÚR.</verse>
        <verse osisID='Jer.46.6'>Nem futhat el a gyors, a vitéz sem menekülhet meg. Megbotlanak és elesnek északon az Eufrátesz folyó mellett.</verse>
        <verse osisID='Jer.46.7'>Ki az, aki árad, mint a Nílus, vizei zúgnak, mint a folyamok?</verse>
        <verse osisID='Jer.46.8'>Egyiptom árad, mint a Nílus, vizei zúgnak, mint a folyamok. Ezt mondta: Elárasztom, elborítom a földet, városokat pusztítok el lakosaikkal együtt!</verse>
        <verse osisID='Jer.46.9'>Vágtassatok, lovak, robogjatok, harci kocsik, vonuljanak ki a vitézek, pajzzsal fölszerelt kúsiak és pútiak és íjjal fölszerelt lúdiak!</verse>
        <verse osisID='Jer.46.10'>De az a nap az Úré, a Seregek URáé&amp;#59; bosszúállás napja, bosszút áll ellenségein. Pusztít a fegyver, amíg csak bírja, csurog róla a vér. Az ÚRnak, a Seregek URának véresáldozata ez észak földjén, az Eufrátesz folyónál.</verse>
        <verse osisID='Jer.46.11'>Menj Gileádba, és végy balzsamot, Egyiptom szűz leánya! Hiába a sok orvosság, mégsem gyógyulsz meg!</verse>
        <verse osisID='Jer.46.12'>Hallják gyalázatodat a népek, jajgatásoddal tele van a föld, mert egyik vitéz a másikba botlik, és elesnek együtt mindketten.</verse>
        <verse osisID='Jer.46.13'>Ezt az igét jelentette ki az ÚR Jeremiás prófétának arról, hogy eljön Nebukadneccar, Babilónia királya, és leveri Egyiptomot:</verse>
        <verse osisID='Jer.46.14'>Mondjátok el Egyiptomban, hirdessétek Migdólban, hirdessétek Nófban és Tahpanhészban! Ezt mondjátok: Állj elő, légy erős, mert fegyver pusztít körülötted!</verse>
        <verse osisID='Jer.46.15'>Miért menekül Ápisz, a te hatalmas istened? Nem tudott ellenállni, mert elkergette az ÚR!</verse>
        <verse osisID='Jer.46.16'>Sokan megtántorodtak, egymásra hullottak. Akkor ezt mondták: Jöjjetek, térjünk vissza népünkhöz, szülőföldünkre a gyilkos fegyver elől!</verse>
        <verse osisID='Jer.46.17'>A fáraót, Egyiptom királyát szájhősnek nevezik, aki elmulasztotta az alkalmat.</verse>
        <verse osisID='Jer.46.18'>Életemre mondom - így szól a Király, Seregek URa a neve -, hogy oly bizonyosan bekövetkezik ez, ahogyan a Tábór ott áll a hegyek közt, és a Karmel a tengerben.</verse>
        <verse osisID='Jer.46.19'>Készítsd holmidat a fogságbamenetelre, Egyiptom lakossága! Mert pusztává lesz Nóf, felgyújtják, és nem lesz lakója.</verse>
        <verse osisID='Jer.46.20'>Szépséges üszőborjú Egyiptom, de bögöly száll rá északról.</verse>
        <verse osisID='Jer.46.21'>Zsoldosai is olyanok benne, mint a hizlalt bikaborjúk, mégis megfordulva valamennyien elfutnak, nem állnak helyt, ha eljön rájuk a veszedelem napja, a büntetés ideje.</verse>
        <verse osisID='Jer.46.22'>Kígyó sziszegése hangzik, mert haderővel jönnek, és fejszékkel mennek neki, mint a favágók.</verse>
        <verse osisID='Jer.46.23'>Kivágják erdejét - így szól az ÚR -, noha áthatolhatatlan. Mert többen vannak, mint a sáskák, és megszámlálhatatlanok.</verse>
        <verse osisID='Jer.46.24'>Megszégyenül Egyiptom leánya, északi nép kezébe kerül.</verse>
        <verse osisID='Jer.46.25'>Így szól a Seregek URa, Izráel Istene: Csapással sújtom Ámón istent Nó városában, a fáraót és Egyiptomot, isteneit és királyait, a fáraót és azokat, akik benne bíznak.</verse>
        <verse osisID='Jer.46.26'>Azoknak a kezébe adom őket, akik az életükre törnek, Nebukadneccar babilóniai királynak és szolgáinak a kezébe. De azután megint úgy laknak ott, mint hajdan - így szól az ÚR.</verse>
        <verse osisID='Jer.46.27'>De te ne félj, szolgám, Jákób, és ne rettegj, Izráel! Mert én hazasegítlek a messzeségből, ivadékaidat a fogság földjéről. Visszatér Jákób, és békében lesz, gondtalanul él, nem riasztja senki.</verse>
        <verse osisID='Jer.46.28'>Ne félj, szolgám, Jákób - így szól az ÚR -, mert én veled leszek! Véget vetek minden népnek, akik közé szétszórtalak, de neked nem vetek véget. Megfenyítelek igazságosan, mert nem hagyhatlak büntetés nélkül.</verse>
      </chapter>
      <chapter osisID='Jer.47'>
        <verse osisID='Jer.47.1'>Így szólt az ÚR igéje Jeremiás prófétához a filiszteusokról, mielőtt a fáraó leverte Gázát.</verse>
        <verse osisID='Jer.47.2'>Ezt mondja az ÚR: Víz indul el északról, áradó folyóvá lesz&amp;#59; elárasztja az országot és a benne élőket, a városokat és a bennük lakókat. Az emberek segítségért kiáltanak, jajgat az ország minden lakója.</verse>
        <verse osisID='Jer.47.3'>Mert hangosan csattog a mének patája, dübörögnek a harci kocsik robogó kerekei. Az apák még fiaikkal sem törődnek, mert erejük odalett,</verse>
        <verse osisID='Jer.47.4'>mert jön az a nap, amely elpusztít minden filiszteust, kiirtja Tírusz és Szidón utolsó segítőit is. Elpusztítja az ÚR a filiszteusokat, a Kaftór szigetéről valók utódait.</verse>
        <verse osisID='Jer.47.5'>Kopaszra nyiratkoznak Gázában, elnémulnak Askelónban. Völgyüknek maradék népe, meddig vagdalod magadat?</verse>
        <verse osisID='Jer.47.6'>Jaj, ÚRnak kardja, meddig nem nyugszol meg? Húzódj vissza hüvelyedbe, csillapodj, maradj veszteg!</verse>
        <verse osisID='Jer.47.7'>Hogyan maradhatna nyugton, hiszen az ÚR parancsolt neki?! Odarendelte azt Askelón és a tengerpart ellen.</verse>
      </chapter>
      <chapter osisID='Jer.48'>
        <verse osisID='Jer.48.1'>Móábról ezt mondja a Seregek URa, Izráel Istene: Jaj Nebónak, mert elpusztul! Kirjátaim megszégyenül, elfoglalják, Miszgáb megszégyenül, összezúzzák.</verse>
        <verse osisID='Jer.48.2'>Odavan már Móáb dicsősége, Hesbónban gonosz tervet szőnek ellene: Jertek, irtsuk ki a népek közül! Te is elnémulsz, Madmén, utolér a fegyver!</verse>
        <verse osisID='Jer.48.3'>Kiáltás hangzik Hórónaimból a pusztulás és nagy romlás miatt.</verse>
        <verse osisID='Jer.48.4'>Összeomlott Móáb, kiáltásuk Cóárig hangzik.</verse>
        <verse osisID='Jer.48.5'>Keservesen sírva mennek föl a Luhít-hágón, Hórónaim lejtőjén jajkiáltás hangzik az ellenség pusztítása miatt.</verse>
        <verse osisID='Jer.48.6'>Meneküljetek, mentsétek meg életeteket, és legyetek olyanok, mint bokor a pusztában!</verse>
        <verse osisID='Jer.48.7'>Mivel alkotásaidban és kincseidben bíztál, téged is elfoglalnak. Kemós fogságba megy papjaival és a vezetőkkel együtt.</verse>
        <verse osisID='Jer.48.8'>Eljön a pusztító minden város ellen, egy város sem menekül meg. Odalesz a völgy, elpusztul a fennsík, ahogyan megmondta az ÚR.</verse>
        <verse osisID='Jer.48.9'>Adjatok szárnyat Móábnak, hogy elszállhasson, mert városai pusztává lesznek, senki sem lakik bennük.</verse>
        <verse osisID='Jer.48.10'>Átkozott, aki az ÚR dolgát hanyagul végzi, átkozott, aki kíméli kardját a vértől!</verse>
        <verse osisID='Jer.48.11'>Gondtalanul élt Móáb ifjúsága óta, és pihent, mint seprőn a bor. Nem öntötték át egyik edényből a másikba, nem kellett fogságba mennie. Ezért maradt meg zamata, illata sem változott meg.</verse>
        <verse osisID='Jer.48.12'>De jön már az az idő - így szól az ÚR -, amikor csaposokat küldök hozzá, akik megcsapolják, edényeit kiürítik, korsóit összetörik.</verse>
        <verse osisID='Jer.48.13'>Megszégyenül Móáb Kemós miatt, ahogyan megszégyenült Izráel háza Bétel miatt, amelyben bízott.</verse>
        <verse osisID='Jer.48.14'>Hogyan mondhatjátok: Vitézek vagyunk, és harcra termett erős férfiak?</verse>
        <verse osisID='Jer.48.15'>Elpusztul Móáb, városait megszállják, válogatott ifjai vágóhídra kerülnek! - így szól a Király, Seregek URa a neve.</verse>
        <verse osisID='Jer.48.16'>Közeledik Móáb veszedelme, nagyon gyorsan eléri romlása.</verse>
        <verse osisID='Jer.48.17'>Szánakozzatok rajta, kik körülötte laktok, mindenki, aki ismeri nevét! Mondjátok: Jaj, de összetört az erős bot, az ékes pálca!</verse>
        <verse osisID='Jer.48.18'>Szállj le dicsőségedből, ülj a porba, Díbón lakossága, mert Móáb pusztítója fölvonult ellened, lerombolja erődeidet!</verse>
        <verse osisID='Jer.48.19'>Állj ki az útra, nézz körül, Aróér lakossága! Kérdezd a futva menekülőt: Mondd, mi történt?</verse>
        <verse osisID='Jer.48.20'>Megszégyenült Móáb, összezúzták! Jajgassatok és kiáltsatok, hirdessétek az Arnón mellett, hogy elpusztult Móáb!</verse>
        <verse osisID='Jer.48.21'>Eljött az ítélet a sík földre: Hólónra, Jahcára és Méfáatra,</verse>
        <verse osisID='Jer.48.22'>Díbónra, Nebóra és Bét-Diblátaimra,</verse>
        <verse osisID='Jer.48.23'>Kirjátaimra, Bét-Gámúlra és Bét-Meónra,</verse>
        <verse osisID='Jer.48.24'>Kerijjótra, Bocrára és Móáb országának összes városára közel és távol.</verse>
        <verse osisID='Jer.48.25'>Letörték Móáb szarvát, és karját összezúzták! - így szól az ÚR.</verse>
        <verse osisID='Jer.48.26'>Itassátok le Móábot, mert felfuvalkodott az ÚRral szemben! Tenyereljen bele a maga okádásába, és legyen nevetségessé ő is!</verse>
        <verse osisID='Jer.48.27'>Teelőtted is nevetséges volt Izráel, és mintha a tolvajok közé tartozott volna, valahányszor beszéltél róla, gúnyosan csóváltad a fejed!</verse>
        <verse osisID='Jer.48.28'>Hagyjátok el a városokat, és lakjatok a kősziklán, Móáb lakosai! Legyetek olyanok, mint a galamb, amely a barlangok nyílásában fészkel!</verse>
        <verse osisID='Jer.48.29'>Hallottunk Móáb gőgjéről, hogy milyen gőgös, büszke és dölyfös, fennhéjázó és kevély szívű.</verse>
        <verse osisID='Jer.48.30'>Tudom, hogy milyen féktelen - így szól az ÚR -, hazug a fecsegése, hamisak tettei.</verse>
        <verse osisID='Jer.48.31'>Ezért jajgatok Móáb miatt, sóhajtozom egész Móábért, sóhajtozom Kír-Heresz lakóiért.</verse>
        <verse osisID='Jer.48.32'>Jobban siratlak, mint Jazért, Szibmá szőlője! Hajtásaid a tengeren túlra nyúltak, Jazérig elértek, de gyümölcsszedésedre és szüretedre rátört a pusztító!</verse>
        <verse osisID='Jer.48.33'>Odalett az öröm és a vigadozás Móáb földjéről és kertjeiből. A sajtóból kifogyott a bor, nem taposnak kurjongatva, nem is hallatszik kurjantás.</verse>
        <verse osisID='Jer.48.34'>Hesbón és Elálé kiáltása Jahacig ér, hangjuk Cóártól Hórónaimig és Eglat-Selisijjáig hallatszik, mert Nimrím vizei is elapadnak.</verse>
        <verse osisID='Jer.48.35'>Elpusztítom Móábban - így szól az ÚR -, aki az áldozóhalmon áldozik, és isteneinek tömjénez.</verse>
        <verse osisID='Jer.48.36'>Ezért sír a szívem Móábért, mint a fuvola&amp;#59; sír a szívem Kír-Heresz lakóiért, mint a fuvola. Mert elveszett mindene, amit szerzett.</verse>
        <verse osisID='Jer.48.37'>Minden fej kopaszra van nyírva, minden szakáll le van vágva, minden kéz össze van vagdosva, minden derékon zsákruha.</verse>
        <verse osisID='Jer.48.38'>Móábban minden háztetőn és minden téren gyászolnak, mert összetörtem Móábot, mint egy edényt, amely nem kell senkinek - így szól az ÚR.</verse>
        <verse osisID='Jer.48.39'>Jaj, de összetört Móáb! Jajgassatok! Jaj, de szégyenletesen megfutamodott! Nevetséges lett Móáb, elrettennek tőle szomszédai.</verse>
        <verse osisID='Jer.48.40'>Ezt mondja az ÚR: Lecsap Móábra, mint a sas, kiterjesztett szárnnyal.</verse>
        <verse osisID='Jer.48.41'>Elfoglalja a városokat, beveszi a várakat. Olyan lesz azon a napon Móáb vitézeinek a szíve, mint a vajúdó asszony szíve.</verse>
        <verse osisID='Jer.48.42'>Elpusztul Móáb, nem lesz többé, mert felfuvalkodott az ÚRral szemben.</verse>
        <verse osisID='Jer.48.43'>Rettegés, verem és csapda fenyeget téged, Móáb lakossága - így szól az ÚR.</verse>
        <verse osisID='Jer.48.44'>Aki a rettegés miatt menekül, verembe esik, és aki feljön a veremből, kelepce fogja meg, mert elhozom Móábra a büntetés esztendejét! - így szól az ÚR.</verse>
        <verse osisID='Jer.48.45'>Hesbón árnyékában állnak meg erőtlenül a menekülők. De tűz csap ki Hesbónból, és láng Szíhón palotájából, megégeti Móáb halántékát és a lármázók koponyáját.</verse>
        <verse osisID='Jer.48.46'>Jaj neked, Móáb! Elpusztul Kemós népe, mert fiaidat fogságba viszik, és leányaidat rabságba.</verse>
        <verse osisID='Jer.48.47'>De majd jóra fordítom Móáb sorsát az utolsó időben - így szól az ÚR. Eddig tart Móáb ítélete.</verse>
      </chapter>
      <chapter osisID='Jer.49'>
        <verse osisID='Jer.49.1'>Ammón fiairól ezt mondja az ÚR: Talán nincsenek Izráelnek fiai, nincs neki örököse? Miért vette birtokba Gádot Milkóm, és népe miért lakik annak városaiban?</verse>
        <verse osisID='Jer.49.2'>Ezért még eljön az idő - így szól az ÚR -, amikor harci riadó hallatszik az ammóni Rabbá körül. Romhalmazzá lesz, falvait felégetik, Izráel pedig birtokba veszi örökségét - mondja az ÚR.</verse>
        <verse osisID='Jer.49.3'>Jajgassatok Hesbón miatt, mert romba dől, kiáltozzatok, Rabbá leányai! Öltsetek gyászruhát, gyászoljatok, tántorogjatok a kőfalak között! Mert Milkóm fogságba megy papjaival és a vezetőkkel együtt.</verse>
        <verse osisID='Jer.49.4'>Mit dicsekszel a völgyeiddel, termékeny völgyeiddel, te elbizakodott leány, aki kincseidben bízol, és azt mondod: Ki törhetne rám?</verse>
        <verse osisID='Jer.49.5'>Majd bocsátok én rád rettegést mindenfelől - így szólt az Úr, a Seregek URa. Szétszóródtok, ki merre lát, senki sem gyűjti össze a bujdosókat.</verse>
        <verse osisID='Jer.49.6'>De végül jóra fordítom Ammón fiainak sorsát - így szól az ÚR.</verse>
        <verse osisID='Jer.49.7'>Edómról ezt mondja a Seregek URa: Nincs már bölcsesség Témánban? Semmivé lett az értelmesek terve, megzavarodott bölcsességük?</verse>
        <verse osisID='Jer.49.8'>Fussatok, távozzatok innen, völgyek mélyén bujkáljatok, Dedán lakosai! Mert veszedelmet hozok Ézsaura, a büntetés idejét.</verse>
        <verse osisID='Jer.49.9'>Ha szüretelők jönnek ellened, böngésznivalót sem hagynak&amp;#59; ha rablók jönnek éjjel, rombolnak, míg megelégelik.</verse>
        <verse osisID='Jer.49.10'>Átkutatom Ézsaut, rejtekhelyeit fölfedem, nem tud elbújni. Elpusztul ivadéka, rokonsága és szomszédai. Senki sem mondja:</verse>
        <verse osisID='Jer.49.11'>Hagyd rám árváidat, én eltartom őket, és özvegyeid bízzanak bennem!</verse>
        <verse osisID='Jer.49.12'>Mert ezt mondja az ÚR: Akikre nem vonatkozott az ítélet, hogy kiigyák a serleget, kénytelenek kiinni, és te büntetlenül maradnál?! Nem maradsz büntetlenül, hanem ki kell innod!</verse>
        <verse osisID='Jer.49.13'>Mert magamra esküszöm - így szól az ÚR -, hogy Bocrá borzalmas, gyalázatos és átkozott romhalmaz lesz&amp;#59; a többi város is örökre romhalmaz marad.</verse>
        <verse osisID='Jer.49.14'>Hírt hallottam az ÚRtól, követ küldetett a népekhez: Gyűljetek össze, támadjatok rá, keljetek harcra ellene!</verse>
        <verse osisID='Jer.49.15'>Kicsinnyé teszlek a népek között, megvetetté az emberek között.</verse>
        <verse osisID='Jer.49.16'>Az szedett rá téged, hogy rettegtek tőled&amp;#59; kevély volt a szíved. Sziklahasadékokban laksz, elfoglaltad a magas halmokat. De ha oly magasan fészkelsz is, mint a sas, onnan is ledöntelek! - így szól az ÚR.</verse>
        <verse osisID='Jer.49.17'>Edóm pusztává lesz: aki csak arra jár, megborzad és fölszisszen az őt ért mindenféle csapás miatt.</verse>
        <verse osisID='Jer.49.18'>Nem lakik ott többé senki, és nem tartózkodik benne egy ember sem - mondja az ÚR -, akárcsak az elpusztított Sodomában, Gomorában és szomszédságában.</verse>
        <verse osisID='Jer.49.19'>Mint a Jordán bozótjából a zöldellő legelőre feljövő oroszlán, úgy űzöm el őket egy pillanat alatt, és választottamat helyezem föléje. Hiszen ki fogható hozzám, ki vonhat engem felelősségre, és melyik pásztor szállhat szembe velem?</verse>
        <verse osisID='Jer.49.20'>Így hát halljátok meg az ÚR tervét, amelyet eltervezett Edóm ellen, és gondolatait, amelyeket kigondolt Témán lakói ellen: Még a kis bárányokat is elhurcolják, a legelőjüket is pusztává teszik.</verse>
        <verse osisID='Jer.49.21'>Bukásuk hangjától megrendül a föld, hangos jajkiáltásuk elhallatszik a Vörös-tengerig.</verse>
        <verse osisID='Jer.49.22'>Fölszáll, mint a sas, majd lecsap Bocrára kiterjesztett szárnnyal. Olyan lesz azon a napon Edóm vitézeinek a szíve, mint a vajúdó asszony szíve.</verse>
        <verse osisID='Jer.49.23'>Damaszkuszról. Megdöbbent Hamát és Arpád, remegnek, mert rossz hírt hallottak. A tenger mellett aggodalom uralkodik, amely nem tud csillapodni.</verse>
        <verse osisID='Jer.49.24'>Erőtlen lett Damaszkusz, menekülésre készül, rémület fogta el, szorongás és fájdalom jön rá, mint a szülő asszonyra.</verse>
        <verse osisID='Jer.49.25'>Miért nem hagyták el a dicső várost, az örvendező várost?</verse>
        <verse osisID='Jer.49.26'>Ezért elesnek ifjai a tereken, és a harcosok mind elvesznek azon a napon - így szól a Seregek URa.</verse>
        <verse osisID='Jer.49.27'>Tüzet vetek Damaszkusz várfalára, és megemészti Ben-Hadad palotáit.</verse>
        <verse osisID='Jer.49.28'>Így szól az ÚR Kédárról és Hácór királyságairól, amelyeket megvert Nebukadneccar, Babilónia királya: Rajta, vonuljatok Kédár ellen, és pusztítsátok a keleti népet!</verse>
        <verse osisID='Jer.49.29'>Elveszik sátraikat és nyájukat, sátorlapjaikat, minden értéküket, elviszik tevéiket is, és így kiáltoznak feléjük: Iszonyat mindenütt!</verse>
        <verse osisID='Jer.49.30'>Fussatok, bujdossatok el messzire, völgyek mélyén bujkáljatok, Hácór lakói! - így szól az ÚR. Mert tervet szőtt ellenetek Nebukadneccar, Babilónia királya, és gondolatokat gondolt ki ellenetek.</verse>
        <verse osisID='Jer.49.31'>Rajta, vonuljatok föl a nép ellen, mely békében és biztonságban lakik! - így szól az ÚR. Nincsen kapuja, nincsen zára, egyedül lakik.</verse>
        <verse osisID='Jer.49.32'>Tevéik prédára jutnak, tömérdek jószágukat elzsákmányolják. Szétszórom a lenyírt hajúakat minden égtáj felé, veszedelmet hozok rájuk mindenfelől - így szól az ÚR.</verse>
        <verse osisID='Jer.49.33'>Hácór sakálok tanyája lesz, puszta marad örökre. Nem lakik ott senki, nem tartózkodik ott ember.</verse>
        <verse osisID='Jer.49.34'>Így szólt az ÚR igéje Jeremiás prófétához Élámról, Cidkijjá júdai király uralkodása kezdetén:</verse>
        <verse osisID='Jer.49.35'>Ezt mondja a Seregek URa: Összetöröm Élám íját, legfőbb erősségét.</verse>
        <verse osisID='Jer.49.36'>Négy szelet támasztok Élám ellen az ég négy tája felől, szélnek szórom őket mindenfelé, és nem lesz olyan nép, amelyhez ne kerülnének az Élámból szétszóródottak.</verse>
        <verse osisID='Jer.49.37'>Rémületbe ejtem Élámot ellenségei előtt, akik életére törnek. Veszedelmet hozok rájuk izzó haragomban - így szól az ÚR. Fegyvert küldök a nyomukba, míg csak meg nem semmisítem őket.</verse>
        <verse osisID='Jer.49.38'>Felállítom trónomat Élámban, elpusztítom királyát és vezetőit! - így szól az ÚR.</verse>
        <verse osisID='Jer.49.39'>De az utolsó időben jóra fordítom Élám sorsát! - így szól az ÚR.</verse>
      </chapter>
      <chapter osisID='Jer.50'>
        <verse osisID='Jer.50.1'>Ezt az igét jelentette ki az ÚR Jeremiás próféta által Babilóniáról, a káldeusok országáról:</verse>
        <verse osisID='Jer.50.2'>Mondjátok el a népeknek, hirdessétek, adjatok jelt, hirdessétek, ne titkoljátok! Mondjátok: Elfoglalták Babilont! Megszégyenült Bél, összetört Marduk&amp;#59; megszégyenültek szobrai, összetörtek bálványai.</verse>
        <verse osisID='Jer.50.3'>Mert észak felől egy nép vonul ellene, országát pusztává teszi, nem lesz annak lakója. Ember és állat elbujdosik, elmegy!</verse>
        <verse osisID='Jer.50.4'>Azokban a napokban, abban az időben - így szól az ÚR - megjönnek majd Izráel fiai Júda fiaival együtt. Sírva mennek, és keresik Istenüket, az URat.</verse>
        <verse osisID='Jer.50.5'>Sion felől kérdezősködnek, arrafelé igyekeznek: Jertek, csatlakozzunk az ÚRhoz örök szövetséggel, amely nem megy feledésbe!</verse>
        <verse osisID='Jer.50.6'>Pusztuló nyáj volt népem: pásztorai félrevezették, a hegyeken tévútra terelték. Hegyeken-halmokon jártak, elfeledték legelőjüket.</verse>
        <verse osisID='Jer.50.7'>Aki csak érte, pusztította őket. Ellenségeik azt gondolták, hogy nem fognak bűnhődni, hiszen ezek vétkeztek az ÚR ellen. Pedig az ÚR volt az ő igazi hajlékuk, atyáik reménysége.</verse>
        <verse osisID='Jer.50.8'>Bujdossatok el Babilonból, távozzatok a káldeusok országából! Legyetek olyanok, mint a kosok a nyáj előtt!</verse>
        <verse osisID='Jer.50.9'>Mert én nagy népek tömegét indítom és hozom Babilon ellen észak földjéről. Felsorakoznak ellene, és úgy foglalják el. Nyilaik olyanok, mint a győztes vitéz, aki nem tér vissza eredménytelenül.</verse>
        <verse osisID='Jer.50.10'>A káldeusok országa zsákmánnyá lesz, annyit zsákmányolnak, amennyit csak bírnak! - így szól az ÚR.</verse>
        <verse osisID='Jer.50.11'>Örüljetek és vigadjatok, akik kifosztottátok örökségemet! Ugrándozzatok csak, mint a nyomtató üsző, és nyerítsetek, mint a mének!</verse>
        <verse osisID='Jer.50.12'>Nagyon megszégyenül anyátok, pironkodni fog szülőtök, hiszen utolsó lesz a népek között, pusztaság, kiszikkadt föld és sivatag.</verse>
        <verse osisID='Jer.50.13'>Az ÚR haragja miatt lakatlan lesz, és merő pusztaság. Aki csak elmegy Babilon mellett, megborzad és fölszisszen az őt ért mindenféle csapás miatt.</verse>
        <verse osisID='Jer.50.14'>Sorakozzatok föl Babilon ellen mindenfelől, ti íjászok! Lőjétek, ne sajnáljátok a nyilat, mert vétkezett az ÚR ellen!</verse>
        <verse osisID='Jer.50.15'>Harsanjon fel körülötte a diadalkiáltás: Megadta magát, ledőltek oszlopai, leomlottak várfalai! Az ÚR bosszúállása ez, álljatok bosszút rajta! Úgy bánjatok el vele, ahogyan ő bánt el másokkal!</verse>
        <verse osisID='Jer.50.16'>Irtsátok ki Babilonból a magvetőt és azt, aki sarlót fog aratás idején! A gyilkos fegyver elől mindenki népéhez igyekszik, hazájába menekül.</verse>
        <verse osisID='Jer.50.17'>Meghajszolt bárány Izráel, oroszlánok kergették. Először Asszíria királya marcangolta, utoljára pedig Nebukadneccar, Babilónia királya rágta le csontjait.</verse>
        <verse osisID='Jer.50.18'>Azért ezt mondja a Seregek URa, Izráel Istene: Megbüntetem Babilónia királyát és országát, ahogyan megbüntettem Asszíria királyát is.</verse>
        <verse osisID='Jer.50.19'>Izráelt pedig visszaviszem legelőjére, és a Karmelen meg Básánban legel, Efraim hegyvidékén és Gileádban kedvére jóllakhat.</verse>
        <verse osisID='Jer.50.20'>Azokban a napokban, abban az időben - így szól az ÚR - keresni fogják Izráel bűnét, de nem lesz, és Júda vétkeit, de nem fogják találni, mert megbocsátok azoknak, akiket meghagyok.</verse>
        <verse osisID='Jer.50.21'>Vonulj Merátaim földje ellen és Pekód lakói ellen! Kaszabold le, irtsd ki őket egészen! - így szól az ÚR. Mindent úgy tégy, ahogyan parancsoltam!</verse>
        <verse osisID='Jer.50.22'>Harci zaj hangzik országszerte, és nagy összeomlás!</verse>
        <verse osisID='Jer.50.23'>Hogy levágták, hogy összetörték az egész föld pörölyét! Milyen borzasztó lett Babilon a népek között!</verse>
        <verse osisID='Jer.50.24'>Csapdába ejtettelek, meg is vagy már fogva, Babilon, észre sem vetted! Rád találtak, és megragadtak, mert az ÚR ellen mertél harcolni!</verse>
        <verse osisID='Jer.50.25'>Kinyitotta fegyvertárát az ÚR, előhozta haragja fegyvereit. Mert munkája van az Úrnak, a Seregek URának a káldeusok országában.</verse>
        <verse osisID='Jer.50.26'>Törjetek rá mindenfelől, nyissátok ki raktárait, hányjátok halomra, és semmisítsétek meg, ne maradjon belőle semmi!</verse>
        <verse osisID='Jer.50.27'>Mészároljátok le minden bikáját, menjenek a vágóhídra! Jaj nekik, mert eljött a napjuk, büntetésük ideje!</verse>
        <verse osisID='Jer.50.28'>Hallatszik már a Babilóniából futva menekülők hangja, akik hírül viszik Sionnak, hogy bosszút állt Istenünk, az ÚR, bosszút állt templomáért!</verse>
        <verse osisID='Jer.50.29'>Hívjátok össze Babilon ellen a lövészeket, minden íjászt! Verjetek tábort körülötte, ne menekülhessen el senki! Fizessetek meg neki tettei szerint, bánjatok el vele egészen úgy, ahogyan ő bánt el másokkal! Mert kevélyen viselkedett az ÚRral, Izráel Szentjével szemben.</verse>
        <verse osisID='Jer.50.30'>Ezért elesnek ifjai a tereken, és harcosai mind elvesznek azon a napon - így szól az ÚR.</verse>
        <verse osisID='Jer.50.31'>Rád támadok, te kevély - így szól az ÚR, a Seregek URa -, mert eljött a napod, büntetésed ideje!</verse>
        <verse osisID='Jer.50.32'>Elbukik a kevély, elesik, nincs, aki talpra állítsa. Tüzet gyújtok városaiban, megemészti egész környékét.</verse>
        <verse osisID='Jer.50.33'>Ezt mondja a Seregek URa: Nyomorgatták Izráel fiait Júda fiaival együtt. Akik fogságba hurcolták, ott tartják őket, nem akarják elbocsátani.</verse>
        <verse osisID='Jer.50.34'>De megváltójuk erős, Seregek URa a neve. Győzelemre viszi ügyüket, nyugalmat hoz a földre&amp;#59; Babilon lakóira azonban rettegést.</verse>
        <verse osisID='Jer.50.35'>Fegyvert küldök a káldeusok ellen - így szól az ÚR -, Babilónia lakói ellen, vezetői és bölcsei ellen&amp;#59;</verse>
        <verse osisID='Jer.50.36'>fegyvert a hazugok ellen, derüljön ki, hogy bolondok! Fegyvert vitézei ellen: rémüljenek meg!</verse>
        <verse osisID='Jer.50.37'>Fegyvert lovai és harci kocsijai ellen, az ott levő keverék nép ellen: legyenek olyanok, mint az asszonyok! Fegyvert raktárai ellen: fosszák ki azokat!</verse>
        <verse osisID='Jer.50.38'>Fegyvert vizei ellen: száradjanak ki! Mert a bálványszobrok országa ez, és szörnyalakokkal dicsekszenek.</verse>
        <verse osisID='Jer.50.39'>Azért vadmacskák meg hiénák fognak ott lakni, és struccmadarak laknak majd benne. Soha többé nem lakják, lakatlan lesz nemzedékről nemzedékre.</verse>
        <verse osisID='Jer.50.40'>Ahogyan elpusztította Isten Sodomát és Gomorát meg a szomszédságát - így szól az ÚR -, úgy itt sem lakik senki, nem tartózkodik benne egy ember sem.</verse>
        <verse osisID='Jer.50.41'>Egy nép jön északról, nagy nemzet, és nagy királyok indulnak el a föld széleiről.</verse>
        <verse osisID='Jer.50.42'>Íjat és kopját ragadnak, kegyetlenek, nem irgalmaznak. Hangjuk zúg, mint a tenger, lovakon nyargalnak. Mint harcosok sorakoznak ellened, Babilon leánya!</verse>
        <verse osisID='Jer.50.43'>Ha meghallja hírüket Babilónia királya, kezei elernyednek, szorongás vesz erőt rajta, és vonaglik, mint a szülő asszony.</verse>
        <verse osisID='Jer.50.44'>Mint a Jordán bozótjából a zöldellő legelőre feljövő oroszlán, úgy űzöm el őket egy pillanat alatt, és választottamat helyezem föléje. Hiszen ki fogható hozzám, ki vonhat felelősségre, és melyik pásztor szállhat szembe velem?</verse>
        <verse osisID='Jer.50.45'>Így hát halljátok meg az ÚR tervét, amelyet eltervezett Babilónia ellen, és gondolatait, amelyeket kigondolt a káldeusok országa ellen: Még a kis bárányokat is elhurcolják, legelőjüket is pusztává teszik.</verse>
        <verse osisID='Jer.50.46'>Babilon elfoglalásának zajától megrendül a föld, jajkiáltása hangzik a népek között.</verse>
      </chapter>
      <chapter osisID='Jer.51'>
        <verse osisID='Jer.51.1'>Így szól az ÚR: Pusztító szelet támasztok én Babilónia ellen, Káldea lakói ellen.</verse>
        <verse osisID='Jer.51.2'>Idegeneket küldök Babilónia ellen, akik szétszórják, pusztává teszik országát. Rátámadnak mindenfelől a veszedelem napján.</verse>
        <verse osisID='Jer.51.3'>Az íjász feszítse íját, és öltse föl páncélját! Ne kíméljétek ifjait, irtsátok ki egész seregét!</verse>
        <verse osisID='Jer.51.4'>Hulljanak a halálra sebzettek a káldeusok országában, és a ledöföttek az utcákon!</verse>
        <verse osisID='Jer.51.5'>Mert nem hagyta magára Izráelt és Júdát Istenük, a Seregek URa, bár megtelt országuk vétekkel Izráel Szentjével szemben.</verse>
        <verse osisID='Jer.51.6'>Meneküljetek Babilonból, mentse mindenki az életét, ne vesszetek el az ő bűne miatt! Mert az ÚR bosszúállásának ideje ez, megfizet neki tetteiért.</verse>
        <verse osisID='Jer.51.7'>Aranyserleg volt Babilon az ÚR kezében, megrészegítette az egész földet. Borából ittak a népek, ezért vesztették eszüket a népek.</verse>
        <verse osisID='Jer.51.8'>Hirtelen esett el Babilon, összeomlott, jajgassatok miatta! Szerezzetek balzsamot sebére, hátha meggyógyul!</verse>
        <verse osisID='Jer.51.9'>Gyógyítgattuk Babilont, de nem gyógyult meg. Hagyjátok hát, menjen mindenki a hazájába! - mert az égig ért ítélete, a fellegekig emelkedett.</verse>
        <verse osisID='Jer.51.10'>Kiderítette igazunkat az ÚR. Jöjjetek, beszéljük el a Sionon, hogy mit tett Istenünk, az ÚR!</verse>
        <verse osisID='Jer.51.11'>Hegyezzétek a nyilakat, készítsétek elő a pajzsokat! Fölindította az ÚR a méd királyok lelkét, mert azt akarja, hogy feldúlják Babilont. Bizony, az ÚR bosszúállása ez, bosszút áll templomáért.</verse>
        <verse osisID='Jer.51.12'>Tűzzétek ki a hadi jelvényeket Babilon falaival szemben, erősítsétek meg az őrséget! Helyezzetek el őrszemeket, állítsatok lesbe csapatokat! Mert az ÚR elhatározta és végre is hajtja, amit megmondott Babilon lakosairól.</verse>
        <verse osisID='Jer.51.13'>Te nagy vizek mellett lakó, kincsekben gazdag nép, eljött a véged, rablásod véget ért!</verse>
        <verse osisID='Jer.51.14'>Megesküdött önmagára a Seregek URa: Ha tele vagy is annyi emberrel, mint a sáska, akkor is fölhangzik majd fölötted a diadalének!</verse>
        <verse osisID='Jer.51.15'>Az ÚR ereje alkotta a földet, az ő bölcsessége szilárdította meg a világot, az ő értelme feszítette ki az eget.</verse>
        <verse osisID='Jer.51.16'>Mennydörgő szavára víztömeg támad az égben, felhőt hoz fel a föld széléről, villámokat alkot az esőhöz, és szelet bocsát ki kamráiból.</verse>
        <verse osisID='Jer.51.17'>Megáll a tudománya minden embernek, szégyent vall bálványával minden ötvös, mert csalódik öntvényében: nincsen abban lélek.</verse>
        <verse osisID='Jer.51.18'>Hitvány és nevetséges dolgok azok, semmivé lesznek a megtorlás idején.</verse>
        <verse osisID='Jer.51.19'>De nem ilyen Jákób osztályrésze, mert Ő a mindenség formálója, Izráel törzse pedig az ő tulajdona: Seregek URa a neve!</verse>
        <verse osisID='Jer.51.20'>Kalapácsom voltál, fegyverem. Népeket zúztam veled össze, országokat pusztítottam el.</verse>
        <verse osisID='Jer.51.21'>Összezúztam veled lovat és lovasát, összezúztam veled harci kocsit és kocsisát.</verse>
        <verse osisID='Jer.51.22'>Összezúztam veled férfit és nőt, összezúztam veled öreget és fiatalt, összezúztam veled ifjat és szüzet.</verse>
        <verse osisID='Jer.51.23'>Összezúztam veled pásztort és nyáját, összezúztam veled földművest és igás állatait, összezúztam veled helytartókat és elöljárókat.</verse>
        <verse osisID='Jer.51.24'>Megfizetek Babilonnak és Káldea minden lakójának azért a sok gonoszságért, amelyet a Sionon elkövettek szemetek láttára - így szól az ÚR.</verse>
        <verse osisID='Jer.51.25'>Én most ellened fordulok, te rombolás hegye, aki az egész földet rombolod! - így szól az ÚR. Kinyújtom a kezem ellened, lehengerítlek a sziklákról, és égő heggyé teszlek!</verse>
        <verse osisID='Jer.51.26'>Nem vesznek belőled sarokkövet és alapkövet, mert elpusztulsz örökre! - így szól az ÚR.</verse>
        <verse osisID='Jer.51.27'>Tűzzetek ki hadi jelvényeket az országban, fújjátok meg a kürtöt a népek között! Indítsátok ellene a népeket, hívjátok ellene Ararát, Minní és Askenáz országait! Nevezzetek ki összeírókat, vonultassátok fel a lovasságot, mint roppant sáskahadat!</verse>
        <verse osisID='Jer.51.28'>Indítsátok ellene a népeket, a médek királyait, helytartóit, minden elöljáróját és az uralmuk alatt álló egész földet!</verse>
        <verse osisID='Jer.51.29'>Megrendül a föld és megvonaglik, mert beteljesednek Babilonon az ÚR szándékai, amikor Babilon földjét lakatlan pusztasággá teszi.</verse>
        <verse osisID='Jer.51.30'>Abbahagyták a harcot Babilon vitézei, az erődökbe húzódtak. Odalett a bátorságuk, olyanok lettek, mint az asszonyok. Fölgyújtották Babilon házait, letörték zárait.</verse>
        <verse osisID='Jer.51.31'>Futár futár után fut, és hírnök hírnök után, hírül viszik Babilónia királyának, hogy betörtek városába mindenfelől&amp;#59;</verse>
        <verse osisID='Jer.51.32'>birtokba vették a gázlókat, fölgyújtották a nádasokat, a harcosokat rémület fogta el.</verse>
        <verse osisID='Jer.51.33'>Mert így szól a Seregek URa, Izráel Istene: Olyan lett Babilon leánya, mint a szérű, amikor ledöngölik. Még egy kis idő, és eljön az aratás ideje!</verse>
        <verse osisID='Jer.51.34'>Megevett, tönkretett engem Nebukadneccar, Babilónia királya, üres edénnyé tett. Elnyelt, mint egy sárkány, megtöltötte hasát csemegéimmel, és elűzött engem.</verse>
        <verse osisID='Jer.51.35'>A rajtam elkövetett erőszak szálljon Babilonra - mondja ezt Sion lakója! Vérem Káldea lakóira - mondja ezt Jeruzsálem!</verse>
        <verse osisID='Jer.51.36'>Ezért így szól az ÚR: Íme, én perlem peredet, én állok bosszút érted! Kiszárítom tengerét, kiapasztom forrását.</verse>
        <verse osisID='Jer.51.37'>Kőhalommá lesz Babilon, sakálok tanyájává. Pusztává és iszonyatossá lesz, lakatlanná válik.</verse>
        <verse osisID='Jer.51.38'>Együtt ordítanak, mint a fiatal oroszlánok, morognak, mint az oroszlánkölykök.</verse>
        <verse osisID='Jer.51.39'>Mikor fölhevülnek, lakomát készítek nekik, lerészegítem őket, hogy vigadjanak, aludjanak örök álmot, és ne ébredjenek föl! - így szól az ÚR.</verse>
        <verse osisID='Jer.51.40'>Vágóhídra viszem őket, mint a bárányokat, mint a kosokat és a bakokat.</verse>
        <verse osisID='Jer.51.41'>Hogy elfoglalták Sésakot! Meghódították az egész föld büszkeségét! Milyen pusztává lett Babilon a népek között!</verse>
        <verse osisID='Jer.51.42'>Rázúdult Babilonra a tenger, hullámainak özöne elborította.</verse>
        <verse osisID='Jer.51.43'>Városai pusztává lettek, kiszikkadt földdé és pusztasággá, olyan országgá, ahol senki sem lakik, és nem jár arra egy ember sem.</verse>
        <verse osisID='Jer.51.44'>Megbüntetem Bélt Babilonban, és kiveszem szájából, amit elnyelt. Nem özönlenek hozzá többé a népek, Babilon várfala is leomlik.</verse>
        <verse osisID='Jer.51.45'>Jöjj ki onnan, népem! Mentse mindenki az életét, hogy el ne érje az ÚR haragja!</verse>
        <verse osisID='Jer.51.46'>Ne lágyuljon meg a szívetek, és ne féljetek, ha hírek hallatszanak a földön, ha egyik esztendőben ez a hír járja, a másik esztendőben az a hír, és ha erőszak lesz is a földön, és uralkodó tör uralkodó ellen!</verse>
        <verse osisID='Jer.51.47'>Mert eljön az az idő, amikor megbüntetem Babilont bálványai miatt. Egész országa megszégyenül, és hullanak benne a halálra sebzettek.</verse>
        <verse osisID='Jer.51.48'>Ujjongani fog Babilon bukásán az ég, a föld és minden, ami bennük van. Mert pusztítók törnek rá északról - így szól az ÚR.</verse>
        <verse osisID='Jer.51.49'>Babilonnak is el kell esnie Izráel halálra sebzettjeiért, ahogyan Babilon miatt hullottak az egész földön a halálra sebzettek.</verse>
        <verse osisID='Jer.51.50'>Menjetek, akik a fegyvertől megmenekültetek, meg ne álljatok! Gondoljatok a távolból is az ÚRra, jusson eszetekbe Jeruzsálem!</verse>
        <verse osisID='Jer.51.51'>Szégyenkeztünk, mert gyalázkodást kellett hallanunk, arcunkat szégyenpír borította, mert idegenek törtek az ÚR házának a szentélyére.</verse>
        <verse osisID='Jer.51.52'>Azért eljön az az idő - így szól az ÚR -, amikor megbüntetem Babilont bálványai miatt, és egész országában halálra sebzettek hörögnek.</verse>
        <verse osisID='Jer.51.53'>Ha az égig emelkedik is Babilon, és ha hozzáférhetetlenné teszi is magas erődítményét, akkor is rátörnek a pusztítók, akiket én küldök - így szól az ÚR.</verse>
        <verse osisID='Jer.51.54'>Jajkiáltás hallatszik Babilonból, és nagy összeomlás zaja Káldeából.</verse>
        <verse osisID='Jer.51.55'>Mert elpusztítja az ÚR Babilont, elnémítja benne a nagy hangot, ha úgy zúgnának is hullámai, mint a nagy vizek, és visszhangzanék harsogásuk.</verse>
        <verse osisID='Jer.51.56'>Mert pusztító tör Babilonra, elfogják vitézeit, összetörik íjukat, mert a megtorlás Istene, az ÚR, bizonyosan megfizet.</verse>
        <verse osisID='Jer.51.57'>Lerészegítem vezetőit, bölcseit, helytartóit, elöljáróit és vitézeit. Örök álmot alusznak, és nem ébrednek föl - így szól a Király, akinek Seregek URa a neve.</verse>
        <verse osisID='Jer.51.58'>Így szól a Seregek URa: Babilon széles várfalát teljesen lerombolják, és magas kapui tűzben égnek el. Így dolgoznak a népek semmiért&amp;#59; a nemzetek a tűznek fáradoznak.</verse>
        <verse osisID='Jer.51.59'>Ezt parancsolta Jeremiás próféta Szerájának, Nérijjá fiának, Mahszéjá unokájának, amikor Babilonba ment Cidkijjával, Júda királyával, uralkodása negyedik esztendejében. Ez a Szerájá szállásmester volt.</verse>
        <verse osisID='Jer.51.60'>Jeremiás ugyanis leírta egy tekercsre azt a sok veszedelmet, amely Babilont fogja érni&amp;#59; mindazokat az igéket, amelyek megírattak Babilonról.</verse>
        <verse osisID='Jer.51.61'>Ezt mondta Jeremiás Szerájának: Mihelyt Babilonba érkezel, láss hozzá, és olvasd fel ezeket az igéket,</verse>
        <verse osisID='Jer.51.62'>és ezt mondd: URam, te kijelentetted, hogy elpusztítod ezt a helyet, és nem lakik benne sem ember, sem állat, hanem pusztaság marad örökké!</verse>
        <verse osisID='Jer.51.63'>Amikor befejezed ennek a tekercsnek a felolvasását, köss rá egy követ, dobd bele az Eufráteszbe,</verse>
        <verse osisID='Jer.51.64'>és ezt mondd: Így süllyed el Babilon, és nem kel fel többé, bárhogyan fáradozik is, olyan nagy veszedelmet hozok rá! Eddig tartanak Jeremiás beszédei.</verse>
      </chapter>
      <chapter osisID='Jer.52'>
        <verse osisID='Jer.52.1'>Huszonegy éves volt Cidkijjá, amikor uralkodni kezdett, és tizenegy évig uralkodott Jeruzsálemben. Anyjának a neve Hamútal volt, Jirmejá leánya, Libnából.</verse>
        <verse osisID='Jer.52.2'>Azt művelte, amit rossznak lát az ÚR, egészen úgy, ahogyan Jójákim tette.</verse>
        <verse osisID='Jer.52.3'>Bizony, az ÚR haragja miatt történt ez Jeruzsálemmel és Júdával! Végül is elvetette őket maga elől. Cidkijjá azután föllázadt Babilónia királya ellen.</verse>
        <verse osisID='Jer.52.4'>Uralkodásának kilencedik évében, a tizedik hónap tizedikén megérkezett Nebukadneccar, Babilónia királya egész hadseregével Jeruzsálem alá. Tábort ütöttek vele szemben, és ostromműveket építettek körülötte.</verse>
        <verse osisID='Jer.52.5'>Ostrom alatt állt a város Cidkijjá király uralkodásának tizenegyedik évéig.</verse>
        <verse osisID='Jer.52.6'>A negyedik hónap kilencedikén már úgy elhatalmasodott a városban az éhínség, hogy nem volt ennivalója az ország népének.</verse>
        <verse osisID='Jer.52.7'>Akkor betörtek a városba. A harcosok azonban éjszaka mind kimenekültek a városból a két várfal közt levő kapun át, amely a király kertje mellett van, és bár a káldeusok ott voltak körös-körül a város alatt, eljutottak a síkság felé vezető útra.</verse>
        <verse osisID='Jer.52.8'>A káldeusok egy csapata azonban üldözőbe vette a királyt, és utolérték Cidkijját a jerikói síkságon, mivel egész csapata szétszóródott mellőle.</verse>
        <verse osisID='Jer.52.9'>El is fogták a királyt, és elvitték Babilónia királyához Riblába, Hamát földjére, aki ítéletet tartott fölötte.</verse>
        <verse osisID='Jer.52.10'>Babilónia királya Cidkijjá fiait a szeme láttára ölette meg, és Júda összes vezéreit is megölette Riblában.</verse>
        <verse osisID='Jer.52.11'>Ezután Cidkijját megvakították, majd bilincsbe verték, és elvitte a babilóniai király Babilonba&amp;#59; és börtönben tartotta halála napjáig.</verse>
        <verse osisID='Jer.52.12'>Az ötödik hónap tizedikén, Nebukadneccar királynak, Babilónia királyának tizenkilencedik évében, eljött Jeruzsálembe Nebuzaradán testőrparancsnok, aki Babilónia királyának a szolgálatában állt.</verse>
        <verse osisID='Jer.52.13'>Felgyújtotta az ÚR házát és a királyi palotát, és fölperzselte Jeruzsálem minden házát és valamennyi nagy palotáját.</verse>
        <verse osisID='Jer.52.14'>A testőrparancsnokkal levő egész káldeus haderő pedig lerombolta Jeruzsálem várfalait körös-körül.</verse>
        <verse osisID='Jer.52.15'>A nép nincstelenjeinek egy részét és a városban megmaradt többi népet, meg az átpártolókat, akik Babilónia királyához pártoltak, a maradék népséggel együtt fogságba hurcolta Nebuzaradán testőrparancsnok.</verse>
        <verse osisID='Jer.52.16'>Az ország nincstelenjeinek másik részét otthon hagyta Nebuzaradán testőrparancsnok szőlőműveseknek és mezei munkásoknak.</verse>
        <verse osisID='Jer.52.17'>Összetörték a káldeusok az ÚR házánál levő rézoszlopokat, továbbá az ÚR házához tartozó mosdóállványokat meg a réztengert, és az összes rezet elvitték Babilóniába.</verse>
        <verse osisID='Jer.52.18'>Elvitték a fazekakat, a lapátokat, a késeket és a hintőedényeket, a serpenyőket és minden rézeszközt, amelyekkel a szent szolgálatot szokták végezni.</verse>
        <verse osisID='Jer.52.19'>Elvitte a testőrparancsnok a tálakat, a szenesserpenyőket, a hintőedényeket, a fazekakat, a mécstartókat, a serpenyőket, az áldozati kelyheket: mindent, ami csak aranyból és ezüstből volt.</verse>
        <verse osisID='Jer.52.20'>A két oszlopban, az egyetlen réztengerben meg a talapzatként alatta levő tizenkét rézbikában, amelyeket Salamon király készíttetett az ÚR házához, mindezekben a tárgyakban megmérhetetlen súlyú réz volt.</verse>
        <verse osisID='Jer.52.21'>Az oszlopok magassága tizennyolc könyök volt, és tizenkét könyöknyi zsinór érte körül őket, vastagságuk négyujjnyi volt, és belül üres volt mindegyik oszlop.</verse>
        <verse osisID='Jer.52.22'>Réz oszlopfő volt rajtuk. Egyik oszlopfő öt könyök magas volt, és az oszlopfőn körös-körül recézet és gránátalma volt, mind rézből. Ugyanilyen gránátalmák voltak a másik oszlopon is.</verse>
        <verse osisID='Jer.52.23'>Kilencvenhat gránátalma volt a külső oldalon, összesen száz gránátalma volt a recézeten körös-körül.</verse>
        <verse osisID='Jer.52.24'>Elvitte a testőrparancsnok Szerájá főpapot, meg Cefanjá papot, a helyettesét és három ajtóőrt.</verse>
        <verse osisID='Jer.52.25'>Elvitt egy főembert is a városból, aki a harcosok parancsnoka volt, hét embert a király személyes környezetéből, akiket a városban találtak, továbbá a hadseregparancsnok írnokát, aki fegyverbe szokta hívni az ország hadinépét, végül hatvan férfit az ország népéből, akiket ott találtak a városban.</verse>
        <verse osisID='Jer.52.26'>Fogta, és elvitte őket Nebuzaradán testőrparancsnok Babilónia királyához Riblába.</verse>
        <verse osisID='Jer.52.27'>Babilónia királya pedig levágatta, megölette őket Riblában, Hamát földjén. Így kellett fogságba mennie Júdának a saját földjéről.</verse>
        <verse osisID='Jer.52.28'>Ennyien voltak azok, akiket fogságba vitt Nebukadneccar: uralkodása hetedik évében háromezer-huszonhárom júdait,</verse>
        <verse osisID='Jer.52.29'>Nebukadneccar uralkodásának tizennyolcadik esztendejében nyolcszázharminckét lelket Jeruzsálemből.</verse>
        <verse osisID='Jer.52.30'>Nebukadneccar uralkodásának huszonharmadik esztendejében hétszáznegyvenöt lelket vitt fogságba Júdából Nebuzaradán testőrparancsnok. Összesen négyezer-hatszáz lelket.</verse>
        <verse osisID='Jer.52.31'>Jójákin júdai király fogságának harminchetedik évében, a tizenkettedik hónap huszonötödikén történt, hogy Evil-Meródak, Babilónia királya abban az évben, amikor uralkodni kezdett, megkegyelmezett Jójákin júdai királynak, és kiengedte a fogházból.</verse>
        <verse osisID='Jer.52.32'>Jóindulattal beszélt vele, és székét följebb tétette a többi király székénél, akik nála voltak Babilonban.</verse>
        <verse osisID='Jer.52.33'>Kicseréltette rabruháit, és Jójákin állandóan vele étkezett egész életében.</verse>
        <verse osisID='Jer.52.34'>Ellátását állandó ellátásként Babilónia királyától kapta, napi szükséglete szerint, egész életében, halála napjáig.</verse>
      </chapter>
    </div></osisText>
</osis>
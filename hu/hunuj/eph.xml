<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='HunUj' xml:lang='hu'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='HunUj'>
        <title>Magyar Újfordítású</title>
        <contributor>
Magyar Bibliatársulat
Hungarian Bible Society
H-1113 Budapest
Bocskai út 35.
Tel.: 36-1 386-8267; 36-1 386-8277
Tel./Fax: 36-1 466-9392
</contributor>
        <creator>ws</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2005-03-10</date>
        <description>Magyar Bibliatarsulat Ujforditasu Bibliaja</description>
        <publisher>the word company</publisher>
        <type type='OSIS'>Bible</type>
        <identifier type='OSIS'>HunUj</identifier>
        <source>http://web.axelero.hu/kaveonline/sword/</source>
        <language type='IETF'>hu</language>
        <relation/>
        <coverage/>
        <rights>Public Domain; Free distribution</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Eph'>
      <chapter osisID='Eph.1'>
        <verse osisID='Eph.1.1'>Pál, Isten akaratából Jézus Krisztus apostola, az Efezusban élő szenteknek és a Krisztus Jézusban hívőknek:</verse>
        <verse osisID='Eph.1.2'>kegyelem néktek és békesség Istentől, a mi Atyánktól, és az Úr Jézus Krisztustól.</verse>
        <verse osisID='Eph.1.3'>Áldott a mi Urunk Jézus Krisztus Istene és Atyja, aki megáldott minket mennyei világának minden lelki áldásával a Krisztusban.</verse>
        <verse osisID='Eph.1.4'>Mert őbenne kiválasztott minket magának már a világ teremtése előtt, hogy szentek és feddhetetlenek legyünk előtte szeretetben.</verse>
        <verse osisID='Eph.1.5'>Előre el is határozta, hogy fiaivá fogad minket Jézus Krisztus által, akarata és tetszése szerint,</verse>
        <verse osisID='Eph.1.6'>hogy magasztaljuk dicsőséges kegyelmét, amellyel megajándékozott minket szeretett Fiában.</verse>
        <verse osisID='Eph.1.7'>Őbenne van - az ő vére által - a mi megváltásunk, bűneink bocsánata is&amp;#59; kegyelme gazdagságából,</verse>
        <verse osisID='Eph.1.8'>amelyet kiárasztott ránk teljes bölcsességgel és értelemmel.</verse>
        <verse osisID='Eph.1.9'>Mert úgy tetszett neki, hogy megismertesse velünk az ő akaratának titkát, amelyet kijelentett őbenne</verse>
        <verse osisID='Eph.1.10'>az idők teljességének arról a rendjéről, hogy a Krisztusban egybefoglal mindeneket, azt is, ami a mennyben, és azt is, ami a földön van.</verse>
        <verse osisID='Eph.1.11'>Őbenne lettünk örököseivé is, mivel eleve elrendeltettünk erre annak kijelentett végzése szerint, aki mindent saját akarata és elhatározása szerint cselekszik&amp;#59;</verse>
        <verse osisID='Eph.1.12'>hogy dicsőségének magasztalására legyünk, mint akik előre reménykedünk a Krisztusban.</verse>
        <verse osisID='Eph.1.13'>Őbenne pedig titeket is - miután hallottátok az igazság igéjét, üdvösségetek evangéliumát, és hívőkké lettetek - eljegyzett pecsétjével, a megígért Szentlélekkel,</verse>
        <verse osisID='Eph.1.14'>örökségünk zálogával, hogy megváltsa tulajdon népét az ő dicsőségének magasztalására.</verse>
        <verse osisID='Eph.1.15'>Én tehát, miután hallottam az Úr Jézusba vetett hitetekről és a bennetek minden szent iránt megnyilvánuló szeretetről,</verse>
        <verse osisID='Eph.1.16'>szüntelenül hálát adok értetek, amikor megemlékezem rólatok imádságaimban&amp;#59;</verse>
        <verse osisID='Eph.1.17'>és kérem, hogy a mi Urunk Jézus Krisztus Istene, a dicsőség Atyja adja meg nektek a bölcsesség és a kinyilatkoztatás Lelkét, hogy megismerjétek őt&amp;#59;</verse>
        <verse osisID='Eph.1.18'>és világosítsa meg lelki szemeteket, hogy meglássátok: milyen reménységre hívott el minket, milyen gazdag az ő örökségének dicsősége a szentek között,</verse>
        <verse osisID='Eph.1.19'>és milyen mérhetetlenül nagy az ő hatalma rajtunk, hívőkön. Minthogy hatalmának ezzel az erejével</verse>
        <verse osisID='Eph.1.20'>munkálkodik a Krisztusban, miután feltámasztotta őt a halálból, és jobbjára ültette a mennyekben,</verse>
        <verse osisID='Eph.1.21'>feljebb minden méltóságnál és hatalmasságnál, minden erőnél és uralomnál, sőt minden névnél is, amelyet segítségül hívnak, nemcsak ebben a világban, hanem az eljövendőben is.</verse>
        <verse osisID='Eph.1.22'>"Az ő lábai alá vetett mindent", és őt tette mindenek felett való fővé az egyházban,</verse>
        <verse osisID='Eph.1.23'>amely az ő teste, és teljessége annak, aki teljessé tesz mindent mindenekben.</verse>
      </chapter>
      <chapter osisID='Eph.2'>
        <verse osisID='Eph.2.1'>Titeket is életre keltett, akik halottak voltatok vétkeitek és bűneitek miatt,</verse>
        <verse osisID='Eph.2.2'>amelyekben egykor éltetek e világ életmódja szerint&amp;#59; igazodva a levegő birodalmának fejedelméhez, ahhoz a lélekhez, amely most az engedetlenség fiaiban működik.</verse>
        <verse osisID='Eph.2.3'>Egykor mi is mindnyájan közöttük éltünk testünk kívánságaival, követtük a test és az érzékek hajlamait, és a harag fiai voltunk emberi természetünk szerint, éppenúgy, mint a többiek.</verse>
        <verse osisID='Eph.2.4'>De Isten, gazdag lévén irgalomban, az ő nagy szeretetéért, amellyel minket szeretett,</verse>
        <verse osisID='Eph.2.5'>minket is, akik halottak voltunk a vétkek miatt, életre keltett a Krisztussal együtt - kegyelemből van üdvösségetek! -</verse>
        <verse osisID='Eph.2.6'>és vele együtt feltámasztott, és a mennyeiek világába ültetett Krisztus Jézusért,</verse>
        <verse osisID='Eph.2.7'>hogy megmutassa az eljövendő korszakokban kegyelmének mérhetetlen gazdagságát irántunk való jóságából Krisztus Jézusban.</verse>
        <verse osisID='Eph.2.8'>Hiszen kegyelemből van üdvösségetek a hit által, és ez nem tőletek van: Isten ajándéka ez&amp;#59;</verse>
        <verse osisID='Eph.2.9'>nem cselekedetekért, hogy senki se dicsekedjék.</verse>
        <verse osisID='Eph.2.10'>Mert az ő alkotása vagyunk, akiket Krisztus Jézusban jó cselekedetekre teremtett, amelyeket előre elkészített Isten, hogy azok szerint éljünk.</verse>
        <verse osisID='Eph.2.11'>Emlékezzetek tehát arra, hogy ti egykor pogányok voltatok, úgynevezett körülmetéletlenek a körülmetéltek szerint, akik viszont azért nevezik magukat így, mert testükön emberkéz által körül vannak metélve.</verse>
        <verse osisID='Eph.2.12'>Ti abban az időben Krisztus nélkül éltetek, Izráel közösségétől elkülönítve, és mint az ígéret szövetségein kívül álló idegenek, reménység nélkül és Isten nélkül éltetek a világban.</verse>
        <verse osisID='Eph.2.13'>Most pedig Krisztus Jézusban ti, akik egykor "távol" voltatok, "közel" kerültetek a Krisztus vére által.</verse>
        <verse osisID='Eph.2.14'>Mert ő a mi békességünk, aki a két nemzetséget eggyé tette, és az ő testében lebontotta az elválasztó falat, az ellenségeskedést,</verse>
        <verse osisID='Eph.2.15'>miután a tételes parancsolatokból álló törvényt érvénytelenné tette, hogy békességet szerezve, a kettőt egy új emberré teremtse önmagában.</verse>
        <verse osisID='Eph.2.16'>Megbékéltette mindkettőt egy testben az Istennel, miután a kereszt által megölte az ellenségeskedést önmagában,</verse>
        <verse osisID='Eph.2.17'>és eljött, és "békességet hirdetett nektek, a távoliaknak, és békességet a közelieknek".</verse>
        <verse osisID='Eph.2.18'>Mert általa van szabad utunk mindkettőnknek egy Lélekben az Atyához.</verse>
        <verse osisID='Eph.2.19'>Ezért tehát nem vagytok többé idegenek és jövevények, hanem polgártársai a szenteknek és háza népe Istennek.</verse>
        <verse osisID='Eph.2.20'>Mert ráépültetek az apostolok és a próféták alapjára, a sarokkő pedig maga Krisztus Jézus,</verse>
        <verse osisID='Eph.2.21'>akiben az egész épület egybeilleszkedik, és szent templommá növekszik az Úrban,</verse>
        <verse osisID='Eph.2.22'>és akiben ti is együtt épültök az Isten hajlékává a Lélek által.</verse>
      </chapter>
      <chapter osisID='Eph.3'>
        <verse osisID='Eph.3.1'>Ezért vagyok én, Pál, a Krisztus Jézus foglya értetek, a pogányokért.</verse>
        <verse osisID='Eph.3.2'>Ha ugyan hallottatok az Isten kegyelme megbízásáról, amelyet nekem adott a ti javatokra,</verse>
        <verse osisID='Eph.3.3'>amikor kijelentésével ismertette meg velem a titkot, ahogy előbb röviden megírtam.</verse>
        <verse osisID='Eph.3.4'>Ha elolvassátok, megtudhatjátok belőle, hogyan értem én a Krisztus titkát,</verse>
        <verse osisID='Eph.3.5'>amely más nemzedékek idején nem vált ismertté az emberek fiai előtt úgy, ahogyan most kijelentette szent apostolainak és prófétáinak a Lélek által:</verse>
        <verse osisID='Eph.3.6'>hogy tudniillik a pogányok örököstársaink, velünk egy test, és velünk együtt részesek az ígéretben is Krisztus Jézusért az evangélium által.</verse>
        <verse osisID='Eph.3.7'>Ennek lettem szolgájává az Isten kegyelmének ajándékából, amelyben hatalmának ereje által részesített engem.</verse>
        <verse osisID='Eph.3.8'>Nekem, minden szent között a legkisebbnek adatott az a kegyelem, hogy a pogányoknak hirdessem a Krisztus mérhetetlen gazdagságát,</verse>
        <verse osisID='Eph.3.9'>és hogy világossá tegyem mindenki előtt, mi ama titok megvalósulásának a rendje, amely el volt rejtve öröktől fogva Istenben, mindenek teremtőjében&amp;#59;</verse>
        <verse osisID='Eph.3.10'>és hogy ismertté legyen most az egyház által a mennyei fejedelemségek és hatalmasságok előtt az Isten sokféle bölcsessége.</verse>
        <verse osisID='Eph.3.11'>Ez felel meg örök végzésének, amelyet megvalósított Krisztus Jézusban, a mi Urunkban:</verse>
        <verse osisID='Eph.3.12'>őbenne van bátorságunk és szabad utunk bizodalommal a benne való hit által.</verse>
        <verse osisID='Eph.3.13'>Kérlek tehát titeket, ne csüggedjetek el az értetek szenvedett megpróbáltatásaim miatt, hiszen számotokra dicsőség ez.</verse>
        <verse osisID='Eph.3.14'>Ezért meghajtom térdemet az Atya előtt,</verse>
        <verse osisID='Eph.3.15'>akiről nevét kapja minden nemzetség mennyen és földön:</verse>
        <verse osisID='Eph.3.16'>adja meg nektek dicsőségének gazdagsága szerint, hogy hatalmasan megerősödjék bennetek a belső ember az ő Lelke által&amp;#59;</verse>
        <verse osisID='Eph.3.17'>hogy a Krisztus lakjék szívetekben a hit által, a szeretetben meggyökerezve és megalapozva</verse>
        <verse osisID='Eph.3.18'>képesek legyetek felfogni minden szenttel együtt: mi a szélesség és hosszúság, magasság és mélység&amp;#59;</verse>
        <verse osisID='Eph.3.19'>és így megismerjétek Krisztusnak minden ismeretet meghaladó szeretetét, hogy teljességre jussatok, az Isten mindent átfogó teljességéig.</verse>
        <verse osisID='Eph.3.20'>Aki pedig mindent megtehet sokkal bőségesebben, mint ahogy mi kérjük vagy gondoljuk, a bennünk munkálkodó erő szerint:</verse>
        <verse osisID='Eph.3.21'>azé a dicsőség az egyházban Krisztus Jézus által nemzedékről nemzedékre, örökkön-örökké. Ámen.</verse>
      </chapter>
      <chapter osisID='Eph.4'>
        <verse osisID='Eph.4.1'>Kérlek tehát titeket én, aki fogoly vagyok az Úrért: éljetek méltón ahhoz az elhívatáshoz, amellyel elhívattatok,</verse>
        <verse osisID='Eph.4.2'>teljes alázatossággal, szelídséggel és türelemmel&amp;#59; viseljétek el egymást szeretettel,</verse>
        <verse osisID='Eph.4.3'>igyekezzetek megtartani a Lélek egységét a békesség kötelékével.</verse>
        <verse osisID='Eph.4.4'>Egy a test, és egy a Lélek, aminthogy egy reménységre kaptatok elhívást is:</verse>
        <verse osisID='Eph.4.5'>egy az Úr, egy a hit, egy a keresztség,</verse>
        <verse osisID='Eph.4.6'>egy az Istene és Atyja mindeneknek&amp;#59; ő van mindenek felett, és mindenek által, és mindenekben.</verse>
        <verse osisID='Eph.4.7'>A kegyelem pedig mindegyikünknek a Krisztus ajándékának mértéke szerint adatott.</verse>
        <verse osisID='Eph.4.8'>Ezért mondja az Írás: "Felment a magasságba, foglyokat vitt magával, ajándékot adott az embereknek."</verse>
        <verse osisID='Eph.4.9'>Az pedig, hogy "felment", mi mást jelent, mint azt, hogy le is szállt erre a földre.</verse>
        <verse osisID='Eph.4.10'>Aki leszállt, az "fel is ment", feljebb minden égnél, hogy betöltse a mindenséget.</verse>
        <verse osisID='Eph.4.11'>És ő "adott" némelyeket apostolokul, másokat prófétákul, ismét másokat evangélistákul, vagy pásztorokul és tanítókul,</verse>
        <verse osisID='Eph.4.12'>hogy felkészítse a szenteket a szolgálat végzésére, a Krisztus testének építésére,</verse>
        <verse osisID='Eph.4.13'>míg eljutunk mindnyájan a hitnek és az Isten Fia megismerésének egységére, a felnőttkorra, a Krisztus teljességét elérő nagykorúságra,</verse>
        <verse osisID='Eph.4.14'>hogy többé ne legyünk kiskorúak, akik mindenféle tanítás szelében ide-oda hányódnak és sodródnak az emberek csalásától, tévútra csábító ravaszságától&amp;#59;</verse>
        <verse osisID='Eph.4.15'>hanem az igazsághoz ragaszkodva növekedjünk fel szeretetben mindenestől őhozzá, aki a fej, a Krisztus.</verse>
        <verse osisID='Eph.4.16'>Az egész test pedig az ő hatására egybeilleszkedve és összefogva, a különféle kapcsolatok segítségével, és minden egyes rész saját adottságának megfelelően működve gondoskodik önmaga növekedéséről, hogy épüljön szeretetben.</verse>
        <verse osisID='Eph.4.17'>Mondom tehát, és tanúsítom az Úr nevében, hogy többé nem élhettek úgy, ahogyan a pogányok élnek hiábavaló gondolkodásuk szerint.</verse>
        <verse osisID='Eph.4.18'>Az ő elméjükre sötétség borult, és elidegenedtek az Istennek tetsző élettől, mert megmaradtak tévelygésükben, és megkeményedett a szívük.</verse>
        <verse osisID='Eph.4.19'>Ezért erkölcsi érzékükben eltompulva, gátlástalanul mindenféle tisztátalan tevékenységre vetemedtek nyereségvágyukban.</verse>
        <verse osisID='Eph.4.20'>Ti azonban nem így tanultátok a Krisztust&amp;#59;</verse>
        <verse osisID='Eph.4.21'>ha valóban úgy hallottatok róla, és kaptatok felőle tanítást, ahogyan az megvalósult Jézusban.</verse>
        <verse osisID='Eph.4.22'>Vessétek le a régi élet szerint való óembert, aki csalárd és gonosz kívánságok miatt megromlott&amp;#59;</verse>
        <verse osisID='Eph.4.23'>újuljatok meg lelketekben és elmétekben,</verse>
        <verse osisID='Eph.4.24'>öltsétek fel az új embert, aki Isten tetszése szerint valóságos igazságban és szentségben teremtetett.</verse>
        <verse osisID='Eph.4.25'>Ezért tehát vessétek le a hazugságot, és mondjatok igazat, mindenki a felebarátjának, mivelhogy tagjai vagyunk egymásnak.</verse>
        <verse osisID='Eph.4.26'>"Ha haragusztok is, ne vétkezzetek": a nap ne menjen le a ti haragotokkal,</verse>
        <verse osisID='Eph.4.27'>helyet se adjatok az ördögnek.</verse>
        <verse osisID='Eph.4.28'>Aki lopni szokott, többé ne lopjon, hanem inkább dolgozzék, és saját keze munkájával szerezze meg a javakat, hogy legyen mit adnia a szűkölködőknek.</verse>
        <verse osisID='Eph.4.29'>Semmiféle bomlasztó beszéd ne jöjjön ki a szátokon, hanem csak akkor szóljatok, ha az jó a szükséges építésre, hogy áldást hozzon azokra, akik hallják.</verse>
        <verse osisID='Eph.4.30'>És ne szomorítsátok meg az Isten Szentlelkét, aki által el vagytok pecsételve a megváltás napjára.</verse>
        <verse osisID='Eph.4.31'>Minden keserűség, indulat, harag, kiabálás és istenkáromlás legyen távol tőletek minden gonoszsággal együtt.</verse>
        <verse osisID='Eph.4.32'>Viszont legyetek egymáshoz jóságosak, irgalmasak, bocsássatok meg egymásnak, ahogyan Isten is megbocsátott nektek a Krisztusban.</verse>
      </chapter>
      <chapter osisID='Eph.5'>
        <verse osisID='Eph.5.1'>Legyetek tehát Isten követői, mint szeretett gyermekei,</verse>
        <verse osisID='Eph.5.2'>és éljetek szeretetben, ahogyan a Krisztus is szeretett minket, és önmagát adta értünk "áldozati ajándékul, az Istennek kedves illatként."</verse>
        <verse osisID='Eph.5.3'>Ellenben paráznaság, bármiféle tisztátalanság vagy nyerészkedés még szóba se kerüljön közöttetek, ahogyan ez szentekhez méltó&amp;#59;</verse>
        <verse osisID='Eph.5.4'>se szemérmetlenség, se ostoba beszéd vagy kétértelműség: ami nem illik, hanem inkább a hálaadás.</verse>
        <verse osisID='Eph.5.5'>Hiszen jól tudjátok, hogy egyetlen paráznának, tisztátalannak vagy nyerészkedőnek, azaz bálványimádónak sincs öröksége a Krisztus és az Isten országában.</verse>
        <verse osisID='Eph.5.6'>Senki meg ne tévesszen titeket üres beszédével, hiszen éppen ezekért sújtja Isten haragja az engedetlenség fiait.</verse>
        <verse osisID='Eph.5.7'>Ne vegyetek tehát részt ezekben.</verse>
        <verse osisID='Eph.5.8'>Mert egykor sötétség voltatok, most azonban világosság vagytok az Úrban: éljetek úgy, mint a világosság gyermekei.</verse>
        <verse osisID='Eph.5.9'>A világosság gyümölcse ugyanis csupa jóság, igazság és egyenesség.</verse>
        <verse osisID='Eph.5.10'>Ítéljétek meg tehát, mi kedves az Úrnak,</verse>
        <verse osisID='Eph.5.11'>és ne vegyetek részt a sötétség haszontalan cselekedeteiben, hanem inkább leplezzétek le ezeket.</verse>
        <verse osisID='Eph.5.12'>Mert amiket titokban tesznek, azokról még beszélni is szégyen,</verse>
        <verse osisID='Eph.5.13'>de mindaz, amit a világosság leleplez, nyilvánvalóvá lesz.</verse>
        <verse osisID='Eph.5.14'>Mert minden, ami nyilvánvalóvá lett, az világos. Ezért mondja: "Ébredj fel, aki alszol, támadj fel a halálból, és felragyog neked a Krisztus."</verse>
        <verse osisID='Eph.5.15'>Jól vigyázzatok tehát, hogyan éltek&amp;#59; ne esztelenül, hanem bölcsen,</verse>
        <verse osisID='Eph.5.16'>kihasználva az alkalmas időt, mert az idők gonoszak.</verse>
        <verse osisID='Eph.5.17'>Éppen azért: ne legyetek meggondolatlanok, hanem értsétek meg, mi az Úr akarata.</verse>
        <verse osisID='Eph.5.18'>Ne részegeskedjetek, mert a borral léhaság jár együtt, hanem teljetek meg Lélekkel,</verse>
        <verse osisID='Eph.5.19'>mondjatok egymásnak zsoltárokat, dicséreteket és lelki énekeket&amp;#59; énekeljetek és mondjatok dicséretet szívetekben az Úrnak,</verse>
        <verse osisID='Eph.5.20'>és adjatok hálát az Istennek, az Atyának mindenkor mindenért, a mi Urunk Jézus Krisztus nevében.</verse>
        <verse osisID='Eph.5.21'>Engedelmeskedjetek egymásnak, Krisztus félelmében.</verse>
        <verse osisID='Eph.5.22'>Az asszonyok engedelmeskedjenek férjüknek, mint az Úrnak&amp;#59;</verse>
        <verse osisID='Eph.5.23'>mert a férfi feje a feleségnek, ahogyan Krisztus is feje az egyháznak, és ő a test üdvözítője is.</verse>
        <verse osisID='Eph.5.24'>De amint az egyház engedelmeskedik Krisztusnak, úgy engedelmeskedjenek az asszonyok is a férjüknek mindenben.</verse>
        <verse osisID='Eph.5.25'>Férfiak! Úgy szeressétek feleségeteket, ahogyan Krisztus is szerette az egyházat, és önmagát adta érte,</verse>
        <verse osisID='Eph.5.26'>hogy a víz fürdőjével az ige által megtisztítva megszentelje,</verse>
        <verse osisID='Eph.5.27'>így állítja maga elé az egyházat dicsőségben, hogy ne legyen rajta folt, vagy ránc, vagy bármi hasonló, hanem hogy szent és feddhetetlen legyen.</verse>
        <verse osisID='Eph.5.28'>Hasonlóképpen a férfiak is szeressék a feleségüket, mint a saját testüket. Aki szereti a feleségét az önmagát szereti.</verse>
        <verse osisID='Eph.5.29'>Mert a maga testét soha senki nem gyűlölte, hanem táplálja és gondozza, ahogyan Krisztus is az egyházat,</verse>
        <verse osisID='Eph.5.30'>minthogy tagjai vagyunk testének.</verse>
        <verse osisID='Eph.5.31'>"A férfi ezért elhagyja apját és anyját, és ragaszkodik feleségéhez, és lesznek ketten egy testté."</verse>
        <verse osisID='Eph.5.32'>Nagy titok ez, én pedig ezt Krisztusról és az egyházról mondom.</verse>
        <verse osisID='Eph.5.33'>De ti is, mindenki egyenként úgy szeresse a feleségét, mint önmagát, az asszony pedig tisztelje a férjét.</verse>
      </chapter>
      <chapter osisID='Eph.6'>
        <verse osisID='Eph.6.1'>Gyermekek! Engedelmeskedjetek szüleiteknek az Úrban, mert ez a helyes.</verse>
        <verse osisID='Eph.6.2'>"Tiszteld apádat és anyádat": ez az első parancsolat, amelyhez ígéret fűződik,</verse>
        <verse osisID='Eph.6.3'>mégpedig ez: "hogy jó dolgod legyen, és hosszú életű légy a földön."</verse>
        <verse osisID='Eph.6.4'>Ti apák pedig ne ingereljétek gyermekeiteket, hanem neveljétek az Úr tanítása szerint fegyelemmel és intéssel.</verse>
        <verse osisID='Eph.6.5'>Szolgák! Félelemmel és rettegéssel engedelmeskedjetek földi uraitoknak, olyan tiszta szívvel, mint a Krisztusnak.</verse>
        <verse osisID='Eph.6.6'>Ne látszatra szolgáljatok, mintha embereknek akarnátok tetszeni, hanem Krisztus szolgáiként cselekedjétek Isten akaratát: lélekből,</verse>
        <verse osisID='Eph.6.7'>jóakarattal szolgáljatok, mint az Úrnak és nem mint embereknek&amp;#59;</verse>
        <verse osisID='Eph.6.8'>mert tudjátok, hogy ha valaki valami jót tesz, visszakapja az Úrtól, akár szolga, akár szabad.</verse>
        <verse osisID='Eph.6.9'>Ti pedig, urak, ugyanígy bánjatok velük, hagyjátok a fenyegetést, mivel tudjátok, hogy, él a mennyekben az Úr, aki nekik is, nektek is Uratok, és aki nem személyválogató.</verse>
        <verse osisID='Eph.6.10'>Végül pedig: erősödjetek meg az Úrban és az ő hatalmas erejében.</verse>
        <verse osisID='Eph.6.11'>Öltsétek magatokra az Isten fegyverzetét, hogy megállhassatok az ördög mesterkedéseivel szemben.</verse>
        <verse osisID='Eph.6.12'>Mert a mi harcunk nem test és vér ellen folyik, hanem erők és hatalmak ellen, a sötétség világának urai és a gonoszság lelkei ellen, amelyek a mennyei magasságban vannak.</verse>
        <verse osisID='Eph.6.13'>Éppen ezért vegyétek fel az Isten fegyverzetét, hogy ellenállhassatok a gonosz napon, és mindent leküzdve megállhassatok.</verse>
        <verse osisID='Eph.6.14'>Álljatok meg tehát, felövezve derekatokat igazságszeretettel, és magatokra öltve a megigazulás páncélját,</verse>
        <verse osisID='Eph.6.15'>felsaruzva a lábatokat a békesség evangéliuma hirdetésének a készségével.</verse>
        <verse osisID='Eph.6.16'>Vegyétek fel mindenképpen a hit pajzsát, amellyel kiolthatjátok a gonosznak minden tüzes nyilát.</verse>
        <verse osisID='Eph.6.17'>Vegyétek fel az üdvösség sisakját is, és a Lélek kardját, amely az Isten beszéde.</verse>
        <verse osisID='Eph.6.18'>Minden imádságotokban és könyörgésetekben imádkozzatok mindenkor a Lélek által. Éppen azért legyetek éberek, teljes állhatatossággal könyörögve az összes szentekért&amp;#59;</verse>
        <verse osisID='Eph.6.19'>és énértem is, hogy adassék nekem az ige, ha szóra nyitom a számat, hogy bátran ismertessem meg az evangélium titkát,</verse>
        <verse osisID='Eph.6.20'>amelynek követe vagyok a bilincsben is, hogy bátorságom legyen azt úgy hirdetni, ahogyan kell.</verse>
        <verse osisID='Eph.6.21'>Hogy pedig ti is megtudjátok, mi van velem és hogyan élek, mindent elmond nektek Tükhikosz, az Úrban szeretett testvér és hű diakónus,</verse>
        <verse osisID='Eph.6.22'>akit éppen azért küldtem hozzátok, hogy értesüljetek helyzetünkről, és megvigasztalja szíveteket.</verse>
        <verse osisID='Eph.6.23'>Békesség a testvéreknek és szeretet hittel együtt az Atya Istentől és az Úr Jézus Krisztustól!</verse>
        <verse osisID='Eph.6.24'>A kegyelem legyen mindazokkal, akik el nem múló szeretettel szeretik a mi Urunkat, Jézus Krisztust. Ámen.</verse>
      </chapter>
    </div></osisText>
</osis>
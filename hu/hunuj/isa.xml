<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='HunUj' xml:lang='hu'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='HunUj'>
        <title>Magyar Újfordítású</title>
        <contributor>
Magyar Bibliatársulat
Hungarian Bible Society
H-1113 Budapest
Bocskai út 35.
Tel.: 36-1 386-8267; 36-1 386-8277
Tel./Fax: 36-1 466-9392
</contributor>
        <creator>ws</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2005-03-10</date>
        <description>Magyar Bibliatarsulat Ujforditasu Bibliaja</description>
        <publisher>the word company</publisher>
        <type type='OSIS'>Bible</type>
        <identifier type='OSIS'>HunUj</identifier>
        <source>http://web.axelero.hu/kaveonline/sword/</source>
        <language type='IETF'>hu</language>
        <relation/>
        <coverage/>
        <rights>Public Domain; Free distribution</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Isa'>
      <chapter osisID='Isa.1'>
        <verse osisID='Isa.1.1'>Ézsaiásnak, Ámóc fiának látomása, amelyet akkor látott Júdáról és Jeruzsálemről, amikor Uzzijjá, Jótám, Áház és Ezékiás voltak Júda királyai.</verse>
        <verse osisID='Isa.1.2'>Halljátok meg, egek, figyelj ide, föld, mert az ÚR szól: Fiaimat fölneveltem, fölmagasztaltam, de ők elpártoltak tőlem!</verse>
        <verse osisID='Isa.1.3'>Az ökör ismeri gazdáját, a szamár is urának jászlát, de Izráel nem ismer, népem nem ért meg engem.</verse>
        <verse osisID='Isa.1.4'>Jaj, vétkes nemzet, bűnnel terhelt nép! Gonosz utódok, romlott fiak! Elhagyták az URat, megvetették Izráel Szentjét, elfordultak tőle!</verse>
        <verse osisID='Isa.1.5'>Minél több verést kaptok, annál jobban ellenkeztek! Egészen beteg már a fej, egészen gyenge már a szív.</verse>
        <verse osisID='Isa.1.6'>Tetőtől talpig nincs rajta ép hely, csupa zúzódás, kék folt és gennyes seb. Nem nyomták ki, nem kötözték be, olajjal sem gyógyították.</verse>
        <verse osisID='Isa.1.7'>Országotok pusztaság, városaitokat fölperzselték, földeteket szemetek láttára idegenek tarolták le, pusztaság, mint ahol idegenek dúltak.</verse>
        <verse osisID='Isa.1.8'>Olyan maradt Sion leánya, mint kunyhó a szőlőben, mint csőszház az uborkaföldön, vagy mint egy ostromlott város.</verse>
        <verse osisID='Isa.1.9'>Ha a Seregek URa nem hagyott volna néhány menekültet, olyanok lennénk, mint Sodoma, Gomorához hasonlítanánk.</verse>
        <verse osisID='Isa.1.10'>Halljátok az ÚR igéjét, Sodoma vezetői! Figyeljetek Istenünk tanítására, Gomora népe!</verse>
        <verse osisID='Isa.1.11'>Mit kezdjek a sok véresáldozattal? - mondja az ÚR. Elegem van az égőáldozati kosokból, a hízott marhák kövérjéből! A bikák, bárányok és bakok vérében nem telik kedvem.</verse>
        <verse osisID='Isa.1.12'>Ki kívánja tőletek, hogy eljöjjetek, hogy megjelenjetek előttem, és tapossátok udvaromat?</verse>
        <verse osisID='Isa.1.13'>Ne hozzatok többé hazug áldozatot, még a füstjét is utálom! Újhold, szombat, ünnepi összejövetel? Nem tűröm együtt a bűnt és ünneplést!</verse>
        <verse osisID='Isa.1.14'>Újholdjaitokat és ünnepeiteket gyűlölöm én, terhemre vannak, fáraszt elviselni.</verse>
        <verse osisID='Isa.1.15'>Ha felém nyújtjátok kezeteket, eltakarom szemem előletek&amp;#59; bármennyit is imádkoztok, én nem hallgatom meg: vér tapad a kezetekhez!</verse>
        <verse osisID='Isa.1.16'>Mossátok tisztára magatokat! Vigyétek el szemem elől gonosz tetteiteket! Ne tegyetek többé rosszat!</verse>
        <verse osisID='Isa.1.17'>Tanuljatok jót tenni, törekedjetek igazságra, térítsétek jó útra az erőszakoskodót! Védjétek meg az árvák jogát és az özvegyek peres ügyét!</verse>
        <verse osisID='Isa.1.18'>Jöjjetek, szálljunk vitába! - mondja az ÚR. Ha vétkeitek skarlátpirosak is, hófehérekké válhattok, ha vörösek is, mint a bíbor, fehérekké lehettek, mint a gyapjú.</verse>
        <verse osisID='Isa.1.19'>Ha készségesen hallgattok rám, élhettek az ország javaival.</verse>
        <verse osisID='Isa.1.20'>De ha vonakodva elpártoltok tőlem, fegyver pusztít el titeket. Az ÚR szája szólt.</verse>
        <verse osisID='Isa.1.21'>Milyen paráznává lett a hűséges város! Jogossággal volt tele, igazság lakott benne, most pedig gyilkosok!</verse>
        <verse osisID='Isa.1.22'>Ezüstöd salakká lett, tiszta borod vízzel keveredett.</verse>
        <verse osisID='Isa.1.23'>Vezéreid megátalkodottak, tolvajok barátai. Mindegyik szereti a megvesztegetést, ajándékot hajhász. Az árvák igazát nem védik, az özvegy peres ügye nem kerül eléjük.</verse>
        <verse osisID='Isa.1.24'>Azért így szól az Úr, a Seregek URa, Izráel erős Istene: Majd elégtételt veszek ellenfeleimen, bosszút állok ellenségeimen!</verse>
        <verse osisID='Isa.1.25'>Ellened fordítom kezemet, kiolvasztom salakodat, mint a lúg, eltávolítok belőled minden ónt.</verse>
        <verse osisID='Isa.1.26'>Megint olyan bírákat adok, mint régen, és olyan tanácsadókat, mint kezdetben. Akkor majd így neveznek: Igaz város, hűséges város!</verse>
        <verse osisID='Isa.1.27'>Sion ítélettel váltatik meg, megtérői igazság által.</verse>
        <verse osisID='Isa.1.28'>De összetörnek a hűtlenek a vétkesekkel együtt, és akik elhagyják az URat, megsemmisülnek.</verse>
        <verse osisID='Isa.1.29'>Megszégyenültök a cserfák miatt, amelyekben gyönyörködtetek, pirulni fogtok a kertek miatt, amelyeket kedveltetek.</verse>
        <verse osisID='Isa.1.30'>Hasonlók lesztek a cserfához, amelynek elhervadt a lombja, és a kerthez, amelynek nincs vize.</verse>
        <verse osisID='Isa.1.31'>Mert kenderkóccá lesz a hatalmas, és munkája szikrává: mindketten együtt égnek el, és nem oltja el senki.</verse>
      </chapter>
      <chapter osisID='Isa.2'>
        <verse osisID='Isa.2.1'>Ezt az igét kapta látomásban Ézsaiás, Ámóc fia Júdáról és Jeruzsálemről:</verse>
        <verse osisID='Isa.2.2'>Az utolsó napokban szilárdan fog állni az ÚR házának hegye a hegyek tetején. Kimagaslik a halmok közül, és özönlik hozzá valamennyi nép.</verse>
        <verse osisID='Isa.2.3'>Eljön a sok nép, és ezt mondják: Jöjjetek, menjünk föl az ÚR hegyére, Jákób Istenének házához! Tanítson minket utaira, hogy az ő ösvényein járjunk. Mert a Sionról jön a tanítás, és az ÚR igéje Jeruzsálemből.</verse>
        <verse osisID='Isa.2.4'>Ítéletet tart a nemzetek fölött, megfenyíti a sok népet. Kardjaikból kapákat kovácsolnak, lándzsáikból metszőkéseket. Nép a népre kardot nem emel, hadakozást többé nem tanul.</verse>
        <verse osisID='Isa.2.5'>Jákób háza, jöjjetek, járjunk az ÚR világosságában!</verse>
        <verse osisID='Isa.2.6'>Eltaszítottad népedet, Jákób házát, mert tele vannak keleti szokásokkal, jelmagyarázókkal, mint a filiszteusok, és idegenekkel barátkoznak.</verse>
        <verse osisID='Isa.2.7'>Tele van az ország ezüsttel, arannyal, kincseinek se szeri, se száma. Tele van az ország lovakkal, harci kocsijainak se szeri, se száma.</verse>
        <verse osisID='Isa.2.8'>Tele van az ország bálványokkal, kezeik csinálmánya előtt borulnak le, amit ujjaikkal csináltak.</verse>
        <verse osisID='Isa.2.9'>Ezért meg kell hajolnia az embernek, meg kell alázkodnia a halandónak, és te nem bocsátasz meg nekik.</verse>
        <verse osisID='Isa.2.10'>Menj a sziklák közé, rejtőzz a porba az ÚR félelmes fensége és méltósága elől!</verse>
        <verse osisID='Isa.2.11'>Megalázza a kevély tekintetű embert, a halandók nagyságát porba hajtja. Csak az ÚR magasztaltatik föl azon a napon.</verse>
        <verse osisID='Isa.2.12'>Mert jön a Seregek URának napja minden kevély és magas ellen, mindenki ellen, aki nagyra tartja magát, de majd megalázott lesz&amp;#59;</verse>
        <verse osisID='Isa.2.13'>a Libánon minden cédrusa ellen, amelyek magasra emelkednek, Básán minden tölgyfája ellen&amp;#59;</verse>
        <verse osisID='Isa.2.14'>minden magas hegy ellen és minden kiemelkedő halom ellen,</verse>
        <verse osisID='Isa.2.15'>minden büszke torony ellen és minden erős vár ellen,</verse>
        <verse osisID='Isa.2.16'>minden Tarsís-hajó ellen és minden gyönyörű gálya ellen.</verse>
        <verse osisID='Isa.2.17'>Porba hajtja az ember büszkeségét, és megalázza a halandók nagyságát. Csak az ÚR magasztaltatik föl azon a napon.</verse>
        <verse osisID='Isa.2.18'>A bálványok pedig semmivé lesznek egészen.</verse>
        <verse osisID='Isa.2.19'>Bebújnak majd a sziklabarlangokba és a föld repedéseibe az ÚR félelmes fensége és méltósága elől, amikor fölkel, hogy megrémítse a földet.</verse>
        <verse osisID='Isa.2.20'>Azon a napon odadobja az ember a vakondoknak és denevéreknek ezüst és arany bálványait, amelyeket azért csinált, hogy leboruljon előttük.</verse>
        <verse osisID='Isa.2.21'>Bebújnak a sziklák szakadékaiba és a kőszálak hasadékaiba az ÚR félelmes fensége és méltósága elől, amikor fölkel, hogy megrémítse a földet.</verse>
        <verse osisID='Isa.2.22'>Ne bízzatok az emberben, hiszen csak lehelet van az orrában: mire lehet hát becsülni?</verse>
      </chapter>
      <chapter osisID='Isa.3'>
        <verse osisID='Isa.3.1'>Az Úr, a Seregek URa eltávolít Jeruzsálemből és Júdából mindenféle támaszt: minden támaszt, amit a kenyér, minden támaszt, amit a víz nyújt,</verse>
        <verse osisID='Isa.3.2'>a hőst és a katonát, a bírót és a prófétát, a varázslót és a véneket,</verse>
        <verse osisID='Isa.3.3'>a hadnagyot és a főrendűt, a tanácsost, az ügyes mestert és a varázsláshoz értőt.</verse>
        <verse osisID='Isa.3.4'>Ifjakat teszek vezéreikké, és sihederek uralkodnak rajtuk.</verse>
        <verse osisID='Isa.3.5'>Sanyargatja a nép között ember az embertársát, egyik ember a másikat. Rátámad az ifjú a vénre, a hitvány a tekintélyesre.</verse>
        <verse osisID='Isa.3.6'>Ha valaki így unszolja rokonsága egyik tagját: Neked még van ruhád, légy te a vezetőnk, légy úrrá ezen a felforduláson! -</verse>
        <verse osisID='Isa.3.7'>akkor az így fog válaszolni: Nem akarok sebkötöző lenni! Nincs a házamban se kenyér, se ruha, ne tegyetek engem a nép vezetőjévé!</verse>
        <verse osisID='Isa.3.8'>Bizony, elbukik Jeruzsálem, és elesik Júda, - mert nyelvükkel és tetteikkel az ÚR ellen fordulnak, és dicsőségével szemben engedetlenek.</verse>
        <verse osisID='Isa.3.9'>Személyválogatásuk ellenük szól, vétkeiket Sodoma módjára hirdetik, nem titkolják. Jaj, nekik, mert maguknak okoznak bajt!</verse>
        <verse osisID='Isa.3.10'>Mondjátok az igazaknak, hogy jó dolguk lesz, mert tetteiknek gyümölcsét eszik.</verse>
        <verse osisID='Isa.3.11'>Jaj a gonosznak! Rossz dolga lesz, mert keze munkája szerint bánnak vele.</verse>
        <verse osisID='Isa.3.12'>Ó népem! Gyermekek sanyargatnak, asszonyok uralkodnak rajtad! Ó népem! Vezetőid félrevezetnek, tévútra visznek téged!</verse>
        <verse osisID='Isa.3.13'>Előlép perelni az ÚR, készen áll, hogy ítélkezzék népe fölött.</verse>
        <verse osisID='Isa.3.14'>Törvényt tart az ÚR népe vénei és vezérei fölött: Letaroltátok a szőlőt, szegényektől rabolt holmi van a házatokban!</verse>
        <verse osisID='Isa.3.15'>Hogy meritek összezúzni népemet, összetörni a nyomorultakat?! - Az ÚRnak, a Seregek URának szava ez.</verse>
        <verse osisID='Isa.3.16'>Ezt mondta az ÚR: Mivel Sion leányai büszkélkednek, fejüket fenn hordva, szemükkel kacsingatva járnak, kényeskedve lépegetnek, és lábpereceikkel csilingelnek,</verse>
        <verse osisID='Isa.3.17'>ezért kopasszá teszi az Úr Sion leányainak a fejét, és fölnyíratja halántékukat az ÚR.</verse>
        <verse osisID='Isa.3.18'>Azon a napon eltávolítja ékszereiket az Úr: a lábpereceket, a napocskákat és holdacskákat,</verse>
        <verse osisID='Isa.3.19'>a függőket, karpereceket és fátylakat,</verse>
        <verse osisID='Isa.3.20'>a fejdíszeket, lábláncokat, díszes öveket, az illatszeres szelencéket és a talizmánokat,</verse>
        <verse osisID='Isa.3.21'>a gyűrűket és orrpereceket,</verse>
        <verse osisID='Isa.3.22'>a díszruhákat, köpenyeket, sálakat és tarsolyokat,</verse>
        <verse osisID='Isa.3.23'>a tükröket, az alsóruhákat, a turbánokat és vállkendőket.</verse>
        <verse osisID='Isa.3.24'>Akkor a balzsamillat helyén bűz lesz, az öv helyén kötél, a fodorított haj helyén kopaszság, a díszköpeny helyén daróc, a szépség helyén szégyenbélyeg.</verse>
        <verse osisID='Isa.3.25'>Embereid fegyvertől hullnak el, vitézeid a harcban.</verse>
        <verse osisID='Isa.3.26'>Szomorkodnak és gyászolnak a kapukban, és kifosztva ülnek a földön.</verse>
      </chapter>
      <chapter osisID='Isa.4'>
        <verse osisID='Isa.4.1'>Hét asszony ragad majd meg egy férfit azon a napon, és ezt mondják: A magunk kenyerét esszük, a magunk ruhájába öltözünk, csak viselhessük nevedet. Vedd le rólunk a gyalázatot!</verse>
        <verse osisID='Isa.4.2'>Azon a napon ékes és dicső sarjat ád az ÚR, a föld gyümölcse pedig pompás és díszes lesz azoknak, akik Izráelből megmaradnak.</verse>
        <verse osisID='Isa.4.3'>Akkor szentnek mondják majd azt, aki megmarad a Sionon, és életben marad Jeruzsálemben, aki csak föl van írva az élők közé a jeruzsálemiek közül.</verse>
        <verse osisID='Isa.4.4'>Ha lemossa az Úr Sion leányainak a szeny . nyét, és leöblíti Jeruzsálem vérét ítélő lelkével, megtisztító lelkével,</verse>
        <verse osisID='Isa.4.5'>akkor teremt az ÚR a Sion-hegy egész területe és a gyülekezet fölött nappal felhőt és ködöt, éjjel pedig lángoló tűz fényét. Mindezek fölött az ÚR dicsősége lesz az oltalom.</verse>
        <verse osisID='Isa.4.6'>Sátor lesz árnyékul nappal a hőség ellen, menedék és rejtekhely a zivatar és az eső ellen.</verse>
      </chapter>
      <chapter osisID='Isa.5'>
        <verse osisID='Isa.5.1'>Dalt éneklek kedvesemről, szerelmesem szőlőjéről! Szőlője volt kedvesemnek kövér hegyoldalon.</verse>
        <verse osisID='Isa.5.2'>Fölásta és megtisztította a kövektől, beültette nemes vesszővel. Közepére tornyot épített, sajtót is vágatott benne. Várta, hogy jó szőlőt teremjen, de vadszőlőt termett!</verse>
        <verse osisID='Isa.5.3'>Most azért, Jeruzsálem lakói és Júda férfiai, tegyetek igazságot köztem és szőlőm közt!</verse>
        <verse osisID='Isa.5.4'>Mit kellett volna még tennem szőlőmmel, amit meg nem tettem? Vártam, hogy jó szőlőt teremjen, miért termett vadszőlőt?</verse>
        <verse osisID='Isa.5.5'>Most én megmondom nektek, mit teszek szőlőmmel: lerombolom a kerítését, hogy lelegeljék, kidöntöm a kőfalát, hogy összetiporják!</verse>
        <verse osisID='Isa.5.6'>Hagyom, hogy elvaduljon: nem metszik, nem kapálják, fölveri a tövis és a gaz. Megparancsolom a felhőknek is, hogy ne adjanak rá esőt!</verse>
        <verse osisID='Isa.5.7'>A Seregek URának szőlője: Izráelnek háza, és gyönyörű ültetvénye: Júda férfiai. Törvényességre várt, és lett önkényesség, igazságra várt, és lett kiáltó gazság!</verse>
        <verse osisID='Isa.5.8'>Jaj azoknak, akik házat házhoz ragasztanak, és mezőt mező mellé szereznek, míg hely sem marad másnak, és csak ti laktok ebben az országban!</verse>
        <verse osisID='Isa.5.9'>Ezt hallottam a Seregek URától: Az a sok ház romba dől majd, a nagyok és szépek lakatlanná lesznek.</verse>
        <verse osisID='Isa.5.10'>Tíz hold szőlő csak egy bat bort terem, tíz véka vetőmag csak egy vékát terem!</verse>
        <verse osisID='Isa.5.11'>Jaj azoknak, akik korán reggel ital után járnak! Estig elmulatnak, bor hevíti őket.</verse>
        <verse osisID='Isa.5.12'>Citera és lant, dob, fuvola és bor mellett lakmároznak, de az ÚR tetteit nem veszik észre, kezének munkáját nem látják meg.</verse>
        <verse osisID='Isa.5.13'>Ezért megy fogságba népem, bár még nem tudja. Éhen halnak előkelői, a tömeg szomjan eped el.</verse>
        <verse osisID='Isa.5.14'>Ezért tátja ki torkát a sír, fölnyitja száját mérhetetlenül. Odakerül az előkelő és a tömeg, a zajongók és a vigadozók.</verse>
        <verse osisID='Isa.5.15'>Meg kell hajolnia az embernek, megalázkodnia a halandónak, meg kell alázkodniuk a kevély tekintetűeknek.</verse>
        <verse osisID='Isa.5.16'>De magasztos lesz a Seregek URa, mikor ítéletet tart, és a szent Isten szentnek bizonyul, mikor igazságot tesz.</verse>
        <verse osisID='Isa.5.17'>Bárányok legelnek ott a legelőkön, és a gazdagok romjain jövevények élősködnek.</verse>
        <verse osisID='Isa.5.18'>Jaj azoknak, akik a gonoszság kötelein húzzák maguk után a bűnt, és a vétket kötélen, mint a kocsit,</verse>
        <verse osisID='Isa.5.19'>akik ezt mondják: Siessen, cselekedjék hamar, hadd lássuk már! Teljesedjék be mielőbb Izráel Szentjének terve, hadd ismerjük meg!</verse>
        <verse osisID='Isa.5.20'>Jaj azoknak, akik azt mondják, hogy a rossz jó, és a jó rossz, és akik azt állítják, hogy a sötétség világosság, és a világosság sötétség&amp;#59; azt állítják, hogy a keserű édes, és az édes keserű!</verse>
        <verse osisID='Isa.5.21'>Jaj azoknak, akik bölcseknek képzelik magukat, és magukat tartják okosnak.</verse>
        <verse osisID='Isa.5.22'>Jaj azoknak, akik hősök a borivásban és vitézek az italok keverésében,</verse>
        <verse osisID='Isa.5.23'>akik megvesztegetésért igaznak mondják a bűnöst, de az igazak igazát elvitatják.</verse>
        <verse osisID='Isa.5.24'>Ezért ahogyan a tarlót megemésztik a lángnyelvek, és a széna összeroskad a tűzben, úgy korhad el gyökerük. Viráguk elszáll, mint a por, mert megvetik a Seregek URának tanítását, és utálják Izráel Szentjének beszédét.</verse>
        <verse osisID='Isa.5.25'>Ezért gerjedt haragra népe ellen az ÚR, kinyújtja kezét és megveri. Megrendülnek a hegyek, és annyi lesz a hulla, mint a szemét az utcán. Mindezzel nem múlt el haragja, és keze még ki van nyújtva.</verse>
        <verse osisID='Isa.5.26'>Jelt ad egy távoli népnek, magához szólítja a föld végéről, s az sietve, gyorsan ott terem.</verse>
        <verse osisID='Isa.5.27'>Nem lesz közte fáradt és botladozó, nem szunnyad egy sem és nem alszik, nem oldódik meg derekán az öv, és nem szakad el saruszíja.</verse>
        <verse osisID='Isa.5.28'>Nyilai élesek, minden íja felvonva. Lovainak patája, mintha kova volna, kerekei, mint a forgószél.</verse>
        <verse osisID='Isa.5.29'>Ordítása, mint az oroszláné, ordít, mint az oroszlánkölykök, morog és zsákmányt ragad, elviszi menthetetlenül.</verse>
        <verse osisID='Isa.5.30'>Rámordul azon a napon, mint a morajló tenger. Ha rátekint valaki az országra, sötétséget és nyomort lát, a világosság sötétséggé lesz a viharfelhőktől.</verse>
      </chapter>
      <chapter osisID='Isa.6'>
        <verse osisID='Isa.6.1'>Uzzijjá király halála évében láttam az Urat, magasra emelt trónon ülve. Palástja betöltötte a templomot.</verse>
        <verse osisID='Isa.6.2'>Szeráfok álltak mellette, hat-hat szárnya volt mindegyiknek: kettővel arcát takarta el, kettővel lábát fedte be, kettővel pedig repült.</verse>
        <verse osisID='Isa.6.3'>Így kiáltott egyik a másiknak: Szent, szent, szent a Seregek URa, dicsősége betölti az egész földet!</verse>
        <verse osisID='Isa.6.4'>A hangos kiáltástól megremegtek a küszöbök eresztékei, és a templom megtelt füsttel.</verse>
        <verse osisID='Isa.6.5'>Ekkor megszólaltam: Jaj nekem! Elvesztem, mert tisztátalan ajkú vagyok, és tisztátalan ajkú nép között lakom. Hiszen a Királyt, a Seregek URát látták szemeim!</verse>
        <verse osisID='Isa.6.6'>És hozzám repült az egyik szeráf, kezében parázs volt, amelyet fogóval vett le az oltárról.</verse>
        <verse osisID='Isa.6.7'>Számhoz érintette, és ezt mondta: Íme, ez megérintette ajkadat, bűnöd el van véve, vétked meg van bocsátva.</verse>
        <verse osisID='Isa.6.8'>Majd az Úr szavát hallottam, aki ezt mondta: Kit küldjek el, ki megy el követségünkben? Én ezt mondtam: Itt vagyok, engem küldj!</verse>
        <verse osisID='Isa.6.9'>Ő válaszolt: Menj, és mondd meg e népnek: Hallván halljatok, de ne értsetek, látván lássatok, de ne ismerjetek!</verse>
        <verse osisID='Isa.6.10'>Tedd kövérré e nép szívét, tedd süketté a fülét, és kösd be a szemét, hogy szemével ne lásson, fülével ne halljon, szívével ne értsen, és megtérve meg ne gyógyuljon.</verse>
        <verse osisID='Isa.6.11'>Megkérdeztem: Meddig tart ez, Uram? Ő így felelt: Míg el nem pusztulnak, és lakatlanok nem lesznek a városok, a házakban nem lesz ember, a föld pedig pusztává nem válik.</verse>
        <verse osisID='Isa.6.12'>Eltávolítja az ÚR az embert, és nagyon elhagyott lesz az ország.</verse>
        <verse osisID='Isa.6.13'>Ha megmarad belőle egy tized, azt is újból pusztulás éri. De úgy, ahogyan a csernek vagy a tölgynek kivágás után is megmarad a gyökere. Ez a gyökér lesz a szent mag!</verse>
      </chapter>
      <chapter osisID='Isa.7'>
        <verse osisID='Isa.7.1'>Áháznak, Jótám fiának, Uzzijjá unokájának, Júda királyának az idejében történt, hogy háborút indított Recín, Arám királya és Pekah, Remaljá fia, Izráel királya Jeruzsálem ellen&amp;#59; de nem tudták legyőzni.</verse>
        <verse osisID='Isa.7.2'>Amikor hírül vitték Dávid házának, hogy összefogott Arám Efraimmal, reszketni kezdett a szíve és népének a szíve, ahogyan az erdő fái reszketnek a szélben.</verse>
        <verse osisID='Isa.7.3'>Akkor így szólt az ÚR Ézsaiáshoz: Menj ki Seárjásúb fiaddal együtt Áházhoz a Felső-tó vízvezetékének a végéhez, a Ruhafestők mezejéhez vezető útra,</verse>
        <verse osisID='Isa.7.4'>és mondd meg neki: Légy óvatos, maradj nyugton! Ne félj, ne lágyuljon meg a szíved e két füstölgő, üszkös fadarab miatt, az arámi Recínnek és Remaljá fiának a haragja miatt!</verse>
        <verse osisID='Isa.7.5'>Mivel azt a gonosz tervet szőtte ellened az arámi Recín az efraimi Remaljá fiával együtt,</verse>
        <verse osisID='Isa.7.6'>hogy vonuljunk föl Júda ellen, törjünk rá, kapcsoljuk magunkhoz, és tegyük királyává Tábal fiát,</verse>
        <verse osisID='Isa.7.7'>azért ezt mondja az én Uram, az ÚR: Nem sikerül, nem úgy lesz,</verse>
        <verse osisID='Isa.7.8'>még ha Arámnak Damaszkusz is a fővárosa, és Damaszkusznak Recín is a vezetője! Hatvanöt év múlva összeomlik Efraim, és nem lesz többé nép&amp;#59;</verse>
        <verse osisID='Isa.7.9'>még ha Efraimnak Samária is a fővárosa, és ha Samáriának Remaljá fia is a vezetője! De ha nem hisztek, nem maradtok meg!</verse>
        <verse osisID='Isa.7.10'>Ezután így szólt az ÚR Áházhoz:</verse>
        <verse osisID='Isa.7.11'>Kérj jelt Istenedtől, az ÚRtól, akár lentről a mélyből, akár fentről a magasból!</verse>
        <verse osisID='Isa.7.12'>De Áház így válaszolt: Nem kérek, nem kísértem az URat!</verse>
        <verse osisID='Isa.7.13'>Akkor ezt mondta Ézsaiás: Halljátok meg, Dávid háza! Nem elég, hogy embereket fárasztotok, még Istenemet is fárasztjátok?</verse>
        <verse osisID='Isa.7.14'>Ezért maga az ÚR fog nektek jelt adni: Íme egy fiatal nő teherben van, és fiút fog szülni, és Immánuélnak nevezik el.</verse>
        <verse osisID='Isa.7.15'>Tejszínt és mézet fog az enni, amíg meg tudja vetni a rosszat, és a jót tudja választani.</verse>
        <verse osisID='Isa.7.16'>Mert mielőtt ez a gyermek meg tudja vetni a rosszat, és a jót tudja választani, elhagyott lesz az a föld, amelynek két királyától rettegsz.</verse>
        <verse osisID='Isa.7.17'>Hoz majd az ÚR rád, népedre és atyád házára olyan napokat, amilyenek még nem voltak, mióta Efraim elvált Júdától: elhozza Asszíria királyát.</verse>
        <verse osisID='Isa.7.18'>Azon a napon idehívja az ÚR a legyeket Egyiptom folyói mellől, és a méheket Asszíria földjéről.</verse>
        <verse osisID='Isa.7.19'>Mind eljönnek, és letelepszenek a mély medrekben és a sziklahasadékokban, minden tövisbokron és minden itatóhelyen.</verse>
        <verse osisID='Isa.7.20'>Azon a napon megborotválja az Úr a Folyamon túl bérelt késsel, az asszír királlyal a fejet és a szőrös lábat, a szakállt is levágja.</verse>
        <verse osisID='Isa.7.21'>Azon a napon mindenki csak egy üszőt és két juhot tart.</verse>
        <verse osisID='Isa.7.22'>De annyi tejet adnak majd, hogy tejszínt esznek. Tejszínt és mézet eszik mindenki, aki megmarad az országban.</verse>
        <verse osisID='Isa.7.23'>És azon a napon minden helyen, ahol ezer ezüstöt érő ezer szőlőtőke van, csupa tövis és gaz lesz.</verse>
        <verse osisID='Isa.7.24'>Nyíllal és íjjal járnak majd ott, mert tövis és gaz lesz az egész ország.</verse>
        <verse osisID='Isa.7.25'>Nem mennek föl a hegyekre sem, amelyeket meg szoktak kapálni, mert félnek a tövistől és a gaztól. Csak barmok járnak ott, és juhok legelésznek.</verse>
      </chapter>
      <chapter osisID='Isa.8'>
        <verse osisID='Isa.8.1'>Ezt mondta nekem az ÚR: Fogj egy nagy írótáblát és írd rá közönséges írással: Hamar a zsákmányra! Gyorsan a prédára!</verse>
        <verse osisID='Isa.8.2'>Megbízható tanúkul magam mellé vettem Úrijjá papot és Zekarjáhút, Jeberekjáhú fiát.</verse>
        <verse osisID='Isa.8.3'>Miután a prófétaasszonynál voltam, teherbe esett, és fiút szült. Akkor ezt mondta nekem az ÚR: Legyen a neve: Hamar a zsákmányra! Gyorsan a prédára!</verse>
        <verse osisID='Isa.8.4'>Mert mielőtt a gyermek ki tudja mondani: apám és anyám, elviszik Damaszkusz gazdagságát és Samária zsákmányát Asszíria királyának.</verse>
        <verse osisID='Isa.8.5'>Még ezt is mondta nekem az ÚR:</verse>
        <verse osisID='Isa.8.6'>Mivel megvetette ez a nép a Silóah csendesen folydogáló vizét, és Recínnek, meg Remaljáhú fiának örül,</verse>
        <verse osisID='Isa.8.7'>azért rájuk zúdítja az ÚR az Eufrátesz hatalmas és nagy vizét, Asszíria királyát teljes hatalmával. Mindenütt kilép medréből, és hömpölyög partjai fölött.</verse>
        <verse osisID='Isa.8.8'>Betör Júdába, végigzúdul rajta, és nyakig ér. De ha kiterjesztett szárnyaival széltében ellepi az országot, velünk lesz az Isten!</verse>
        <verse osisID='Isa.8.9'>Tomboljatok csak népek, majd meg fogtok rettenni! Figyeljetek mind, ti messze országok! Fegyverkezzetek csak, majd meg fogtok rettenni, fegyverkezzetek csak, majd meg fogtok rettenni!</verse>
        <verse osisID='Isa.8.10'>Szőjetek csak terveket, majd meghiúsulnak, tárgyaljatok csak, úgysem sikerül, mert velünk az Isten!</verse>
        <verse osisID='Isa.8.11'>Így szólt hozzám az ÚR, amikor keze megragadott, és arra intett, hogy ne járjak ennek a népnek az útján:</verse>
        <verse osisID='Isa.8.12'>Ne mondjátok összeesküvésnek mindazt, amit ez a nép összeesküvésnek mond, amitől fél, attól ne féljetek, és ne rettegjetek!</verse>
        <verse osisID='Isa.8.13'>A Seregek URát tartsátok szentnek, őt féljétek, tőle rettegjetek,</verse>
        <verse osisID='Isa.8.14'>akkor ő is megszentel. De Izráel két háza számára olyan kő lesz, amelybe beleütköznek, olyan szikla, amelybe belebotlanak, Jeruzsálem lakóinak pedig kelepce és csapda.</verse>
        <verse osisID='Isa.8.15'>Sokan megbotlanak közülük, elesnek és összetörnek, megfogja őket a csapda.</verse>
        <verse osisID='Isa.8.16'>Lezárom ezt az intelmet, lepecsételem ezt a tanítást tanítványaim számára.</verse>
        <verse osisID='Isa.8.17'>És várom az URat, aki Jákób háza elől elrejtette orcáját, és benne reménykedem.</verse>
        <verse osisID='Isa.8.18'>Én pedig és e gyermekek, akiket az ÚR adott nekem, intő jelek vagyunk Izráelben a Sion-hegyen lakó Seregek URának akaratából.</verse>
        <verse osisID='Isa.8.19'>Ha majd azt mondják nektek, hogy forduljatok a halottidézőkhöz és jövendőmondókhoz, akik suttognak és mormolnak, ezt feleljétek: Nem Istenéhez kell fordulnia a népnek? A holtakhoz kell fordulni az élő helyett?</verse>
        <verse osisID='Isa.8.20'>A törvényre és intelemre figyeljetek! Hiszen ők olyan dolgokról beszélnek, amelyeknek nincs jövője.</verse>
        <verse osisID='Isa.8.21'>Szomorúan és éhesen bolyong a nép az országban. Ha éheznie kell, fölháborodik, gyalázza királyát és Istenét. Fölfelé néz,</verse>
        <verse osisID='Isa.8.22'>majd a földre tekint, de csak nyomorúságot és sötétséget lát, nyomasztó borút, homályba taszítva.</verse>
      </chapter>
      <chapter osisID='Isa.9'>
        <verse osisID='Isa.9.1'>De nem marad sötétség ott, ahol elnyomás van. Először megalázta Zebulon és Naftáli földjét, de végül megdicsőíti a tenger felé vivő utat, a Jordánon túli részt, a pogányok területét.</verse>
        <verse osisID='Isa.9.2'>A nép, amely sötétségben jár, nagy világosságot lát. A halál árnyékának földjén lakókra világosság ragyog.</verse>
        <verse osisID='Isa.9.3'>Te megszaporítod a népet, nagy örömöt szerzel neki. Úgy örülnek színed előtt, mint aratáskor szoktak örülni&amp;#59; ahogyan vigadnak, ha zsákmányt osztanak.</verse>
        <verse osisID='Isa.9.4'>Mert terhes igáját, a hátát verő botot, sanyargatójának vesszejét összetöröd, mint Midján napján.</verse>
        <verse osisID='Isa.9.5'>Mert minden dübörögve menetelő csizma és véráztatta köpönyeg elég, és tűz martaléka lesz.</verse>
        <verse osisID='Isa.9.6'>Mert egy gyermek születik nekünk, fiú adatik nekünk. Az uralom az ő vállán lesz, és így fogják nevezni: Csodálatos Tanácsos, Erős Isten, Örökkévaló Atya, Békesség Fejedelme!</verse>
        <verse osisID='Isa.9.7'>Uralma növekedésének és a békének nem lesz vége a Dávid trónján és országában, mert megerősíti és megszilárdítja törvénnyel és igazsággal mostantól fogva mindörökké. A Seregek URának féltő szeretete viszi véghez ezt!</verse>
        <verse osisID='Isa.9.8'>Egy igét küldött az ÚR Jákóbnak, eljutott Izráelhez,</verse>
        <verse osisID='Isa.9.9'>hogy megtudja az egész nép: Efraim és Samária lakossága, mely gőgösen és dölyfös szívvel mondja:</verse>
        <verse osisID='Isa.9.10'>Téglák omlottak le, de mi faragott kőből építünk! Vadfügefákat vágtak ki, de mi cédrusokkal pótoljuk!</verse>
        <verse osisID='Isa.9.11'>Fölbújtja ellene az ÚR Recín vezéreit, és rájuk uszítja ellenségeit:</verse>
        <verse osisID='Isa.9.12'>az arámokat elölről, a filiszteusokat hátulról, és falják Izráelt tele szájjal. Mindezzel nem múlt el haragja, és keze még ki van nyújtva.</verse>
        <verse osisID='Isa.9.13'>De ez a nép nem tért meg ostorozójához, és nem kereste a Seregek URát.</verse>
        <verse osisID='Isa.9.14'>Ezért kiirtotta az ÚR Izráelből a fejet és a farkat, a pálmát és a kákát egyszerre.</verse>
        <verse osisID='Isa.9.15'>A vén és a főrendű a fej, a hazugságot tanító próféta pedig a farok.</verse>
        <verse osisID='Isa.9.16'>Mert tévútra vezették ezt a népet vezetői, és megzavarodtak, akiket vezettek.</verse>
        <verse osisID='Isa.9.17'>Ezért nem örül ifjainak az Úr, nem könyörül árváin és özvegyein, mert mindenki elvetemült gonosztevő, és minden száj bolondot beszél. Mindezzel nem múlt el haragja, keze még ki van nyújtva.</verse>
        <verse osisID='Isa.9.18'>Mert föllángol a gonoszság, mint a tűz, megemészti a tövist és a gazt. Meggyújtja az erdő bozótját, gomolyogva száll föl a füstje.</verse>
        <verse osisID='Isa.9.19'>A Seregek URa haragja miatt borul lángba az ország, a nép pedig tűz martaléka lesz. Senki sem könyörül embertársán.</verse>
        <verse osisID='Isa.9.20'>Jobbjába is beleharap, mert olyan éhes, balját is megenné, mert nem tud jóllakni, mindenki megenné karja húsát is.</verse>
        <verse osisID='Isa.9.21'>Manassé Efraimra, Efraim Manasséra, mindketten Júdára támadnak. Mindezzel nem múlt el haragja, keze még ki van nyújtva.</verse>
      </chapter>
      <chapter osisID='Isa.10'>
        <verse osisID='Isa.10.1'>Jaj azoknak, akik jogtalan rendeleteket hoznak, és irataik csak terheket rónak ki.</verse>
        <verse osisID='Isa.10.2'>Mert elnyújtják a nincstelenek perét, megfosztják jogaiktól népem nyomorultjait. Az özvegyeket kizsákmányolják, és az árvákat kifosztják.</verse>
        <verse osisID='Isa.10.3'>De mit tesztek majd a megtorlás napján, amikor megjön messziről az ítéletidő? Kihez futtok majd segítségért, hol hagyjátok kincseiteket?</verse>
        <verse osisID='Isa.10.4'>Aki nem térdel a foglyok közé, a megöltek között esik el. Mindezzel nem múlt el haragja, keze még ki van nyújtva.</verse>
        <verse osisID='Isa.10.5'>Jaj Asszíriának, haragom botjának, melynek kezében van dühömnek vesszeje!</verse>
        <verse osisID='Isa.10.6'>Elvetemült nemzet ellen küldöm, az ellen a nép ellen rendelem, amelyre haragszom, hogy zsákmányt zsákmányoljon, prédát prédáljon, és eltapossa, mint az utca sarát.</verse>
        <verse osisID='Isa.10.7'>De ő nem így képzeli, szíve nem így gondolja, mert szíve szerint pusztítani akar, számos nemzetet akar kiirtani.</verse>
        <verse osisID='Isa.10.8'>Mert ezt mondja: Vezéreim nem mind királyok-e?</verse>
        <verse osisID='Isa.10.9'>Nem az történt-e Kalnóval, ami Karkemissel? Nem úgy járt-e Hamát, mint Arpad? Nem úgy járt-e Samária, mint Damaszkusz?</verse>
        <verse osisID='Isa.10.10'>Ahogyan elérte kezem a bálványok országait, bár több bálványszobruk volt, mint Jeruzsálemnek és Samáriának,</verse>
        <verse osisID='Isa.10.11'>ahogyan elbántam Samáriával és bálványaival, úgy fogok elbánni Jeruzsálemmel és bálványaival.</verse>
        <verse osisID='Isa.10.12'>De ha befejezi az Úr minden tettét a Sion hegyén és Jeruzsálemben, megbünteti az asszír király dölyfös szíve gyümölcsét és nagyralátó szeme dicsekvését.</verse>
        <verse osisID='Isa.10.13'>Mert ezt mondta: Kezem erejével vittem véghez ezt, és bölcsességemmel, mert értelmes vagyok: megszüntettem a népek határait, értékeiktől megfosztottam őket, hatalmammal letaszítottam a trónon ülőket.</verse>
        <verse osisID='Isa.10.14'>Elérte kezem a népek gazdagságát, mint a madárfészket, és ahogyan megszerzik az elhagyott tojásokat, úgy szereztem meg az egész földet. Nem volt senki, aki szárnyával verdesett, csőrét kinyitotta, vagy csipogott volna.</verse>
        <verse osisID='Isa.10.15'>Dicsekedhetik-e a fejsze azzal szemben, aki vág vele? Fontosabb-e a fűrész, annál, aki húzza? Mintha a bot suhogtatná azt, aki fölvette, és a vessző venné föl azt, aki nem fából van!</verse>
        <verse osisID='Isa.10.16'>Ezért az Úr, a Seregek URa sorvadást bocsát Asszíria kövéreire, és dicsősége alatt tűz lobban, lobogó tűz.</verse>
        <verse osisID='Isa.10.17'>Izráel Világossága lesz a tűz, és Szentje a láng, amely elégeti és megemészti benne egyetlen napon a tövist és a gazt.</verse>
        <verse osisID='Isa.10.18'>Pompás erdejét és kertjét mindenestül megsemmisíti, mintha sorvadás sorvasztaná.</verse>
        <verse osisID='Isa.10.19'>Oly kevés fa marad erdejében, hogy egy gyermek is össze tudja írni.</verse>
        <verse osisID='Isa.10.20'>Azon a napon nem támaszkodik többé ostorozójára Izráel maradéka, és Jákób házának megmenekült része, hanem az ÚRra, Izráel Szentjére támaszkodik hűségesen.</verse>
        <verse osisID='Isa.10.21'>A maradék megtér: Jákób maradéka az erős Istenhez.</verse>
        <verse osisID='Isa.10.22'>Mert ha annyi volna is néped, Izráel, mint tengerparton a homok, csak a maradék tér meg. El van rendelve pusztulásod, igazságos ítélet árad rád.</verse>
        <verse osisID='Isa.10.23'>Mert elhatározta az Úr, a Seregek URa, hogy elpusztítja az egész országot.</verse>
        <verse osisID='Isa.10.24'>Ezért így szólt az Úr, a Seregek URa: Ne félj népem, Sion lakója, Asszíriától, ha megver bottal, és rád emeli vesszejét, mint Egyiptom tette.</verse>
        <verse osisID='Isa.10.25'>Mert rövid idő múlva véget ér kárhoztató haragom, amely pusztította őket.</verse>
        <verse osisID='Isa.10.26'>Ostorral csapkodja a Seregek URa, ahogyan megverte Midjánt az Óréb-sziklánál. Vesszejével rácsap a tengerre, mint Egyiptomban tette.</verse>
        <verse osisID='Isa.10.27'>Azon a napon lekerül terhe válladról, igája nyakadról, a kövérség miatt leszakad róla az iga.</verse>
        <verse osisID='Isa.10.28'>Ajba érkezik, átvonul Migrónon, Mikmászba rendeli fölszerelését.</verse>
        <verse osisID='Isa.10.29'>Átvonulnak a hágón, Gebában térnek éjjeli szállásra. Megretten Ráma, Saul Gibeája menekül.</verse>
        <verse osisID='Isa.10.30'>Sikolts hangosan, Gallim leánya, figyelj rá, Lais, felelj rá, Anátót!</verse>
        <verse osisID='Isa.10.31'>Madméná elmenekült, Gébim lakói elrejtőztek.</verse>
        <verse osisID='Isa.10.32'>Még ma odaér Nóbba, öklével fenyegeti Sion leányának hegyét, Jeruzsálem dombját.</verse>
        <verse osisID='Isa.10.33'>De az Úr, a Seregek URa kegyetlenül levagdalja az ágakat, a sudár termetűeket kivágja, és elterülnek a magasra törők.</verse>
        <verse osisID='Isa.10.34'>Kivágja fejszével az erdő bozótját, ledőlnek Libánon büszke cédrusai!</verse>
      </chapter>
      <chapter osisID='Isa.11'>
        <verse osisID='Isa.11.1'>Vesszőszál hajt ki Isai törzsökéről, hajtás sarjad gyökereiről.</verse>
        <verse osisID='Isa.11.2'>Az ÚR lelke nyugszik rajta, a bölcsesség és értelem lelke, a tanács és erő lelke, az ÚR ismeretének és félelmének lelke.</verse>
        <verse osisID='Isa.11.3'>Az ÚR félelme lesz a gyönyörűsége. Nem a látszat után ítél, és nem hallomás után dönt,</verse>
        <verse osisID='Isa.11.4'>hanem igazságosan ítél a nincstelenek ügyében, és méltányosan dönt az ország szegényeinek dolgában. Megveri a földet szájának botjával, ajka leheletével megöli a bűnöst.</verse>
        <verse osisID='Isa.11.5'>Igazság lesz derekának öve, csípőjének öve pedig a hűség.</verse>
        <verse osisID='Isa.11.6'>Akkor majd a farkas a báránnyal lakik, a párduc a gödölyével hever, a borjú, az oroszlán és a hízott marha együtt lesznek, és egy kisfiú terelgeti őket.</verse>
        <verse osisID='Isa.11.7'>A tehén a medvével legel, fiaik együtt heverésznek, az oroszlán pedig szalmát eszik, mint a marha.</verse>
        <verse osisID='Isa.11.8'>A kisded a viperalyuknál játszadozik, és az alig elválasztott gyermek a mérgeskígyó fajzata felé nyújtja kezét.</verse>
        <verse osisID='Isa.11.9'>Nem árt, és nem pusztít szent hegyemen senki, mert tele lesz a föld az ÚR ismeretével, ahogyan a tengert víz borítja.</verse>
        <verse osisID='Isa.11.10'>Azon a napon Isai gyökeréhez fognak járulni a nemzetek, mert zászlóként magaslik ki a népek közül, és székhelye dicsőséges lesz.</verse>
        <verse osisID='Isa.11.11'>Azon a napon másodszor is kinyújtja kezét az Úr, hogy megvegye népe maradékát, mely megmarad Asszíriában és Egyiptomban, Patrószban, Kúsban és Élámban, Sineárban meg Hamátban és a tenger szigetein.</verse>
        <verse osisID='Isa.11.12'>Jelt ad a nemzeteknek, és összegyűjti Izráel szétszórt fiait, egybegyűjti Júda elszéledt leányait a föld négy széléről.</verse>
        <verse osisID='Isa.11.13'>Megszűnik Efraim irigysége, Júda ellenségeskedése kivész. Efraim nem irigykedik Júdára, Júda sem lesz Efraim ellensége.</verse>
        <verse osisID='Isa.11.14'>Repülnek a tenger felé a filiszteusok lejtőjén, együtt ejtik prédául a keleti népet. Ráteszik kezüket Edómra és Móábra, és Ammón fiai nekik engedelmeskednek.</verse>
        <verse osisID='Isa.11.15'>Az ÚR pedig kiszárítja Egyiptom tengerének öblét. Öklével megfenyegeti az Eufráteszt, forró szelével hét ágra vágja, és saruval is járhatóvá teszi.</verse>
        <verse osisID='Isa.11.16'>Olyan útja lesz népe maradékának, az Asszíriában megmaradtaknak, amilyen Izráelnek volt, amikor kijött Egyiptomból.</verse>
      </chapter>
      <chapter osisID='Isa.12'>
        <verse osisID='Isa.12.1'>Azon a napon ezt mondod majd: Hálát adok neked, URam, mert bár haragudtál rám, elmúlt haragod, és megvigasztaltál.</verse>
        <verse osisID='Isa.12.2'>Íme, Isten az én szabadítóm, bízom és nem rettegek, mert erőm és énekem az ÚR, megszabadított engem.</verse>
        <verse osisID='Isa.12.3'>Örvendezve fogtok vizet meríteni a szabadulás forrásából.</verse>
        <verse osisID='Isa.12.4'>Azon a napon ezt mondjátok majd: Adjatok hálát az ÚRnak, hirdessétek nevét! Adjátok tudtára a népeknek nagy tetteit! Emlékeztessétek őket, hogy neve magasztos!</verse>
        <verse osisID='Isa.12.5'>Énekeljétek, hogy milyen fenséges tetteket vitt véghez az ÚR, tudja meg ezt az egész föld!</verse>
        <verse osisID='Isa.12.6'>Kiálts és ujjongj, Sion lakója, mert nagy közöttetek Izráel Szentje!</verse>
      </chapter>
      <chapter osisID='Isa.13'>
        <verse osisID='Isa.13.1'>Fenyegető kijelentés Babilónia ellen, amelyet látomásban kapott Ézsaiás, Ámóc fia:</verse>
        <verse osisID='Isa.13.2'>Adjatok jelt a kopár hegyről, hangosan kiáltsatok nekik! Integessetek, hogy vonuljanak be a nemesek kapuin!</verse>
        <verse osisID='Isa.13.3'>Én már parancsot adtam megszentelt harcosaimnak és elhívtam vitézeimet, akik végrehajtják haragomat, és vigadoznak fenségemnek.</verse>
        <verse osisID='Isa.13.4'>Zúgás hallik a hegyeken, nagy nép zúgásához hasonló, országok morajlása hallik, összegyűlt nemzetek morajlása. A Seregek URa megszemléli a harcra kész sereget.</verse>
        <verse osisID='Isa.13.5'>Jönnek messze földről, az ég széléről: az ÚR, és bosszús haragjának eszközei, hogy elpusztítsák az egész földet.</verse>
        <verse osisID='Isa.13.6'>Jajgassatok, mert közeledik az ÚR napja, a Mindenható pusztításaként jön el.</verse>
        <verse osisID='Isa.13.7'>Ezért lehanyatlik minden kéz, megdermed minden ember szíve.</verse>
        <verse osisID='Isa.13.8'>Megriadnak, kínos fájdalmak fogják el őket, gyötrődnek, mint a szülő nő. Riadtan néznek egymásra, és arcuk lángban ég.</verse>
        <verse osisID='Isa.13.9'>Jön már az ÚR napja kegyetlenül, féktelen, izzó haraggal. Pusztává teszi a földet, kipusztítja róla a vétkeseket.</verse>
        <verse osisID='Isa.13.10'>Az ég csillagai és csillagzatai nem ragyogtatják világosságukat. Sötét lesz a fölkelő nap, nem fénylik a hold világa.</verse>
        <verse osisID='Isa.13.11'>Megbüntetem a világ gonoszságát, a bűnösök bűnét. Véget vetek a kevélyek gőgjének, az erőszakosok gőgösségét megalázom.</verse>
        <verse osisID='Isa.13.12'>Ritkábbá teszem a halandót a színaranynál, és az embert Ofír aranyánál.</verse>
        <verse osisID='Isa.13.13'>Ezért megrendítem az eget, és megindul helyéből a föld a Seregek URának féktelen haragja miatt, izzó haragja napján.</verse>
        <verse osisID='Isa.13.14'>Akkor majd, mint az űzött gazellák, mint juhok, amelyeket nem lehet összeterelni, mindenki a maga népe felé indul, mindenki a maga országába fut.</verse>
        <verse osisID='Isa.13.15'>Akit csak elérnek, leszúrják, akit csak megfoghatnak, karddal ejtik el.</verse>
        <verse osisID='Isa.13.16'>Csecsemőiket szemük előtt zúzzák szét, házaikat kifosztják, asszonyaikat meggyalázzák.</verse>
        <verse osisID='Isa.13.17'>Íme, ellenük indítom a médeket, akik ezüsttel nem törődnek, és aranyban nem gyönyörködnek.</verse>
        <verse osisID='Isa.13.18'>Íjukkal szétzúzzák a gyermekeket, nem irgalmaznak az újszülöttnek sem, a fiakat nem szánják meg.</verse>
        <verse osisID='Isa.13.19'>Úgy jár majd Babilon, az országok ékessége, a káldeusok fenséges dísze, ahogyan földúlta Isten Sodomát és Gomorát.</verse>
        <verse osisID='Isa.13.20'>Nem telepszik le ott többé senki, nem lakik ott senki a jövő nemzedékek során. Nem sátoroz ott az arab, nem deleltetnek ott pásztorok,</verse>
        <verse osisID='Isa.13.21'>hanem pusztai vadak tanyáznak ott, és baglyokkal telnek meg házaik. Struccok laknak majd ott, és démonok szökdelnek ott.</verse>
        <verse osisID='Isa.13.22'>Hiénák üvöltöznek kastélyaikban, gyönyörű palotáikban sakálok, mert hamar eljön az ideje, nem késnek napjai.</verse>
      </chapter>
      <chapter osisID='Isa.14'>
        <verse osisID='Isa.14.1'>Bizony, megkönyörül az ÚR Jákóbon, és továbbra is Izráelt választja. Nyugalmat ad nekik földjükön, jövevények társulnak hozzájuk, és Jákób házához csatlakoznak.</verse>
        <verse osisID='Isa.14.2'>Fölkarolják és hazaviszik őket a népek, Izráel pedig tulajdonává teszi azokat az ÚR földjén mint szolgákat és szolgálókat. Fogságba vivőiket foglyul ejtik, és uralkodnak volt sanyargatóikon.</verse>
        <verse osisID='Isa.14.3'>Amikor majd nyugalomra fordítja az ÚR fájdalmaidat, nyugtalanságodat és azt a kemény szolgálatot, amelyet végezned kellett,</verse>
        <verse osisID='Isa.14.4'>ezt a gúnydalt fogod énekelni a babiloni királyról: Vége van a sanyargatónak, vége van az erőszaknak!</verse>
        <verse osisID='Isa.14.5'>Összetörte az ÚR a gonoszság vesszejét, a zsarnokság botját.</verse>
        <verse osisID='Isa.14.6'>Aki népeket vert dühében szüntelen veréssel, aki nemzeteket taposott haragjában, most azt üldözik kíméletlenül.</verse>
        <verse osisID='Isa.14.7'>Megnyugodott, csendes az egész föld, ujjongásba törtek ki az emberek.</verse>
        <verse osisID='Isa.14.8'>Még a ciprusok is így örülnek, meg a Libánon cédrusai: Mióta elterültél, nem jön favágó ellenünk!</verse>
        <verse osisID='Isa.14.9'>Megrendült ott lent a holtak hazája, látva jöttödet. Felkölti miattad az árnyakat, a föld összes hatalmasait, fölkelti trónjukról a nemzetek királyait.</verse>
        <verse osisID='Isa.14.10'>Rákezdik mindnyájan, és ezt mondják neked: Te is erőtlen lettél, mint mi, hozzánk hasonlóvá lettél!</verse>
        <verse osisID='Isa.14.11'>Sírba omlott gőgöd, lantjaid zengése! Férgek a derékaljad, pondrók a takaród!</verse>
        <verse osisID='Isa.14.12'>Leestél az égről, fényes hajnalcsillag! Lehulltál a földre, népek legyőzője!</verse>
        <verse osisID='Isa.14.13'>Pedig ezt mondtad magadban: Fölmegyek az égbe, Isten csillagai fölé emelem trónomat, odaülök az istenek hegyére a messze északon.</verse>
        <verse osisID='Isa.14.14'>Fölmegyek a felhők csúcsára, hasonló leszek a Felségeshez!</verse>
        <verse osisID='Isa.14.15'>De a sírba kell leszállnod, a gödör mélyébe.</verse>
        <verse osisID='Isa.14.16'>Akik csak meglátnak, bámulnak, elgondolkoznak rajtad: Ettől az embertől reszketett a föld, ettől remegtek az országok?</verse>
        <verse osisID='Isa.14.17'>Ez az, aki pusztává tette a világot, lerombolta a városokat, és nem engedte haza a foglyokat?</verse>
        <verse osisID='Isa.14.18'>A nemzetek királyai mind tisztességben nyugszanak sírboltjukban.</verse>
        <verse osisID='Isa.14.19'>Téged azonban temetetlenül dobnak el, mint valami hitvány gazt, mint eltaposott hullát&amp;#59; elborítanak a meggyilkoltak, akiket karddal öltek meg, és kőhalom alatt lesz a sírjuk.</verse>
        <verse osisID='Isa.14.20'>Nem temetnek el úgy, mint a királyokat, mert pusztítottad országodat, gyilkoltad népedet. Nem emlegetik soha többé a gonosztevők ivadékát.</verse>
        <verse osisID='Isa.14.21'>Állítsatok vágóhidat fiainak őseik bűne miatt, hogy talpra állva el ne foglalják az országot, s be ne töltsék városokkal a világot!</verse>
        <verse osisID='Isa.14.22'>Rájuk támadok - így szól a Seregek URa -, és kiirtom Babilónia nevét és maradékát, még az írmagját is - így szól az ÚR.</verse>
        <verse osisID='Isa.14.23'>Bölömbikák tanyájává teszem, vadvizes mocsárrá, és elsöpröm pusztító seprűvel - így szól a Seregek URa.</verse>
        <verse osisID='Isa.14.24'>Megesküdött a Seregek URa: Úgy lesz, ahogyan elterveztem, az következik be, amit elhatároztam.</verse>
        <verse osisID='Isa.14.25'>Országomban töröm össze Asszíriát, hegyeimen taposom el. Lekerül róluk igája, lekerül vállukról a teher.</verse>
        <verse osisID='Isa.14.26'>Ezt a tervet határoztam el az egész föld ellen, így nyújtom ki kezemet minden nép ellen.</verse>
        <verse osisID='Isa.14.27'>Ha így határoz a Seregek URa, ki hiúsíthatja meg? Ha kinyújtja kezét, ki fordíthatja vissza?</verse>
        <verse osisID='Isa.14.28'>Áház király halála esztendejében hangzott el ez a fenyegető jövendölés:</verse>
        <verse osisID='Isa.14.29'>Ne örüljetek annyira, filiszteusok, hogy összetört a titeket verő bot! Mert a kígyó gyökeréről vipera sarjad, és gyümölcse repülő sárkány lesz.</verse>
        <verse osisID='Isa.14.30'>A legszegényebbek jól élnek, és a szegények bizton heverésznek, a te gyökeredet azonban éhhalállal sújtom, maradékodat meggyilkolom.</verse>
        <verse osisID='Isa.14.31'>Jajgass, kapu, kiálts, város, rettegjetek, ti filiszteusok! Mert füst gomolyog északról, senki sem téveszti el kijelölt helyét.</verse>
        <verse osisID='Isa.14.32'>Mit szólnak majd ehhez a népek követei? Azt, hogy az ÚR vetette meg Sion alapját, oda menekülnek népe szegényei!</verse>
      </chapter>
      <chapter osisID='Isa.15'>
        <verse osisID='Isa.15.1'>Fenyegető jövendölés Móáb ellen: Éjnek idején elpusztul, elnémul Ár-Móáb! Éjnek idején elpusztul, elnémul Kír-Móáb!</verse>
        <verse osisID='Isa.15.2'>Fölmennek a templomba, zokog Díbón a magaslatokon, Nébó és Médeba miatt jajgat Móáb. Minden fejet megnyírtak, minden szakállt levágtak.</verse>
        <verse osisID='Isa.15.3'>Az utcákon zsákruhában járnak, a háztetőkön és a tereken mindenki jajgat, könnyeit hullatva.</verse>
        <verse osisID='Isa.15.4'>Segítségért kiált Hesbón és Elálé, hangjuk Jahacig hallik. Ezért riadoznak Móáb fegyveresei, riadozik lelke.</verse>
        <verse osisID='Isa.15.5'>Szívből kiáltok Móáb miatt. Cóarig, Eglat-Selisijjáig jutottak menekültjei. Sírva mennek föl a Lúhit-hágón, Hórónaim útján összetörve jajveszékelnek.</verse>
        <verse osisID='Isa.15.6'>Pusztasággá válnak Nimrim vizei, elszárad a fű, kipusztul a pázsit, nem marad növényzet.</verse>
        <verse osisID='Isa.15.7'>Ezért amijük megmarad, amit meg tudnak őrizni, átviszik a puszták patakján.</verse>
        <verse osisID='Isa.15.8'>Körös-körül jajveszékelnek Móáb határain, Eglaimig hangzik a jajgatás, Beér-Élimig hangzik a jajgatás.</verse>
        <verse osisID='Isa.15.9'>Bizony, megtelnek vérrel Dímón vizei! Más veszedelmet is hozok Dimónra: oroszlánokat Móáb menekültjeire és a föld maradékára.</verse>
      </chapter>
      <chapter osisID='Isa.16'>
        <verse osisID='Isa.16.1'>Küldjetek bárányokat az ország uralkodójának Szelából a pusztaságon át Sion leányának hegyére!</verse>
        <verse osisID='Isa.16.2'>Bujdosó madárhoz, földúlt fészekhez hasonlítanak Móáb leányai az Arnón gázlóinál.</verse>
        <verse osisID='Isa.16.3'>Tartsatok tanácsot, hozzatok döntést! Tedd árnyékodat fényes délben olyanná, mint az éjszaka! Rejtsd el az elűzötteket, ne jelentsd föl a bujdosókat!</verse>
        <verse osisID='Isa.16.4'>Hadd lakjanak nálad az elűzött móábiak! Légy rejtekhelyük, ha jön a pusztító! Mert vége lesz az erőszaknak, megszűnik a pusztítás, eltűnnek az ország eltiprói.</verse>
        <verse osisID='Isa.16.5'>Kegyelem által készül egy trón. Megingathatatlanul ül azon Dávid sátorában a bíró, aki törődik a joggal, és szorgalmazza az igazságot.</verse>
        <verse osisID='Isa.16.6'>Hallottunk Móáb gőgjéről, hogy milyen gőgös, fennhéjázó, dölyfös és öntelt, üres hencegő.</verse>
        <verse osisID='Isa.16.7'>Ezért jajgatni fog egyik móábi a másikért, mindenki jajgatni fog. Nyögni fogtok összetörten Kír-Hareszet aszú szőlőjéért,</verse>
        <verse osisID='Isa.16.8'>mert elhervadtak Hesbón szőlőhegyei, Szibmá szőlőtőkéi. A nép urai lemetszették vesszőit, pedig Jazérig értek, befutották a pusztaságot. Hajtásai szétágaztak, a tengeren túlra nyúltak.</verse>
        <verse osisID='Isa.16.9'>Ezért elsiratom Szibmá szőlőtőkéit, ahogyan sirattam Jazért. Elárasztlak könnyeimmel, Hesbón és Elálé, mert szüretedről és aratásodról elmaradt a kurjantás.</verse>
        <verse osisID='Isa.16.10'>Odalett az öröm és vigadozás a szőlőskertben, nem ujjonganak a szőlőkben, nem kiáltoznak. Nem tapos bort sajtókban a taposó, a kurjantást megszüntetem.</verse>
        <verse osisID='Isa.16.11'>Ezért, mint a citera, zeng a bensőm Móábért, a keblem Kír-Hereszért.</verse>
        <verse osisID='Isa.16.12'>És ha megjelenik Móáb az áldozóhalmon, bárhogyan fáradozik, még ha szentélyébe megy is imádkozni, nem érhet el semmit.</verse>
        <verse osisID='Isa.16.13'>Ezt az igét mondta az ÚR Móábról már régen.</verse>
        <verse osisID='Isa.16.14'>De most így szól az ÚR: Három esztendőn belül, a bérlők éveihez hasonlóan, megalázzák Móáb előkelőit és egész nagy tömegét, még a maradéka is kevés, kicsiny és erőtlen lesz.</verse>
      </chapter>
      <chapter osisID='Isa.17'>
        <verse osisID='Isa.17.1'>Fenyegető jövendölés Damaszkusz ellen: Damaszkusz nem lesz többé város, rom és omladék lesz.</verse>
        <verse osisID='Isa.17.2'>Aróér városai elhagyottá válnak, nyájak lesznek ott, heverésznek háborítatlanul.</verse>
        <verse osisID='Isa.17.3'>Nem lesz erőd Efraimban, sem királyság Damaszkuszban: egy sorsra jut Arám maradéka és Izráel fiainak dicsősége, - így szól a Seregek URa.</verse>
        <verse osisID='Isa.17.4'>Azon a napon lehanyatlik Jákób dicsősége, kövér teste lesoványodik.</verse>
        <verse osisID='Isa.17.5'>Úgy lesz, mint amikor gabonát markol az arató, és karjával levágja a kalászokat. Olyan lesz, mint amikor valaki kalászt szedeget a Refáim völgyében.</verse>
        <verse osisID='Isa.17.6'>Csak böngészni való marad benne, mint mikor az olajbogyót verik: két-három bogyó marad a fa koronája tetején, négy vagy öt a gyümölcsfa ágain - így szól az ÚR, Izráel Istene.</verse>
        <verse osisID='Isa.17.7'>Azon a napon Alkotójára tekint majd az ember, és meglátja szemével Izráel Szentjét.</verse>
        <verse osisID='Isa.17.8'>Nem tekint az oltárokra, keze alkotásaira, meg sem látja, amit ujjaival csinált, a szent fákat és a tömjénező oltárokat.</verse>
        <verse osisID='Isa.17.9'>Azon a napon olyanok lesznek erős városai, mint az elhagyott erdő, és mint a hegycsúcs, amelyet elhagytak az Izráel fiai elől menekülők: pusztasággá lesz.</verse>
        <verse osisID='Isa.17.10'>Mert elfeledkeztél szabadító Istenedről, erős Kőszikládra nem gondoltál, azért ültetsz gyönyörű ültetvényt, és teletűzdeled idegen vesszőkkel.</verse>
        <verse osisID='Isa.17.11'>Az ültetés után be is keríted, és reggelre kisarjasztatod a magvakat. De oda lesz az aratás a hervadás idején, és gyógyíthatatlan lesz a fájdalom.</verse>
        <verse osisID='Isa.17.12'>Jaj, zúg a sok nép! Zúgásuk olyan, mint a tengerek zúgása. Morajlanak a nemzetek! Morajlásuk olyan, mint a hatalmas víz morajlása.</verse>
        <verse osisID='Isa.17.13'>Morajlanak a nemzetek, ahogyan morajlik a nagy víz&amp;#59; de ha megdorgálja az ÚR, elfut messzire. Mint a polyvát kergeti a szél a hegyek között, és mint az ördögszekeret a szélvihar.</verse>
        <verse osisID='Isa.17.14'>Ha leszáll az est, rémületbe esnek, mire megvirrad, sehol sem lesznek. Ez lesz a jutalma fosztogatóinknak, ez lesz a sorsa prédálóinknak.</verse>
      </chapter>
      <chapter osisID='Isa.18'>
        <verse osisID='Isa.18.1'>Jaj a szárnysuhogás országának Etiópia folyóin túl!</verse>
        <verse osisID='Isa.18.2'>Követeket küld a tengeren, papíruszhajókon a víz színén. Induljatok gyorsan, követek, a szálas és sima arcú néphez, a közelben és távolban rettegett néphez, az elsöprő erejű néphez, melynek hazáját folyók szelik át.</verse>
        <verse osisID='Isa.18.3'>Ti, a világ összes lakói, e föld lakosai! Ha jelt adnak a hegyeken, lássátok meg, ha megfújják a kürtöt, halljátok meg!</verse>
        <verse osisID='Isa.18.4'>Mert ezt mondta nekem az ÚR: Nyugodtan nézem hajlékomból, mint izzó hőség fényes nappal, mint harmatozó felhő aratási hőségben.</verse>
        <verse osisID='Isa.18.5'>Mert még szüret előtt, virágzás után, ha fürtté érnek a szőlőszemek, akkor levágja a vesszőket metszőkéssel, lemetszi róla a vadhajtásokat is.</verse>
        <verse osisID='Isa.18.6'>Ott marad mindenestül a hegyek ragadozó madarainak és a föld állatainak. Ott nyaral a ragadozó madár, és ott telel a föld minden állata.</verse>
        <verse osisID='Isa.18.7'>Abban az időben ajándékot visz a Seregek URának a szálas és sima arcú nép, a közelben és távolban rettegett nép, az elsöprő erejű nép, amelynek hazáját folyók szelik át, a Seregek URa nevének helyére, a Sion hegyére.</verse>
      </chapter>
      <chapter osisID='Isa.19'>
        <verse osisID='Isa.19.1'>Fenyegető jövendölés Egyiptom ellen: Száguld az ÚR gyors felhőn: Egyiptomba megy. Meginognak előtte Egyiptom bálványai, Egyiptom szíve megdermed keblében.</verse>
        <verse osisID='Isa.19.2'>Egyiptomit egyiptomira uszítok, hogy testvér testvér ellen, ember embertársa ellen, város város ellen, tartomány tartomány ellen harcoljon.</verse>
        <verse osisID='Isa.19.3'>Oda lesz Egyiptom bátorsága, tanácstalanná teszem. Kérdezgetik majd a bálványokat és a szellemeket, a halottidézőket és a jövendőmondókat.</verse>
        <verse osisID='Isa.19.4'>De én kiszolgáltatom az egyiptomiakat egy keménykezű úrnak, egy erőskezű király uralkodik majd rajtuk! - így szól az Úr, a Seregek URa.</verse>
        <verse osisID='Isa.19.5'>Kiapad a tenger vize, kiszárad, kiszikkad a folyam.</verse>
        <verse osisID='Isa.19.6'>Bűzössé válnak a folyók. Egyiptomban a Nílus ágai leapadnak, kiszáradnak. Elfonnyad a nád és a sás.</verse>
        <verse osisID='Isa.19.7'>A Nílus menti tisztások a Nílus torkolatánál és minden vetés a Nílus mellett elszárad, eltűnik, semmivé lesz.</verse>
        <verse osisID='Isa.19.8'>Szomorúak a halászok, gyászolnak mind, akik a Nílusban horgásznak, elalélnak, akik hálót vetnek a víz színére.</verse>
        <verse osisID='Isa.19.9'>Szégyent vallanak a len megmunkálói, a gerebenezők és vászonszövők.</verse>
        <verse osisID='Isa.19.10'>Levertek lesznek a kötélverők, bánkódnak mind a napszámosok.</verse>
        <verse osisID='Isa.19.11'>Milyen ostobák Cóan vezérei, a fáraó legbölcsebb tanácsosai! Esztelen tanácsot adnak. Hogy meritek mondani a fáraónak, hogy bölcsek vagytok, régi királyok sarjai?!</verse>
        <verse osisID='Isa.19.12'>Hol vannak bölcseid? Mondják meg neked, ha tudják, mit határozott a Seregek URa Egyiptom felől!</verse>
        <verse osisID='Isa.19.13'>Bolondok lettek Cóan vezérei, Nóf vezérei becsapódtak. Tévútra vezették Egyiptomot a tartományok vezetői.</verse>
        <verse osisID='Isa.19.14'>Mert beléjük öntötte az ÚR az ámítás lelkét, hogy tévútra vezessék Egyiptomot minden vállalkozásában, ahogyan a részeg beletéved okádékába.</verse>
        <verse osisID='Isa.19.15'>Nem sikerül Egyiptomnak semmiféle vállalkozása, bármire vállalkozik a fő vagy a farok, a pálmaág vagy a káka.</verse>
        <verse osisID='Isa.19.16'>Azon a napon olyan lesz Egyiptom, mint az asszonyok: borzadni és rettegni fog a Seregek URa fölemelt kezétől, mert fölemeli ellene.</verse>
        <verse osisID='Isa.19.17'>Egyiptom rettegni fog Júdától: ha csak említik is előtte, már retteg a Seregek URának végzésétől, amelyet ellene hozott.</verse>
        <verse osisID='Isa.19.18'>Azon a napon öt olyan város lesz Egyiptomban, amely kánaáni nyelven beszél, és a Seregek URára esküszik. Az egyiket Nap-városnak nevezik.</verse>
        <verse osisID='Isa.19.19'>Azon a napon oltára lesz az ÚRnak Egyiptomban, a határán pedig az ÚRnak szentelt oszlop.</verse>
        <verse osisID='Isa.19.20'>A Seregek URáról tanúskodó jel lesz ez Egyiptomban. Ha segítségért kiáltanak az ÚRhoz sanyargatóik miatt, küld szabadításukra olyan vezetőt, aki megmenti őket.</verse>
        <verse osisID='Isa.19.21'>Akkor megismerteti magát az ÚR Egyiptommal, és Egyiptom megismeri az URat. Tisztelni fogják az URat véresáldozattal és ételáldozattal. Fogadalmat is tesznek az ÚRnak, és teljesítik.</verse>
        <verse osisID='Isa.19.22'>Ha csapással sújtja is az ÚR Egyiptomot, de meg is gyógyítja. Megtérnek az ÚRhoz, ő pedig meghallgatja és meggyógyítja őket.</verse>
        <verse osisID='Isa.19.23'>Akkor majd országút vezet Egyiptomból Asszíriába, úgyhogy az asszírok Egyiptomba, az egyiptomiak pedig Asszíriába mehetnek, és Egyiptom Asszíriával együtt tiszteli az URat.</verse>
        <verse osisID='Isa.19.24'>Azon a napon Egyiptom és Asszíria mellett Izráel, mint harmadik ország, áldás lesz a földön.</verse>
        <verse osisID='Isa.19.25'>A Seregek URa pedig ezt az áldást mondja: Áldott Egyiptom, az én népem, és Asszíria, kezem alkotása, meg Izráel, az én tulajdonom!</verse>
      </chapter>
      <chapter osisID='Isa.20'>
        <verse osisID='Isa.20.1'>Abban az évben, amikor Asdód alá érkezett az a hadvezér, aki Szargón asszír király parancsára megostromolta és elfoglalta Asdódot,</verse>
        <verse osisID='Isa.20.2'>abban az időben így szólt az ÚR Ézsaiáshoz, Ámóc fiához: Vedd le a zsákruhát a derekadról, és húzd le a sarut a lábadról! Ő így is tett, és mezítelenül, saru nélkül járt.</verse>
        <verse osisID='Isa.20.3'>Akkor ezt mondta az ÚR: Ahogyan szolgám, Ézsaiás mezítelenül és saru nélkül jár három esztendeig, intő jelül Egyiptom és Etiópia számára,</verse>
        <verse osisID='Isa.20.4'>úgy hajtja el az asszír király Egyiptom rabjait és Etiópia foglyait, ifjakat és véneket, mezítelenül és saru nélkül, csupasz fenékkel, Egyiptom szégyenére.</verse>
        <verse osisID='Isa.20.5'>Akkor majd reszketni és szégyenkezni fognak, akik Etiópiában bíztak, és Egyiptommal dicsekedtek.</verse>
        <verse osisID='Isa.20.6'>Akkor ezt mondják e partvidék lakói: Hogyan tudnánk mi megmenekülni, ha az is így járt, akiben bíztunk, és akihez segítségért folyamodtunk, hogy mentsen meg bennünket az asszír királytól?!</verse>
      </chapter>
      <chapter osisID='Isa.21'>
        <verse osisID='Isa.21.1'>Fenyegető jövendölés Babilónia ellen: Ahogyan a szélviharok törnek elő dél felől, úgy közeledik a síkság felől, a félelmetes földről.</verse>
        <verse osisID='Isa.21.2'>Szörnyű látomásban ez jutott tudtomra: Csal a csaló, pusztít a pusztító! Vonulj ellene, Élám, ostromold, Média! Minden sóhajtozásnak véget vetek.</verse>
        <verse osisID='Isa.21.3'>Ezért görcsös fájdalom fogja el derekamat, olyan kínok gyötörnek, mint a szülő nő kínjai. Megzavarodtam, nem hallok, megriadtam, nem látok.</verse>
        <verse osisID='Isa.21.4'>Háborog a szívem, reszketés fogott el. Az eddig áhított alkonyat rettenetes lett nekem.</verse>
        <verse osisID='Isa.21.5'>Terítik az asztalt, rendezik a szőnyegeket, esznek-isznak. Rajta, vezérek, kenjétek a pajzsot!</verse>
        <verse osisID='Isa.21.6'>Mert ezt mondta nekem az ÚR: Menj, állíts őrszemet, és amit lát, jelentse!</verse>
        <verse osisID='Isa.21.7'>Lovasokat látott, lovasokat kettesével, meg szamarakon és tevéken nyargalókat. Erősen és feszülten figyelt,</verse>
        <verse osisID='Isa.21.8'>majd felordított, mint az oroszlán: Uram, őrhelyemen állok mindennap, őrségen állok minden éjjel!</verse>
        <verse osisID='Isa.21.9'>Jönnek már a lovasok, lovasok kettesével! Akkor megszólalt, és ezt mondta: Elesett, elesett Babilon! Minden istenszobra a földön hever összetörve!</verse>
        <verse osisID='Isa.21.10'>Ó, agyoncsépelt és megtiport népem! Amit a Seregek URától, Izráel Istenétől hallottam, azt jelentettem nektek.</verse>
        <verse osisID='Isa.21.11'>Fenyegető jövendölés Dúmá ellen: Kiáltást hallok Széírből: Őrálló, meddig tart még az éjszaka, őrálló, meddig tart még az éjjel?</verse>
        <verse osisID='Isa.21.12'>Közeleg a reggel, de még éjjel van - felelt az őrálló. Kérdezhettek, de inkább akkor, ha majd visszajöttök.</verse>
        <verse osisID='Isa.21.13'>Fenyegető jövendölés Arábia ellen: Arábia bozótjaiban töltsétek az éjszakát, Dedán karavánjai!</verse>
        <verse osisID='Isa.21.14'>Hozzatok vizet a szomjazónak, Téma földjének lakói, és adjatok kenyeret a menekülőknek!</verse>
        <verse osisID='Isa.21.15'>Mert fegyver elől menekültek el, kivont kard elől, kifeszített íj elől és súlyos harcból.</verse>
        <verse osisID='Isa.21.16'>Mert ezt mondta nekem az Úr: Egy év múlva, amilyen a bérlőnek az éve, vége lesz Kédár minden dicsőségének.</verse>
        <verse osisID='Isa.21.17'>Kevés marad meg a kédári hősök íjaiból, Izráel Istene, az ÚR mondja ezt.</verse>
      </chapter>
      <chapter osisID='Isa.22'>
        <verse osisID='Isa.22.1'>Fenyegető jövendölés a látomás völgye ellen: Mi történt veled, hogy mindenki a háztetőkre ment?</verse>
        <verse osisID='Isa.22.2'>Csupa lárma, zajongás a város, vigadozik a vár! Sebesültjeidet nem kard sebezte meg, halottaid nem harcban estek el.</verse>
        <verse osisID='Isa.22.3'>Vezetőid mind egy szálig elmenekültek, nyíllövés nélkül kerültek fogságba. Mind fogságra jutottak, akiket csak megtaláltak, bármily messze futottak.</verse>
        <verse osisID='Isa.22.4'>Azért ezt mondom: Ne nézzetek rám, keservesen sírok! Ne zaklassatok vigasztalásotokkal, hiszen népem pusztulóban van!</verse>
        <verse osisID='Isa.22.5'>Mert zűrzavar, eltiprás és kavarodás napja jön az Úrtól, a Seregek URától a látomás völgyére. Aláássák a falat, és kiáltás hangzik a hegy felé.</verse>
        <verse osisID='Isa.22.6'>Élám fölveszi tegzét, jön harci kocsikkal, emberekkel, lovasokkal, Kír is pajzsot ragad.</verse>
        <verse osisID='Isa.22.7'>Gyönyörű völgyeid megtelnek harci kocsikkal, a lovasok felsorakoznak a kapu előtt.</verse>
        <verse osisID='Isa.22.8'>Leleplezték Júda védelmét: megszemlélitek azon a napon az Erdő-házának fegyvertárát,</verse>
        <verse osisID='Isa.22.9'>meglátjátok, mily sok rés van a Dávid városán, és összegyűjtitek az Alsó-tó vizét.</verse>
        <verse osisID='Isa.22.10'>Összeírjátok Jeruzsálem házait, egyes házakat leromboltok a várfal megerősítésére.</verse>
        <verse osisID='Isa.22.11'>Medencét csináltok a két várfal között a Régi-tó vizének. De aki ezt cselekszi, azzal nem törődtök, és nem látjátok meg azt, aki régóta készíti!</verse>
        <verse osisID='Isa.22.12'>Az Úr, a Seregek URa azon a napon sírásra és gyászolásra hív, kopaszra nyírásra és zsákba öltözésre.</verse>
        <verse osisID='Isa.22.13'>De csak vigasság és öröm van, marhákat vágnak, juhokat ölnek, húst esznek, és bort isznak: Együnk-igyunk, hisz holnap meghalunk!</verse>
        <verse osisID='Isa.22.14'>Kijelentette nekem a Seregek URa, hogy nem engesztelődik meg irántatok emiatt a bűn miatt halálotokig sem! - mondja az Úr, a Seregek URa.</verse>
        <verse osisID='Isa.22.15'>Így szól az Úr, a Seregek URa: Menj el Sebna udvarmesterhez, a királyi palota gondnokához, és mondd:</verse>
        <verse osisID='Isa.22.16'>Honnan vetted a jogot, vagy ki engedte meg neked, hogy itt készíts magadnak sírboltot? Magas helyen készítetted sírodat, sziklában jelöltél ki magadnak hajlékot!</verse>
        <verse osisID='Isa.22.17'>Pedig keményen megfog téged az ÚR, és erős hajítással messzire elhajít.</verse>
        <verse osisID='Isa.22.18'>Egy csomóba göngyölítve becsomagol, és labdaként hajít egy igen tágas földre. Ott halsz meg, ott lesznek ragyogó szekereid, te, urad házának gyalázata!</verse>
        <verse osisID='Isa.22.19'>Kivetlek tisztségedből, megfosztalak állásodtól.</verse>
        <verse osisID='Isa.22.20'>Azután Eljákimot, Hilkijjá fiát nevezem ki szolgámmá,</verse>
        <verse osisID='Isa.22.21'>palástodat rá adom, övedet rá erősítem, és neki adom hatalmadat. Ő viseli gondját Jeruzsálem lakóinak és Júda házának.</verse>
        <verse osisID='Isa.22.22'>Az ő vállára teszem Dávid palotájának kulcsát. Amit kinyit, nem tudja bezárni senki, és amit bezár, nem tudja kinyitni senki.</verse>
        <verse osisID='Isa.22.23'>Szilárd helyre erősítem, mint valami szöget. Ott lesz a díszhely atyja házában.</verse>
        <verse osisID='Isa.22.24'>Őrá aggatják atyja házának minden díszét, sarjadékait és ivadékait, minden apró edényt, tálakat és mindenféle korsót.</verse>
        <verse osisID='Isa.22.25'>De így szól a Seregek URa: Egyszer majd kilazul a szilárd helyre erősített szög, letörik és leesik. Összetörik a teher, amely rajta volt. Megmondta az ÚR.</verse>
      </chapter>
      <chapter osisID='Isa.23'>
        <verse osisID='Isa.23.1'>Fenyegető jövendölés Tírusz ellen: Jajgassatok, Tarsís-hajók, mert elpusztult Tírusz! Nincs egy ház sem, nincs hova menni! Ciprus földjéről jövet mondták meg nekik.</verse>
        <verse osisID='Isa.23.2'>Némuljatok el, ti tengerparton lakók, szidóni kereskedők, kiknek követei átszelik a tengert,</verse>
        <verse osisID='Isa.23.3'>a nagy vizeket! Sihór gabonája, a Nílus aratása volt a jövedelme, s a népek vásárhelye volt.</verse>
        <verse osisID='Isa.23.4'>Szégyenkezz, Szidón, mert így szól a tenger, a tengeri erődítmény: Olyan lettem, mint aki nem vajúdott, nem szült, nem nevelt ifjakat, nem dédelgetett leányokat!</verse>
        <verse osisID='Isa.23.5'>Úgy gyötrődnek, akik Tírusz hírét hallják, mint amikor Egyiptomról hallottak.</verse>
        <verse osisID='Isa.23.6'>Keljetek át Tarsísba, jajgassatok, ti tengerparton lakók!</verse>
        <verse osisID='Isa.23.7'>Hát ez a ti vigadozó városotok, mely ősidők óta fennáll, amely messzire elment, hogy ott is megtelepedjék?</verse>
        <verse osisID='Isa.23.8'>Kicsoda végzett így a koronás Tírusz felől, melynek kereskedői vezérek, és kalmárait tisztelik a földön?</verse>
        <verse osisID='Isa.23.9'>A Seregek URa végzett így, hogy meggyalázza a kevélységet, és megalázzon minden pompát, mindenkit, akit tisztelnek a földön.</verse>
        <verse osisID='Isa.23.10'>Hagyjátok el az országot, mint a Nílus, ti Tarsís-hajók, nincs többé kikötő!</verse>
        <verse osisID='Isa.23.11'>Kinyújtotta kezét a tengerre az ÚR, megrendítette a királyságokat&amp;#59; azt parancsolta Kánaánról, hogy pusztítsák el erődítményeit.</verse>
        <verse osisID='Isa.23.12'>Ezt mondta: Nem fogsz vigadni többé, Szidón leánya, te meggyalázott szűz! Rajta, kelj át Ciprusba, de ott sem lesz nyugtod!</verse>
        <verse osisID='Isa.23.13'>Íme, a káldeusok országa! Még nem is volt ez a nép, amikor Asszíria kiépítette Tíruszt hajói számára. De ostromműveket állított ellene, palotáit lerombolta, rommá tette!</verse>
        <verse osisID='Isa.23.14'>Jajgassatok, Tarsís-hajók, mert elpusztult erődítményetek!</verse>
        <verse osisID='Isa.23.15'>Akkor majd elfelejtik Tíruszt hetven évig, ameddig egy király él. Hetven év múlva úgy jár Tírusz, ahogy a szajhanóta mondja:</verse>
        <verse osisID='Isa.23.16'>Fogd a citerát, járd be a várost, elfelejtett szajha! Szépen pengesd, dalolj sokat, hogy emlékezzenek rád!</verse>
        <verse osisID='Isa.23.17'>Hetven év múlva az ÚR meglátogatja Tíruszt, és az ismét megkapja bérét, mert paráználkodni fog a világ minden országával a föld színén.</verse>
        <verse osisID='Isa.23.18'>De keresete és bére egyszer még az ÚR szent tulajdona lesz. Nem teszik a kincstárba, hogy ott őrizzék, hanem az ÚR színe előtt lakóké lesz ez a kereset, hogy jóllakásig ehessenek, és szép ruhába öltözzenek.</verse>
      </chapter>
      <chapter osisID='Isa.24'>
        <verse osisID='Isa.24.1'>Az ÚR elpusztítja, felforgatja a földet, feldúlja felszínét, szétszórja lakóit.</verse>
        <verse osisID='Isa.24.2'>Olyan lesz a köznép, mint a pap&amp;#59; a szolga, mint ura&amp;#59; a szolgáló, mint úrnője&amp;#59; az eladó, mint a vásárló&amp;#59; a kölcsönadó, mint a kölcsönkérő, és a hitelező, mint az adós.</verse>
        <verse osisID='Isa.24.3'>Teljesen elpusztul a föld, teljesen kifosztják. Az ÚR jelentette ki ezt az igét.</verse>
        <verse osisID='Isa.24.4'>Gyászol, hervad a föld, elalél, hervad a világ, elalél a magas ég a földdel együtt.</verse>
        <verse osisID='Isa.24.5'>Gyalázatossá tették a földet lakói, mert megszegték a törvényeket, megmásították a rendelkezéseket, megszegték az örök szövetséget.</verse>
        <verse osisID='Isa.24.6'>Ezért átok emészti a földet, megbűnhődnek lakói. Ezért elfogynak a föld lakói, csak kevés ember marad meg.</verse>
        <verse osisID='Isa.24.7'>Gyászol a must, búsul a szőlő, és sóhajtoznak mind, akik jókedvűek voltak.</verse>
        <verse osisID='Isa.24.8'>Abbamaradt a vidám dobolás, megszűnt a zajos vigadozás, abbamaradt a vidám citeraszó.</verse>
        <verse osisID='Isa.24.9'>Nem borozgatnak nótaszó mellett, keserű az ital annak, aki issza.</verse>
        <verse osisID='Isa.24.10'>Romba dőlt, puszta a város, zárva van minden ház, nem lehet bemenni.</verse>
        <verse osisID='Isa.24.11'>Borért kiáltoznak az utcákon, bealkonyult minden örömnek, száműzve van a földről a vidámság.</verse>
        <verse osisID='Isa.24.12'>Pusztán maradt a város, romhalmaz van a kapu helyén.</verse>
        <verse osisID='Isa.24.13'>Mert olyasmi történik a földön, a népek között, mint amikor szüret után olajbogyót vernek, vagy szőlőt böngésznek.</verse>
        <verse osisID='Isa.24.14'>Azok hangos szóval ujjonganak az ÚR fenségének, kiáltoznak a tenger felől.</verse>
        <verse osisID='Isa.24.15'>Világosság támadt, ezért dicsérjétek az URat, az ÚRnak, Izráel Istenének nevét a tenger szigetein!</verse>
        <verse osisID='Isa.24.16'>A föld széléről énekszót hallunk: Dicsőség az igaznak! De én ezt mondom: Végem van, végem van, jaj nekem! Csalnak a csalók, csalárdul csalnak a csalók!</verse>
        <verse osisID='Isa.24.17'>Rettegés, verem és kelepce fenyeget téged, föld lakója!</verse>
        <verse osisID='Isa.24.18'>Mert aki a rettentő hír elől menekül, verembe esik, és aki kijön a veremből, kelepcébe kerül. Megnyílnak a magas ég csatornái, és megrendülnek a föld alapjai.</verse>
        <verse osisID='Isa.24.19'>Recseg, ropog a föld, darabokra törik a föld, inogva reng a föld!</verse>
        <verse osisID='Isa.24.20'>Ide-oda tántorog a föld, mint a részeg, düledezik, mint a kunyhó! Ránehezedik vétke, és elesik, nem is kel föl többé.</verse>
        <verse osisID='Isa.24.21'>Azon a napon megbünteti az ÚR a magasság seregét a magasságban, és a föld királyait a földön.</verse>
        <verse osisID='Isa.24.22'>Egy csomóba gyűjtik őket, mint foglyokat a verembe. Börtönbe zárják, és hosszú idő múlva megbüntetik őket.</verse>
        <verse osisID='Isa.24.23'>Elpirul a sápadt hold, szégyenkezik az izzó nap, mert a Seregek URa lesz a király a Sion hegyén és Jeruzsálemben, és vénei előtt ragyog dicsősége.</verse>
      </chapter>
      <chapter osisID='Isa.25'>
        <verse osisID='Isa.25.1'>URam, te vagy Istenem! Magasztallak, dicsérem neved, mert csodákat vittél véghez, ősrégi terveket, való igazságot.</verse>
        <verse osisID='Isa.25.2'>Mert kőhalommá tetted a várost, a megerősített várat rommá, a bitorlók kastélya nem lesz város, soha többé föl nem épül!</verse>
        <verse osisID='Isa.25.3'>Ezért tisztel téged az erős nép, téged fél a hatalmas nemzetek városa.</verse>
        <verse osisID='Isa.25.4'>Mert erőssége vagy a nincstelennek, erőssége a szegénynek a nyomorúságban, oltalom a zivatarban, árnyék a hőségben, mert a hatalmaskodók dühe olyan, mint a kőfalra zúduló zivatar.</verse>
        <verse osisID='Isa.25.5'>Mint hőség a szikkadt földet, megalázod a zajongó bitorlókat, mint a felhő árnyéka a hőséget, elnyomod a hatalmaskodók énekét.</verse>
        <verse osisID='Isa.25.6'>Készít majd a Seregek URa ezen a hegyen minden népnek lakomát zsíros falatokból, lakomát újborokból, zsíros, velős falatokból, letisztult újborokból.</verse>
        <verse osisID='Isa.25.7'>Ezen a hegyen leveszi a leplet, amely ráborult minden népre, és a takarót, amely betakart minden nemzetet.</verse>
        <verse osisID='Isa.25.8'>Véget vet a halálnak örökre! Az én Uram, az ÚR letörli a könnyet minden arcról. Leveszi népéről a gyalázatot az egész földön. - Ezt ígérte az ÚR!</verse>
        <verse osisID='Isa.25.9'>Ezt mondják azon a napon: Itt van a mi Istenünk, benne reménykedtünk, hogy megszabadít minket. Itt van az ÚR, benne reménykedtünk, vigadjunk és örüljünk szabadításának!</verse>
        <verse osisID='Isa.25.10'>Mert az ÚR keze nyugszik ezen a hegyen. Móábot pedig eltapossák lakóhelyén, ahogyan a szalmát trágyalébe tapossák.</verse>
        <verse osisID='Isa.25.11'>Széttárja benne kezeit, ahogyan széttárja az úszó, ha úszik. De az ÚR megalázza gőgjét, hiába erőlködik kezével.</verse>
        <verse osisID='Isa.25.12'>Kőfalakkal megerősített fellegváradat ledönti, lerombolja, ízzé-porrá zúzza.</verse>
      </chapter>
      <chapter osisID='Isa.26'>
        <verse osisID='Isa.26.1'>Azon a napon ezt az éneket éneklik Júda országában: Erős városunk van: az ÚR kőfalat és bástyát állított védelmére.</verse>
        <verse osisID='Isa.26.2'>Nyissátok ki a kapukat, hadd jöjjön be az igaz nép, mely hűséges maradt!</verse>
        <verse osisID='Isa.26.3'>Akinek szilárd a jelleme, azt megőrzöd teljes békében, mert benned bízik.</verse>
        <verse osisID='Isa.26.4'>Bízzatok az ÚRban mindenkor, mert az ÚR a mi kősziklánk mindörökre!</verse>
        <verse osisID='Isa.26.5'>Ő letaszítja a magasból az ott lakókat, lerombolja a megerősített várost, földig lerombolja, porrá zúzza.</verse>
        <verse osisID='Isa.26.6'>Lábbal tapossák majd: a nyomorultak lábai, a nincstelenek léptei.</verse>
        <verse osisID='Isa.26.7'>Az igaz ember ösvénye egyenes, te egyengeted az igaz ember útját.</verse>
        <verse osisID='Isa.26.8'>Ítéleted idején is benned reménykedtünk, URam, neved dicséretére vágyott a lelkünk.</verse>
        <verse osisID='Isa.26.9'>Lelkem hozzád vágyódik éjjel, teljes szívből kereslek téged. Mert ha ítéletet tartasz a földön, igazságot tanulnak a világ lakói.</verse>
        <verse osisID='Isa.26.10'>Ha a bűnös kegyelmet kap, nem tanul igazságot. Becsületes országban is álnokul él, és nem nézi az ÚR fenségét.</verse>
        <verse osisID='Isa.26.11'>URam, fölemelted kezedet, de nem látják. Majd meglátják, hogy féltőn szereted népedet, és megszégyenülnek: tűz emészti meg ellenségeidet.</verse>
        <verse osisID='Isa.26.12'>URam, te szerzel nekünk békességet, hiszen mindent te tettél, ami velünk történt.</verse>
        <verse osisID='Isa.26.13'>URunk, Istenünk, más urak voltak gazdáink, nem te, de csak a te nevedet dicsérjük.</verse>
        <verse osisID='Isa.26.14'>A halottak nem élnek, az árnyak nem támadnak föl, ezért büntetted meg és irtottad ki őket, még az emlékezetüket is eltörölted.</verse>
        <verse osisID='Isa.26.15'>Megszaporítottad e népet, URam, megszaporítottad e népet, megdicsőítetted magad, mindenfelé kiterjesztetted az ország határait.</verse>
        <verse osisID='Isa.26.16'>URam, a nyomorúságban téged kerestek, és halkan fohászkodtak, amikor fenyítetted őket.</verse>
        <verse osisID='Isa.26.17'>Olyanok voltunk előtted, URam, mint a terhes asszony, amikor szülni kezd: míg vajúdik, kiált fájdalmában.</verse>
        <verse osisID='Isa.26.18'>Terhesek voltunk, vajúdtunk, de csak szelet szültünk: nem szereztünk szabadulást az országnak, és nem jöttek emberek a világra.</verse>
        <verse osisID='Isa.26.19'>Életre kelnek hallottaid, föltámadnak a holttestek! Ébredjetek, és ujjongjatok, kik a porban laktok! Mert harmatod a világosság harmata, és a föld visszaadja az árnyakat.</verse>
        <verse osisID='Isa.26.20'>Eredj, népem, menj be szobádba, és zárd magadra az ajtót! Rejtőzz el egy rövid pillanatra, míg elmúlik az ÚR haragja.</verse>
        <verse osisID='Isa.26.21'>Mert jön már lakóhelyéről az ÚR, hogy megbüntesse bűneikért a föld lakóit. A föld föltárja majd a kiontott vért, nem takarja be többé a meggyilkoltakat.</verse>
      </chapter>
      <chapter osisID='Isa.27'>
        <verse osisID='Isa.27.1'>Azon a napon megbünteti az ÚR kemény, nagy, erős kardjával Leviátánt, a gyors kígyót, Leviátánt, a tekergő kígyót, és megöli a tengerben lakó szörnyeteget.</verse>
        <verse osisID='Isa.27.2'>Azon a napon énekeljetek a színbort adó szőlőről!</verse>
        <verse osisID='Isa.27.3'>Én, az ÚR vagyok az őrizője, minduntalan öntözgetem. Éjjel-nappal őrzöm, hogy senki ne bánthassa.</verse>
        <verse osisID='Isa.27.4'>Nincs bennem harag, de ha tövis és gaz kerül elém, küzdeni fogok ellene, és elégetem!</verse>
        <verse osisID='Isa.27.5'>De aki az én oltalmamra bízza magát, béküljön meg velem, béküljön meg velem!</verse>
        <verse osisID='Isa.27.6'>A jövőben gyökeret ver Jákób, virágzani, virulni fog Izráel, termésével elárasztja a világot.</verse>
        <verse osisID='Isa.27.7'>Megverte-e őt annyira, mint azokat, akik őt verték? Gyilkolta-e őt annyira, mint azokat, akik őt gyilkolták?</verse>
        <verse osisID='Isa.27.8'>Elűzted, elvetetted, úgy pereltél vele. Erős széllel sodortad el, amikor feltámadt a keleti szél.</verse>
        <verse osisID='Isa.27.9'>Ez által nyer engesztelést Jákób bűne, és ez lesz vétke eltávolításának a gyümölcse: Olyanná teszi az oltár minden kövét, mint az összetört mészkövek: nem lesznek többé szent fák, sem tömjénező oltárok!</verse>
        <verse osisID='Isa.27.10'>Milyen árván maradt a megerősített város! Elhagyott, lakatlan hely lesz, mint a puszta. Borjak legelnek és heverésznek ott, lerágják a bokrokat.</verse>
        <verse osisID='Isa.27.11'>Ha leszáradnak az ágak, letördelik az arra járó asszonyok, és eltüzelik. Mert értelmetlen nép ez&amp;#59; azért nem irgalmaz neki Alkotója, nem kegyelmez neki Formálója.</verse>
        <verse osisID='Isa.27.12'>Azon a napon elcsépeli az ÚR a kalászokat az Eufrátesztől Egyiptom patakjáig. De titeket, Izráel fiai, egyenként fognak összeszedni!</verse>
        <verse osisID='Isa.27.13'>Azon a napon megharsan a nagy kürt, és visszajönnek, akik elvesztek az asszírok földjén, és akik szétszóródtak Egyiptom földjén. Leborulnak az ÚR előtt a szent hegyen, Jeruzsálemben.</verse>
      </chapter>
      <chapter osisID='Isa.28'>
        <verse osisID='Isa.28.1'>Jaj a büszke koszorúnak, melyet Efraim részegei viselnek, és a hervadó virágnak, amely ékesen díszíti őket, akik bortól mámorosak a termékeny völgyre néző hegycsúcson!</verse>
        <verse osisID='Isa.28.2'>Küldi már az Úr az erőset, a hatalmasat. Olyan, mint a jégverés, a tomboló orkán, mint a roppant, elsöprő vizek áradata: hatalma földre terít.</verse>
        <verse osisID='Isa.28.3'>Lábbal tiporják majd Efraim részegeinek büszke koszorúját,</verse>
        <verse osisID='Isa.28.4'>és úgy jár majd hervadó virága, mely ékesen díszíti a termékeny völgyre néző hegycsúcson, mint a korai füge gyümölcsérés előtt: ha meglátja valaki, alig veszi kezébe, máris lenyeli.</verse>
        <verse osisID='Isa.28.5'>Azon a napon a Seregek URa lesz népe maradékának díszes koszorúja, ékes koronája.</verse>
        <verse osisID='Isa.28.6'>Ő lesz az igazság lelke azokban, akik igazságot szolgáltatnak, és a hősi erő azokban, akik visszaverik a városkapu ellen támadókat.</verse>
        <verse osisID='Isa.28.7'>De ezek is tántorognak a bortól, támolyognak az italtól. Papok és próféták tántorognak az italtól, megzavarodtak a bortól! Támolyognak az ital miatt, tántorognak, amikor látomásuk van, ingadoznak, amikor döntést hoznak.</verse>
        <verse osisID='Isa.28.8'>Minden asztal tele van undok hányással, nincs sehol tiszta hely!</verse>
        <verse osisID='Isa.28.9'>Kit akar ez a tudományára tanítani? Kivel akarja a kijelentést megértetni? Akiket most választottak el az anyatejtől? Akiket most vettek le az anyamellről?</verse>
        <verse osisID='Isa.28.10'>Ez a parancs, az a parancs, ez a szabály, az a szabály, itt egy kicsi, ott egy kicsi!</verse>
        <verse osisID='Isa.28.11'>Ezért dadogó ajakkal és idegen nyelven fog beszélni ezzel a néppel az,</verse>
        <verse osisID='Isa.28.12'>aki ezt mondta nekik: Itt van a nyugalom, adjatok nyugalmat a fáradtaknak! Itt van a felüdülés! De nem akartak rá hallgatni.</verse>
        <verse osisID='Isa.28.13'>Azért nekik ez lesz az ÚR igéje: Ez a parancs, az a parancs, ez a szabály, az a szabály, itt egy kicsi, ott egy kicsi! Jártukban hadd essenek hanyatt, törjék össze magukat, essenek csapdába!</verse>
        <verse osisID='Isa.28.14'>Ezért halljátok az ÚR igéjét, ti csúfolódó emberek, akik uralkodtok ezen a népen Jeruzsálemben!</verse>
        <verse osisID='Isa.28.15'>Ti ezt mondtátok: Szövetséget kötöttünk a halállal, és egyezségre léptünk a holtak hazájával. Ha jön az elsöprő áradat, nem ér el bennünket, mert a hazugság lesz az oltalmunk, a hamisság a rejtekhelyünk.</verse>
        <verse osisID='Isa.28.16'>Ezért így szól az én Uram, az ÚR: A Sionra egy követ teszek le alapul, szilárd követ, drága sarokkövet alapul. Aki hisz, az nem menekül el!</verse>
        <verse osisID='Isa.28.17'>A törvényt zsinórmértékké teszem, és az igazságot mércévé. Jégeső söpri el az oltalmazó hazugságot, és víz árasztja el a rejtekhelyet.</verse>
        <verse osisID='Isa.28.18'>Felbomlik a halállal kötött szövetségetek, és nem marad meg egyezségetek a holtak hazájával. Ha megjön az ostorozó áradat, elborít benneteket!</verse>
        <verse osisID='Isa.28.19'>Valahányszor megjön, elragad benneteket. Mert megjön minden reggel, sőt nappal is, éjjel is. Akkor a folytonos rettegés majd megérteti veletek a kijelentést!</verse>
        <verse osisID='Isa.28.20'>Mert rövid lesz az ágy, nem tudtok kinyújtózni, kicsi lesz a takaró, nem tudtok beburkolózni.</verse>
        <verse osisID='Isa.28.21'>Mert fölindul majd az ÚR, mint a Perácim-hegyen, haragra gerjed, mint a gibeóni völgyben. Véghezviszi tettét, szokatlan tettét, elvégzi munkáját, rendkívüli munkáját.</verse>
        <verse osisID='Isa.28.22'>Most azért ne csúfolódjatok, mert még szorosabbak lesznek bilincseitek! Hallottam, hogy az Úr, a Seregek URa elhatározta az egész ország pusztulását.</verse>
        <verse osisID='Isa.28.23'>Figyeljetek, halljátok meg szavamat, ügyeljetek, halljátok meg beszédemet!</verse>
        <verse osisID='Isa.28.24'>Mindig csak szánt a szántóvető, ha vetni akar? Csak barázdálja és boronálja földjét?</verse>
        <verse osisID='Isa.28.25'>Nem úgy van-e, hogy ha elegyengette felszínét, kaprot hint vagy köményt szór, vagy vet sorban búzát vagy árpát a kijelölt földbe és tönkölyt a szélére?</verse>
        <verse osisID='Isa.28.26'>Így szoktatta őt rendre, erre tanította Istene.</verse>
        <verse osisID='Isa.28.27'>Mert nem cséplőszánnal csépelik a kaprot, és nem cséplőhengerrel nyomtatják a köményt, hanem bottal verik ki a kaprot, és pálcával a köményt.</verse>
        <verse osisID='Isa.28.28'>Talán szétzúzzák a kenyérgabonát? Nem csépelik azt vég nélkül&amp;#59; ha ráhajt is az ember cséplőhengerével és lovaival, mégsem zúzza szét.</verse>
        <verse osisID='Isa.28.29'>Ez is a Seregek URától származik. Csodálatos a terve, hatalmasan hajtja végre.</verse>
      </chapter>
      <chapter osisID='Isa.29'>
        <verse osisID='Isa.29.1'>Jaj Ariélnak, Ariélnak, a városnak, ahol Dávid táborozott! Évek telnek egymás után, ünnepek váltják egymást,</verse>
        <verse osisID='Isa.29.2'>azután ostromot indítok Ariél ellen. Akkor lesz sírás-rívás, mert égő oltárrá teszem.</verse>
        <verse osisID='Isa.29.3'>Táborral veszlek körül, sáncot vonok köréd, felállítom az ostromműveket.</verse>
        <verse osisID='Isa.29.4'>Megalázottan fogsz beszélni a földből, és megtörten hangzik szavad a porból. Olyan lesz a hangod, mint a föld alatti kísérteté, és szavad a porból suttog.</verse>
        <verse osisID='Isa.29.5'>De ízzé-porrá törik ellenségeid serege, a szálló polyvához hasonló lesz az erőszakosok hada. Egy szempillantás alatt következik be!</verse>
        <verse osisID='Isa.29.6'>Mert a Seregek URa meglátogat téged mennydörgés, földrengés, nagy zúgás, viharos forgószél és emésztő tüzes lángok közepette.</verse>
        <verse osisID='Isa.29.7'>Olyan lesz, mint az álom, mint egy éjszakai látomás valamennyi nép serege, amely Ariél ellen hadakozott, és ostromot indított egész hadereje és sziklavára ellen.</verse>
        <verse osisID='Isa.29.8'>Mint az éhező, aki azt álmodja, hogy eszik, de ha fölébred, üres a gyomra, vagy mint a szomjazó, aki azt álmodja, hogy iszik, de ha fölébred, eltikkadt és szomjas, úgy jár a népek egész serege, amely Sion hegye ellen hadakozott.</verse>
        <verse osisID='Isa.29.9'>Ámuljatok és bámuljatok, vakoskodjatok és vakuljatok meg! Legyetek részegek, de ne bortól, tántorogjatok, de ne az italtól!</verse>
        <verse osisID='Isa.29.10'>Mert rátok árasztotta az ÚR a kábultság lelkét. Bezárta szemeiteket: a prófétákat, befödte fejeiteket: a látnokokat.</verse>
        <verse osisID='Isa.29.11'>Olyan lett számotokra minden látomás, mint a lepecsételt irat szavai. Ha odaadják íráshoz értő embernek, és ezt mondják: Olvasd el! - ő ezt fogja mondani: Nem tudom, mert le van pecsételve.</verse>
        <verse osisID='Isa.29.12'>Ha pedig íráshoz nem értőnek adják az iratot, és ezt mondják: Olvasd el! - ő ezt fogja mondani: Nem értek az íráshoz.</verse>
        <verse osisID='Isa.29.13'>Így szól az Úr: Mivel ez a nép csak szájával közeledik hozzám, és ajkával dicsőít engem, de szíve távol van tőlem, istenfélelme pedig csupán betanult emberi parancsolat,</verse>
        <verse osisID='Isa.29.14'>azért én úgy bánok majd ezzel a néppel, hogy csodálkozni fog, igen csodálkozni: vége lesz a bölcsek bölcsességének, az értelmesek értelme homályos marad.</verse>
        <verse osisID='Isa.29.15'>Jaj azoknak, akik el akarják titkolni tervüket az ÚR elől! Sötétben hajtják végre tettüket, mert azt gondolják: Ki lát minket, ki ismer bennünket?</verse>
        <verse osisID='Isa.29.16'>Micsoda fonákság! Egyenlőnek tartható-e az agyag a fazekassal? Mondhatja-e az alkotás alkotójának: Nem ő alkotott engem?! Mondhatja-e a fazék a fazekasnak: Nem ért a dolgához?!</verse>
        <verse osisID='Isa.29.17'>Már csak kevés idő van hátra, és a Libánon kertté válik, a kert pedig erdőnek látszik.</verse>
        <verse osisID='Isa.29.18'>Azon a napon a süketek is meghallják az írás beszédét, a vakok szemei pedig látni fognak a homály és a sötétség után.</verse>
        <verse osisID='Isa.29.19'>Újra örömüket lelik az alázatosak az ÚRban, vigadnak a szegény emberek Izráel Szentje előtt,</verse>
        <verse osisID='Isa.29.20'>mert vége lesz a zsarnoknak, és elpusztul a csúfolódó! Kiirtják mindazokat, akiknek gonoszságon jár az eszük,</verse>
        <verse osisID='Isa.29.21'>akik vétkesnek nyilvánítják az embert a peres ügyekben, és tőrbe ejtik, aki feddeni meri őket a kapuban, semmit érő ürüggyel fosztják meg jogától az igazat.</verse>
        <verse osisID='Isa.29.22'>Ezért így szól Jákób házához az ÚR, aki megváltotta Ábrahámot: Nem szégyenül meg többé Jákób, nem sápad el többé az arca,</verse>
        <verse osisID='Isa.29.23'>mert ha gyermekei meglátják kezem munkáját, szentnek vallják nevemet. Szentnek vallják Jákób Szentjét, és rettegnek Izráel Istenétől.</verse>
        <verse osisID='Isa.29.24'>A tévelygő lelkek észhez térnek, és a zúgolódók levonják a tanulságot.</verse>
      </chapter>
      <chapter osisID='Isa.30'>
        <verse osisID='Isa.30.1'>Jaj a pártütő fiaknak - így szól az ÚR -, akik tervet szőnek, de nélkülem, szerződést kötnek, de akaratom ellenére, vétket vétekre halmozva!</verse>
        <verse osisID='Isa.30.2'>Folyton Egyiptomba járnak, de engem nem kérdeznek meg. A fáraónál keresnek oltalmat, és menedéket Egyiptom árnyékában.</verse>
        <verse osisID='Isa.30.3'>De majd szégyent vallotok a fáraó oltalmával, és pironkodni fogtok amiatt, hogy Egyiptom árnyékába menekültök!</verse>
        <verse osisID='Isa.30.4'>Vezetői voltak már Cóanban, követei eljutottak Hánészig.</verse>
        <verse osisID='Isa.30.5'>Mind szégyent vallanak azzal a haszontalan néppel. Nem segít és nem használ, sőt szégyent és gyalázatot hoz.</verse>
        <verse osisID='Isa.30.6'>Fenyegető jövendölés Dél Behemótja ellen: A nyomorúság és elnyomás országába, ahol a nőstény és a hím oroszlán, a vipera és a repülő sárkány él, oda viszik szamarak hátán vagyonukat, tevék púpján kincseiket a haszontalan népnek,</verse>
        <verse osisID='Isa.30.7'>Egyiptomnak, melynek segítsége üres hiábavalóság. Ezért nevezem őt tehetetlen szörnyetegnek.</verse>
        <verse osisID='Isa.30.8'>Most pedig menj, és írd föl jelenlétükben egy táblára, jegyezd föl egy könyvbe, hogy megmaradjon mindvégig örökre szóló okmányként!</verse>
        <verse osisID='Isa.30.9'>Bizony engedetlen nép ez, hazug fiak, fiak, de nem akarnak hallgatni az ÚR tanítására.</verse>
        <verse osisID='Isa.30.10'>Azt mondják a látóknak: Ne lássatok! - a látnokoknak pedig: Ne a valóságot lássátok! Mondjatok inkább hízelgő dolgokat, lássatok kedvünkre valókat!</verse>
        <verse osisID='Isa.30.11'>Hagyjátok abba ezt a módszert, változtassatok ezen az eljáráson! Hagyjatok békét nekünk Izráel Szentjével!</verse>
        <verse osisID='Isa.30.12'>Ezért így szól Izráel Szentje: Mivel megvetitek ezt az igét, zsarolásban és csalásban bíztok, ezekre támaszkodtok,</verse>
        <verse osisID='Isa.30.13'>azért úgy jártok bűnötökkel, mint a magas kőfal, ha megreped, és megdőlve leomlással fenyeget: bármely pillanatban összedőlhet.</verse>
        <verse osisID='Isa.30.14'>Darabokra törik, mint a fazekas korsója, melyet kíméletlenül összetörtek: nem lehet találni törmelékei között akkora cserepet sem, amivel parazsat lehet venni a tűzhelyről, vagy vizet meríteni a tócsából.</verse>
        <verse osisID='Isa.30.15'>Mert így szól az én Uram, az ÚR, Izráel Szentje: A megtérés és a higgadtság segítene rajtatok, a béke és a bizalom erőt adna nektek! De ti nem akarjátok,</verse>
        <verse osisID='Isa.30.16'>inkább ezt mondjátok: Nem úgy lesz az, hanem lóháton vágtatunk! Hát majd vágtatnotok kell! Gyorsan akartok hajtani? Hát majd gyorsak lesznek üldözőitek!</verse>
        <verse osisID='Isa.30.17'>Egy ember fenyegetésére ezrével elfuttok, öt ember fenyegetésére úgy elfuttok, hogy nem marad más belőletek, csak egy jelzőpózna a hegytetőn és egy zászlórúd a halmon.</verse>
        <verse osisID='Isa.30.18'>De még vár az ÚR, hogy megkegyelmezhessen, még hallgat, hogy irgalmazhasson. Mert bár ítélő Isten az ÚR, boldogok mindazok, akik benne reménykednek.</verse>
        <verse osisID='Isa.30.19'>Ne sírj többé, Sion népe, amely Jeruzsálemben laksz! Bizonyosan megkegyelmez az ÚR, ha hozzá kiáltasz. Mihelyt meghallja, válaszol neked.</verse>
        <verse osisID='Isa.30.20'>És bár szűkösen adott kenyeret, és kimérte a vizet az Úr, nem állítják többé félre tanítódat, hanem saját szemeddel láthatod tanítódat.</verse>
        <verse osisID='Isa.30.21'>Saját füleddel hallhatod a mögötted hangzó szót: Ezen az úton járjatok, se jobbra, se balra ne térjetek le!</verse>
        <verse osisID='Isa.30.22'>Tisztátalannak fogjátok tartani az ezüsttel bevont bálványszobrokat és az arannyal borított istenszobrokat. Kiszórod azokat, mint valami undokságot, és ezt mondod: Ki veletek!</verse>
        <verse osisID='Isa.30.23'>Ő pedig esőt ad a magra, amellyel beveted a földet, és kenyeret ad a föld terméséből, amely bőséges és tápláló lesz. Nyájad tágas legelőn legel azon a napon.</verse>
        <verse osisID='Isa.30.24'>Az ökrök és a szamarak, amelyek a szántóföldön dolgoznak, sózott abrakot esznek, amelyet lapáttal és villával raknak eléjük.</verse>
        <verse osisID='Isa.30.25'>Minden magas hegyen és kiemelkedő halmon pedig csatornák lesznek, vízvezető árkok, a nagy öldöklés napján, amikor leomlanak a vártornyok.</verse>
        <verse osisID='Isa.30.26'>Olyan lesz a sápadt hold fénye, mint az izzó nap fénye, az izzó nap fénye pedig hétszeres lesz, a nappali fény hétszerese, azon a napon, amikor az ÚR bekötözi népe sérülését, és meggyógyítja a rajta ejtett sebet.</verse>
        <verse osisID='Isa.30.27'>Maga az ÚR jön a távolból, haragja lángol, méltóságteljesen emelkedik. Ajkán bősz harag, nyelve, mint a perzselő tűz.</verse>
        <verse osisID='Isa.30.28'>Lehelete olyan, mint az áradó patak, amely nyakig ér, szakadozott rostában rostálja a népeket, és tévútra vezető zablát vet a népek szájába.</verse>
        <verse osisID='Isa.30.29'>Úgy fogtok énekelni, mint az ünnepszentelés éjjelén, szívetek pedig úgy örül, mint a zarándok, aki fuvolaszó mellett megy az ÚR hegyére, Izráel Kősziklájához.</verse>
        <verse osisID='Isa.30.30'>Fölmorajlik az ÚR fenséges szava, láthatóvá lesz sújtó karja, felbőszült haragjában, perzselő tűz lángjában, orkánban, zivatarban és jégverésben.</verse>
        <verse osisID='Isa.30.31'>Megretten Asszíria az ÚR szavától. Bottal veri meg.</verse>
        <verse osisID='Isa.30.32'>Valahányszor lesújt a büntető vessző, amellyel veri az ÚR, dob és citera szól, míg ő harcra emelt kézzel küzd ellene.</verse>
        <verse osisID='Isa.30.33'>Mert régóta készen van a vesztőhely, készen áll a királynak is, mélyre és szélesre készítve, bőven van tűz is, fa is. Az ÚR lehelete úgy lobbantja lángra, mint egy kénköves patakot.</verse>
      </chapter>
      <chapter osisID='Isa.31'>
        <verse osisID='Isa.31.1'>Jaj azoknak, akik Egyiptomba mennek segítségért! Lovakban reménykednek, a harci kocsik tömegében bíznak, és a lovasok nagy erejében&amp;#59; de nem tekintenek Izráel Szentjére, nem folyamodnak az ÚRhoz.</verse>
        <verse osisID='Isa.31.2'>De ő is bölcs, és veszedelmet hoz, nem másítja meg szavait, hanem rátámad a gonoszok házára és a segítséget ígérő gonosztevőkre.</verse>
        <verse osisID='Isa.31.3'>Hiszen Egyiptom csak ember, nem Isten! Lova is csak test, nem lélek! Ha kinyújtja kezét az ÚR, elbukik a segítő, elesik, akinek segített: együtt pusztulnak el mindnyájan.</verse>
        <verse osisID='Isa.31.4'>Mert ezt mondta nekem az ÚR: Ahogyan morog az oroszlán vagy kölyke a zsákmány fölött, amikor összegyűl ellene valamennyi pásztor, és nem retten meg kiáltozásuktól, nem hunyászkodik meg zajuktól: úgy száll le a Seregek URa, hogy harcoljon Sion hegyéért és dombjáért.</verse>
        <verse osisID='Isa.31.5'>Mint repdeső madársereg, úgy oltalmazza a Seregek URa Jeruzsálemet: oltalmazza és megmenti, megvédi és megtartja.</verse>
        <verse osisID='Isa.31.6'>Térjetek meg ahhoz, akitől oly messze eltávolodtatok, Izráel fiai!</verse>
        <verse osisID='Isa.31.7'>Azon a napon mindenki megveti ezüstbálványait és aranybálványait, amelyeket bűnös kézzel készített.</verse>
        <verse osisID='Isa.31.8'>Elbukik Asszíria, de nem férfiak kardjától, nem emberek kardja pusztítja el. Menekülnie kell a kard elől, ifjai robotosokká lesznek.</verse>
        <verse osisID='Isa.31.9'>Kőszála ijedten menekül, vezérei megrémülve hagyják el a zászlót. Így szól az ÚR, kinek tüze a Sionon, kemencéje Jeruzsálemben van.</verse>
      </chapter>
      <chapter osisID='Isa.32'>
        <verse osisID='Isa.32.1'>Igazságosan fog uralkodni a király és törvényesen fognak vezetni a vezérek.</verse>
        <verse osisID='Isa.32.2'>Mindegyik olyan lesz, mint rejtekhely a szél ellen, és fedett hely zivatar idején, mint patak a száraz tájon, mint hatalmas kőszál árnyéka a kiszikkadt földön.</verse>
        <verse osisID='Isa.32.3'>Nem lesznek homályosak a szemek, ha látni kell, figyelmesek lesznek a fülek, ha hallani kell.</verse>
        <verse osisID='Isa.32.4'>A meggondolatlanok értelmesen gondolkoznak, a dadogó nyelvűek folyékonyan, világosan beszélnek.</verse>
        <verse osisID='Isa.32.5'>Nem nevezik többé a bolondot nemesnek, és a gazembert sem mondják tisztességesnek.</verse>
        <verse osisID='Isa.32.6'>Mert a bolond csak bolondot beszél, szívében álnokságot forral, elvetemülten jár el. Tévelygést hirdet az ÚRról, éhezni hagyja az éhes embert, megfosztja italától a szomjazót.</verse>
        <verse osisID='Isa.32.7'>A gazembernek gonoszak az eszközei, és galádságot tervez: hazug beszéddel megrontja az alázatosokat, még ha a szegénynek igaza van is.</verse>
        <verse osisID='Isa.32.8'>De a nemes lelkű nemesen gondolkozik, és kitart a nemes dolgok mellett.</verse>
        <verse osisID='Isa.32.9'>Ti könnyelmű asszonyok, halljátok meg szavam! Ti elbizakodott leányok, figyeljetek beszédemre!</verse>
        <verse osisID='Isa.32.10'>Alig egy év múlva reszkettek, ti elbizakodottak, mert nem lesz többé szüret, nem lesz gyümölcsszedés!</verse>
        <verse osisID='Isa.32.11'>Borzadjatok, ti könnyelműek, reszkessetek, ti elbizakodottak! Vetkőzzetek meztelenre, csak ágyékkötőt öltsetek!</verse>
        <verse osisID='Isa.32.12'>Mellet verve gyászoljátok a gyönyörű mezőket, a termő szőlőtőkét,</verse>
        <verse osisID='Isa.32.13'>népem termőföldjét, melyet tövis és gaz ver föl, és a vigadozó város sok vidám házát!</verse>
        <verse osisID='Isa.32.14'>Mert elhagyott lesz a kastély, elnémul a város lármája, a várhegy és a bástya barlang lesz mindörökre, ahol zebrák viháncolnak és nyájak legelésznek.</verse>
        <verse osisID='Isa.32.15'>Végül kiárad ránk a lélek a magasból. Akkor majd a puszta kertté válik, a kert pedig erdőnek látszik.</verse>
        <verse osisID='Isa.32.16'>A pusztában is jog lakik, a kertben igazság honol.</verse>
        <verse osisID='Isa.32.17'>Az igazság békét teremt, és az igazság a békét és a biztonságot szolgálja örökké.</verse>
        <verse osisID='Isa.32.18'>Békés hajlékban lakik majd népem, biztonságos lakóhelyeken, gondtalan nyugalomban.</verse>
        <verse osisID='Isa.32.19'>De jégeső hull, és ledől az erdő, a város pedig elsüllyed a mélyben.</verse>
        <verse osisID='Isa.32.20'>Boldogok vagytok, akik mindenütt víz mellett vethettek, és szabadjára engedhetitek az ökröt és a szamarat.</verse>
      </chapter>
      <chapter osisID='Isa.33'>
        <verse osisID='Isa.33.1'>Jaj neked, pusztító, akit még nem ért pusztulás, te rabló, akit még nem raboltak ki! Ha befejezted a pusztítást, el fogsz pusztulni, ha bevégezted a rablást, téged fognak kirabolni!</verse>
        <verse osisID='Isa.33.2'>URam, kegyelmezz nekünk, benned reménykedünk! Légy segítségünk reggelenként, szabadítónk a nyomorúság idején!</verse>
        <verse osisID='Isa.33.3'>Dörgő hangodtól elfutnak a népek, ha felemelkedsz, szétszóródnak a nemzetek.</verse>
        <verse osisID='Isa.33.4'>Összeszedik a zsákmányt, ahogyan a sáskák szedik, úgy ugranak rá, ahogy a szöcskék ugranak.</verse>
        <verse osisID='Isa.33.5'>Fenséges az ÚR, magasságban lakik. Betölti a Siont törvénnyel és igazsággal.</verse>
        <verse osisID='Isa.33.6'>Nyugodt lesz az életed, bölcsesség és tudomány teszi szabaddá és gazdaggá&amp;#59; az ÚR félelme lesz a kincse.</verse>
        <verse osisID='Isa.33.7'>A küldöttek ott kint kiáltoznak, a békekövetek keservesen sírnak.</verse>
        <verse osisID='Isa.33.8'>Puszták az országutak, nem járnak az ösvényeken. A pusztító megszegte a szövetséget, megvetette a városokat, semmibe vette az embereket.</verse>
        <verse osisID='Isa.33.9'>Gyászol, elalél a föld, hervadozik, megsárgul a Libánon, olyan lett a Sárón, mint a pusztaság, lehull a Básán és a Karmel lombja.</verse>
        <verse osisID='Isa.33.10'>De most fölkelek, mondja az ÚR, most fölmagasodom és fölemelkedem!</verse>
        <verse osisID='Isa.33.11'>Szalmával vagytok terhesek, polyvát szültök, lihegésetek tűz, megemészt benneteket!</verse>
        <verse osisID='Isa.33.12'>A népek égetett mésszé lesznek, és mint a kivágott gaz, tűzben égnek el.</verse>
        <verse osisID='Isa.33.13'>Halljátok meg, távol lakók, hogy mit cselekedtem, és ti közel lévők, ismerjétek meg hatalmamat!</verse>
        <verse osisID='Isa.33.14'>Megrettentek a Sionon a vétkesek, reszketés vett erőt az elvetemülteken: Ki tartózkodhat közülünk perzselő tűz mellett, ki tartózkodhat közülünk örökös izzás mellett?</verse>
        <verse osisID='Isa.33.15'>Aki igazságosan él, és őszintén beszél, megveti a zsarolt nyereséget, nem fogad el megvesztegetést, hanem elhárítja a kezével, bedugja a fülét, hallani sem akar vérontásról, befogja a szemét, látni sem akar gonoszságot.</verse>
        <verse osisID='Isa.33.16'>Az ilyen ember magas helyen lakik, sziklaerőd a fellegvára. Kenyerét megkapja, vize állandóan van.</verse>
        <verse osisID='Isa.33.17'>Saját szemeddel nézheted a király szépségét, láthatod tágas országodat.</verse>
        <verse osisID='Isa.33.18'>Eszedbe jutnak a rémségek: hol van már az összeíró, hol az adószedő, hol a tornyok összeírója?</verse>
        <verse osisID='Isa.33.19'>Nem látod többé a galád népet, a homályos, érthetetlen beszédű népet, amelynek dadogó nyelvét nem lehet érteni.</verse>
        <verse osisID='Isa.33.20'>Nézd a Siont, ünnepeink városát! Szemeid meglátják Jeruzsálemet, a nyugalom hajlékát, olyan sátrat, amelyet nem bontanak le, cövekeit nem húzzák ki soha, egy kötele sem szakad el.</verse>
        <verse osisID='Isa.33.21'>Mert dicsőséges lesz ott az ÚR, folyók lesznek azon a helyen, messze elágazó folyamok, amelyeken nem járnak gályák, és nem kelnek át büszke hajók.</verse>
        <verse osisID='Isa.33.22'>Mert az ÚR a mi bíránk, az ÚR a törvényadónk, az ÚR a királyunk, ő segít meg bennünket.</verse>
        <verse osisID='Isa.33.23'>Meglazulnak a kötelek, nem tartják az árbocrudat, nem feszítik a vitorlát. Tömérdek zsákmányon osztoznak majd, még a sánták is bőséges zsákmányhoz jutnak.</verse>
        <verse osisID='Isa.33.24'>Nem mondja többé Sion lakója, hogy beteg, az ott lakó nép bűnbocsánatot nyer.</verse>
      </chapter>
      <chapter osisID='Isa.34'>
        <verse osisID='Isa.34.1'>Jöjjetek ide, népek, halljátok, figyeljetek, nemzetek! Hallja meg a föld és ami rajta él, a világ és minden szülötte!</verse>
        <verse osisID='Isa.34.2'>Megharagudott az ÚR minden népre, haragra gerjedt egész seregükre, kiirtja, vágóhídra viszi őket.</verse>
        <verse osisID='Isa.34.3'>Az elesettek szétszórva hevernek, bűzt árasztanak a hullák, hegyek olvadnak meg a vértől.</verse>
        <verse osisID='Isa.34.4'>Széthull az ég minden serege, összecsavarodik az ég, mint egy tekercs&amp;#59; úgy lehull egész serege, ahogy a levél lehull a szőlőről, ahogy lehull a fügefáról.</verse>
        <verse osisID='Isa.34.5'>Vért akar inni mennyei kardom, ezért lesújt Edómra, a népre, amelyet kiirtásra ítéltem.</verse>
        <verse osisID='Isa.34.6'>Az ÚR kardja csupa vér, csepeg róla a zsír, bárányok és bakok vére, kosok veséjének kövérje, mert áldozatot tart az ÚR Bocrában, nagy mészárlást Edóm országában.</verse>
        <verse osisID='Isa.34.7'>Bivalyok hullanak el, és bikák tulkokkal együtt. Vértől részegedik meg a föld, kövérjétől lesz zsíros a por.</verse>
        <verse osisID='Isa.34.8'>Mert az ÚR bosszúállásának napja ez, a megtorlás éve Sion perében.</verse>
        <verse osisID='Isa.34.9'>Patakjai szurokká változnak, pora kénkővé lesz, földje pedig égő szurokká.</verse>
        <verse osisID='Isa.34.10'>Nem alszik el sem éjjel, sem nappal, folyton gomolyog a füstje. Nemzedékeken át pusztán marad, soha senki nem jár arra.</verse>
        <verse osisID='Isa.34.11'>Pelikán és bölömbika veszi birtokba, fülesbagoly és holló tanyázik benne. Kietlenséget mér ott a mérő, pusztaságot a mérőón.</verse>
        <verse osisID='Isa.34.12'>Nemesei senkit sem kiáltanak ki királlyá, vezetői mind semmivé lesznek.</verse>
        <verse osisID='Isa.34.13'>Palotáit gaz veri föl, erődeit csalán és tüskebozót. Sakálok hajléka lesz, struccmadarak tanyája.</verse>
        <verse osisID='Isa.34.14'>Ott találkozik a vadmacska a hiénával, egyik pusztai démon a másikkal. Ott pihen meg a boszorkány, ott talál magának nyugvóhelyet.</verse>
        <verse osisID='Isa.34.15'>Ott fészkel a bagoly, tojásait kikölti, és gondozza az árnyékban. Ott gyülekeznek a kányák: az anyamadár és a párja.</verse>
        <verse osisID='Isa.34.16'>Keressétek majd meg az ÚR könyvében, és olvassátok! Egy sem fog hiányozni ezek közül, sem az egyik, sem a másik nem marad el, mert az ÚR parancsa ez, az ő lelke gyűjti össze őket.</verse>
        <verse osisID='Isa.34.17'>Ő sorsolta ki ezt nekik, az ő keze mérte ki részüket. Birtokba veszik azt örökre, nemzedékről nemzedékre benne tanyáznak.</verse>
      </chapter>
      <chapter osisID='Isa.35'>
        <verse osisID='Isa.35.1'>Örülni fog a puszta és a szomjú föld, vigad a pusztaság, és kivirágzik rajta a nárcisz.</verse>
        <verse osisID='Isa.35.2'>Virágba borul és vigad, vígan örvendezik. Része lesz a Libánon pompájában, a Karmel és Sárón díszében. Meglátják az ÚR dicsőségét, Istenünk méltóságát.</verse>
        <verse osisID='Isa.35.3'>Erősítsétek a lankadt kezeket, tegyétek erőssé a roskadozó térdeket!</verse>
        <verse osisID='Isa.35.4'>Mondjátok a remegő szívűeknek: Legyetek erősek, ne féljetek! Íme, jön Istenetek, és bosszút áll, jön Isten, és megfizet, megszabadít benneteket!</verse>
        <verse osisID='Isa.35.5'>Akkor kinyílnak a vakok szemei, és megnyílnak a süketek fülei.</verse>
        <verse osisID='Isa.35.6'>Szökellni fog a sánta, mint a szarvas, és ujjong a néma nyelve. Mert víz fakad a pusztaságban, és patakok erednek a pusztában.</verse>
        <verse osisID='Isa.35.7'>Tóvá lesz a délibáb, és víz fakad a szomjú földön. Ahol azelőtt sakálok tanyáztak, nád és káka terem.</verse>
        <verse osisID='Isa.35.8'>Jól megépített útja lesz, amelyet szent útnak hívnak. Nem jár azon tisztátalan, csak az ÚR népe járhat rajta, bolondok nem tévednek rá.</verse>
        <verse osisID='Isa.35.9'>Nem lesz ott oroszlán, nem megy rá ragadozó vad, ilyen nem lesz található, hanem a megváltottak járnak rajta.</verse>
        <verse osisID='Isa.35.10'>Amikor visszatérnek, akiket az ÚR kiváltott, ujjongva vonulnak a Sionra. Öröm koszorúzza fejüket örökre, boldog örömben lesz részük, a gyötrelmes sóhajtozás pedig elmúlik.</verse>
      </chapter>
      <chapter osisID='Isa.36'>
        <verse osisID='Isa.36.1'>Ezékiás király uralkodásának tizennegyedik évében felvonult Szanhérib, Asszíria királya Júda összes erődített városa ellen, és bevette azokat.</verse>
        <verse osisID='Isa.36.2'>Azután az asszír király elküldte kincstárnokát Lákisból Jeruzsálembe Ezékiás király ellen erős hadsereggel. Az megállt a Felső-tó vízvezetékénél, amely a Ruhafestők-mezejének útjánál van.</verse>
        <verse osisID='Isa.36.3'>Kiment hozzá Eljákim, Hilkijjáhú fia, a palota felügyelője, Sebná kancellár és Jóáh, Ászáf fia, a főtanácsadó.</verse>
        <verse osisID='Isa.36.4'>A kincstárnok ezt mondta nekik: Mondjátok meg Ezékiásnak, hogy ezt üzeni a nagy király, Asszíria királya: Miféle elbizakodottság ez? Miben bízol?</verse>
        <verse osisID='Isa.36.5'>Üres beszéd az, amit gondolsz, hogy csak ész és erő kell a hadakozáshoz! Kiben bíztál, hogy fellázadtál ellenem?</verse>
        <verse osisID='Isa.36.6'>Talán Egyiptomnak, ennek a törött nádszálnak a támogatásában bíztál? Aki erre támaszkodik, annak belemegy a tenyerébe, és átszúrja. Így járnak Egyiptom királyával, a fáraóval mindazok, akik benne bíznak.</verse>
        <verse osisID='Isa.36.7'>Vagy ezt mondjátok nekem: Istenünkben, az ÚRban bízunk?! De hiszen az ő áldozóhalmait és oltárait szüntette meg Ezékiás! Júdának és Jeruzsálemnek pedig megparancsolta: Csak ez előtt az oltár előtt borulhattok le!</verse>
        <verse osisID='Isa.36.8'>Fogadj hát az én urammal, Asszíria királyával! Kétezer lovat adok neked, ha tudsz hozzájuk adni ugyanannyi lovast!</verse>
        <verse osisID='Isa.36.9'>Hogyan tudnál visszaverni egyetlen helytartót is az én uram legkisebb szolgái közül? Vagy Egyiptom harci kocsijaiban és lovasaiban bízol?</verse>
        <verse osisID='Isa.36.10'>Talán az ÚR tudta nélkül vonultam föl ez ellen az ország ellen, hogy elpusztítsam? Az ÚR parancsolta nekem, hogy vonuljak föl ez ellen az ország ellen, és pusztítsam el!</verse>
        <verse osisID='Isa.36.11'>Akkor Eljákim, Sebná és Jóáh ezt mondta a kincstárnoknak: Beszélj szolgáiddal arámul, mert megértjük. Ne beszélj velünk júdai nyelven a várfalon levő hadinép füle hallatára!</verse>
        <verse osisID='Isa.36.12'>De a kincstárnok így felelt nekik: Vajon uradhoz és tehozzád küldött engem az én uram, hogy ezeket elmondjam? Sőt inkább a várfalon ülő emberekhez, akiknek majd veletek együtt kell megenniük saját ganéjukat, és meginniuk saját vizeletüket!</verse>
        <verse osisID='Isa.36.13'>Azzal odaállt a kincstárnok, nagy hangosan kiáltva beszélni kezdett júdai nyelven, és ezt mondta: Halljátok meg a nagy királynak, Asszíria királyának az üzenetét!</verse>
        <verse osisID='Isa.36.14'>Ezt üzeni a király: Ne hagyjátok, hogy rászedjen benneteket Ezékiás, mert ő nem tud megmenteni benneteket!</verse>
        <verse osisID='Isa.36.15'>És ne hagyjátok, hogy Ezékiás így biztasson benneteket az ÚRral: Bizonyosan megment bennünket az ÚR, és nem kerül ez a város Asszíria királyának kezébe!</verse>
        <verse osisID='Isa.36.16'>Ne hallgassatok Ezékiásra, mert ezt üzeni Asszíria királya: Adjátok meg magatokat, és jöjjetek ki hozzám! Akkor mindenki a maga szőlőtőkéjéről és fügefájáról ehetik, és mindenki a maga kútjának a vizét ihatja,</verse>
        <verse osisID='Isa.36.17'>amíg el nem jövök, és el nem viszlek benneteket a ti földetekhez hasonló földre, gabonát és mustot adó földre, kenyeret és szőlőt adó földre.</verse>
        <verse osisID='Isa.36.18'>Mert félrevezet benneteket Ezékiás, amikor ezt mondja: Az ÚR megment bennünket! Vajon más népek istenei meg tudták-e menteni országukat Asszíria királyának a kezéből?</verse>
        <verse osisID='Isa.36.19'>Hol vannak Hamát és Arpád istenei? Hol vannak Szefarvaim istenei? Megmentették-e Samáriát az én kezemből?</verse>
        <verse osisID='Isa.36.20'>Ezeknek az országoknak valamennyi istene közül melyik tudta megmenteni országát az én kezemből? Hát az ÚR megmentheti-e kezemből Jeruzsálemet?</verse>
        <verse osisID='Isa.36.21'>De azok némák maradtak, nem válaszoltak neki egy szót sem, mert a király parancsa az volt, hogy ne válaszoljanak neki.</verse>
        <verse osisID='Isa.36.22'>Ezután Eljákim, Hilkijjáhú fia, a palota felügyelője, Sebná kancellár és Jóáh, Ászáf fia, a főtanácsadó elment Ezékiáshoz megszaggatott ruhában, és jelentették neki a kincstárnok beszédét.</verse>
      </chapter>
      <chapter osisID='Isa.37'>
        <verse osisID='Isa.37.1'>Amikor Ezékiás király meghallotta ezeket, megszaggatta ruháját, zsákruhát öltött, majd bement az ÚR házába.</verse>
        <verse osisID='Isa.37.2'>Azután elküldte Eljákimot, a palota felügyelőjét, Sebná kancellárt és a papok véneit zsákruhába öltözve Ézsaiás prófétához, Ámóc fiához.</verse>
        <verse osisID='Isa.37.3'>Azt mondták neki: Ezt üzeni Ezékiás: Nyomorúságnak, büntetésnek és szégyennek a napja ez a nap, mint amikor a gyermek az anyaméh szájáig jut, de nincs erő a szüléshez!</verse>
        <verse osisID='Isa.37.4'>Talán meghallja Istened, az ÚR a kincstárnok szavait, akit ide küldött ura, az asszír király, hogy gyalázza az élő Istent, és talán megbünteti Istened, az ÚR azokért a szavakért, amelyeket meghallott! Imádkozz a még meglevő maradékért!</verse>
        <verse osisID='Isa.37.5'>Amikor Ezékiás király szolgái megérkeztek Ézsaiáshoz,</verse>
        <verse osisID='Isa.37.6'>így szólt hozzájuk Ézsaiás: Mondjátok meg uratoknak: Így szól az ÚR: Ne ijedj meg azoktól a beszédektől, amelyeket hallottál, amelyekkel káromoltak engem az asszír király szolgái!</verse>
        <verse osisID='Isa.37.7'>Íme, én olyan lelket adok bele, hogy hírt hallva, visszatérjen országába. Saját országában pedig kard által ejtem el.</verse>
        <verse osisID='Isa.37.8'>A kincstárnok visszatért, de az asszír királyt már Libna ellen harcolva találta, mert meghallotta, hogy elvonult Lákisból.</verse>
        <verse osisID='Isa.37.9'>Az asszír király ugyanis azt hallotta, hogy Tirháká, Etiópia királya háborúba indult ellene. Amikor ezt meghallotta, követeket küldött Ezékiáshoz ezzel az üzenettel:</verse>
        <verse osisID='Isa.37.10'>Mondjátok meg Ezékiásnak, Júda királyának: Ne engedd, hogy rászedjen téged Istened, akiben bízol, azt gondolva, hogy nem kerül Jeruzsálem az asszír király kezébe!</verse>
        <verse osisID='Isa.37.11'>Hiszen te is hallottad, hogy mit vittek véghez Asszíria királyai minden országban, kiirtva mindent. Te talán megmenekülhetsz?</verse>
        <verse osisID='Isa.37.12'>Megmentették-e más népek istenei azokat, akiket elődeim elpusztítottak: Gózánt és Háránt, Recefet és Eden fiait, akik Telasszárban voltak?</verse>
        <verse osisID='Isa.37.13'>Hol van Hamát királya, Arpád királya és Szefarvaim városának a királya, meg Héna és Ivvá?</verse>
        <verse osisID='Isa.37.14'>Ezékiás átvette a levelet a követek kezéből, és elolvasta. Majd fölment az ÚR házába, kiterítette azt Ezékiás az ÚR előtt,</verse>
        <verse osisID='Isa.37.15'>és így imádkozott Ezékiás az ÚRhoz:</verse>
        <verse osisID='Isa.37.16'>Seregek URa, Izráel Istene, aki a kerúbokon ülsz! Egyedül Te vagy a föld minden országának Istene! Te alkottad az eget és a földet.</verse>
        <verse osisID='Isa.37.17'>URam, hajtsd hozzám füledet, és hallgass meg! URam, nyisd ki szemedet, és láss! Halld meg Szanhérib minden beszédét, aki azért küldte ide ezt az embert, hogy gyalázza az élő Istent!</verse>
        <verse osisID='Isa.37.18'>Igaz, URam, hogy Asszíria királyai elpusztították a pogány népeket és országaikat.</verse>
        <verse osisID='Isa.37.19'>Isteneiket tűzbe vetették, mert azok nem is voltak istenek, hanem csak emberi kéz alkotásai, fa és kő&amp;#59; ezért pusztíthatták el őket.</verse>
        <verse osisID='Isa.37.20'>De most te, URunk, Istenünk, szabadíts meg bennünket az ő kezéből, hadd tudja meg a föld minden országa, hogy te vagy egyedül az ÚR!</verse>
        <verse osisID='Isa.37.21'>Akkor Ézsaiás, Ámóc fia ezt az üzenetet küldte Ezékiásnak: Így szól az ÚR, Izráel Istene: Mivel imádkoztál hozzám Szanhérib asszír király miatt,</verse>
        <verse osisID='Isa.37.22'>ezt az igét jelenti ki róla az ÚR: Megvet, gúnyol téged Sion szűz leánya, fejét rázza mögötted Jeruzsálem leánya.</verse>
        <verse osisID='Isa.37.23'>Kit gyaláztál s káromoltál, ki ellen emeltél szót? Kire néztél gőgös szemmel? Izráel Szentjére!</verse>
        <verse osisID='Isa.37.24'>Szolgáiddal gyaláztattad az URat, és ezt mondtad: Sok harci kocsimmal fölmentem a legmagasabb hegyekre, a meredek Libánonra is. Kivágtam sudár cédrusait, válogatott ciprusfáit, eljutottam legtávolabbi csúcsára, legsűrűbb erdejébe is.</verse>
        <verse osisID='Isa.37.25'>Kutat ástam, és ittam vizet&amp;#59; lépteimmel kiszárítom Egyiptomban a Nílus minden ágát.</verse>
        <verse osisID='Isa.37.26'>Nem hallottad még, hogy én ezt régóta elvégeztem, jó előre kiterveltem? Most csak véghezviszem, hogy halomra dőljenek, rommá legyenek az erős városok.</verse>
        <verse osisID='Isa.37.27'>Lakosaiknak ereje elfogyott, megrémültek, megszégyenültek&amp;#59; olyanok lettek, mint mezőn a növény, mint a gyenge fűszál, a háztetőn nőtt fű: elszáradt, mielőtt szárba szökkent.</verse>
        <verse osisID='Isa.37.28'>Én tudom, ha leülsz, ha kimégy, vagy bejössz, és hogyan tombolsz velem szemben.</verse>
        <verse osisID='Isa.37.29'>Mivel tombolsz velem szemben és elbizakodott beszéded fülembe jutott, horgomat orrodba vetem, zablámat a szádba, és visszaviszlek azon az úton, amelyen idejöttél!</verse>
        <verse osisID='Isa.37.30'>Neked pedig ezt a jelet adom: Ebben az évben azt eszitek, ami a tarlón nő, a második évben azt, ami annak a magvaiból hajt&amp;#59; a harmadik évben azonban vessetek és arassatok, ültessetek szőlőt, és egyétek a gyümölcsét!</verse>
        <verse osisID='Isa.37.31'>Akik megmenekülnek és megmaradnak Júda házából, azok újra gyökeret vernek lenn, és gyümölcsöt hoznak fenn.</verse>
        <verse osisID='Isa.37.32'>Mert Jeruzsálemből terjed szét a maradék, és a Sion hegyéről azok, akik megmenekülnek. A Seregek URának féltő szeretete műveli ezt.</verse>
        <verse osisID='Isa.37.33'>Azért ezt mondta az ÚR Asszíria királyáról: Nem jut be ebbe a városba, és nyilat sem lő rá&amp;#59; nem fordít feléje pajzsot, töltést sem emel ellene.</verse>
        <verse osisID='Isa.37.34'>Azon az úton tér vissza, amelyen jött, de ebbe a városba nem jut be - így szól az ÚR.</verse>
        <verse osisID='Isa.37.35'>Pajzsa leszek ennek a városnak, és megszabadítom, önmagamért, meg szolgámért, Dávidért.</verse>
        <verse osisID='Isa.37.36'>Akkor eljött az ÚR angyala, és levágott az asszír táborban száznyolcvanötezer embert. Amikor reggelre fölkeltek, mindenfelé csupa holttest volt.</verse>
        <verse osisID='Isa.37.37'>Ekkor Szanhérib, Asszíria királya fölkerekedett, visszavonult Ninivébe, és ott is maradt.</verse>
        <verse osisID='Isa.37.38'>Egyszer aztán, amikor imádkozott istenének, Niszróknak a templomában, a fiai, Adrammelek és Szárecer, levágták karddal, maguk pedig elmenekültek Arárát földjére. Utána a fia, Észarhaddón lett a király.</verse>
      </chapter>
      <chapter osisID='Isa.38'>
        <verse osisID='Isa.38.1'>Abban az időben Ezékiás halálosan megbetegedett. Ézsaiás próféta, Ámóc fia elment hozzá, és ezt mondta neki: Így szól az ÚR: Rendelkezz házadról, mert meghalsz, nem maradhatsz életben!</verse>
        <verse osisID='Isa.38.2'>Ekkor Ezékiás arcát a fal felé fordítva imádkozott az ÚRhoz,</verse>
        <verse osisID='Isa.38.3'>és ezt mondta: Ó, URam, ne feledkezz meg arról, hogy én híven és tiszta szívvel éltem előtted, és azt tettem, amit jónak látsz! És Ezékiás keservesen sírt.</verse>
        <verse osisID='Isa.38.4'>Azután így szólt az ÚR igéje Ézsaiáshoz:</verse>
        <verse osisID='Isa.38.5'>Menj, és mondd meg Ezékiásnak: Így szól az ÚR, atyádnak, Dávidnak Istene: Meghallgattam imádságodat, láttam, hogy könnyeztél. Ezért megtoldom napjaidat még tizenöt évvel.</verse>
        <verse osisID='Isa.38.6'>Asszíria királyának a kezéből pedig kiszabadítlak téged meg ezt a várost, és pajzsa leszek ennek a városnak.</verse>
        <verse osisID='Isa.38.7'>Ez lesz annak a jele, hogy teljesíti az ÚR azt az igét, amelyet kijelentett:</verse>
        <verse osisID='Isa.38.8'>Visszatérítem az árnyékot tíz fokkal Áház napóráján, azokon a fokokon, amelyeken már áthaladt. És visszatért a napórán az árnyék tíz fokkal azokon a fokokon, amelyeken már áthaladt.</verse>
        <verse osisID='Isa.38.9'>Ezékiásnak, Júda királyának a följegyzése, amikor beteg volt, de fölgyógyult betegségéből:</verse>
        <verse osisID='Isa.38.10'>Már azt gondoltam, hogy életem delén kell elmennem a holtak hazájának kapuiba, megfosztva többi évemtől.</verse>
        <verse osisID='Isa.38.11'>Azt gondoltam, hogy nem látom többé az URat az élők földjén, nem láthatok többé embert a világ lakói között.</verse>
        <verse osisID='Isa.38.12'>Hajlékomat lebontják, mint a pásztorok sátrát, megfosztanak tőle. Összetekeri életemet, mint takács a vásznat, elvágja életem fonalát. Reggeltől estig végez velem!</verse>
        <verse osisID='Isa.38.13'>Reggelig igyekeztem megnyugodni, de úgy törte össze minden csontomat, mint az oroszlán. Reggeltől estig végez velem!</verse>
        <verse osisID='Isa.38.14'>Csipogtam, mint a fecske vagy a rigó, nyögtem, mint a galamb, szemeim fönnakadtak: Uram, szenvedek, segíts rajtam!</verse>
        <verse osisID='Isa.38.15'>Mit szóljak? Hiszen amit megmondott, azt tette velem. Így múlnak el éveim lelkem keserűségében.</verse>
        <verse osisID='Isa.38.16'>Uram, az éltet mindenkit, engem is csak az éltet ezek után, hogy megerősítesz és meggyógyítasz.</verse>
        <verse osisID='Isa.38.17'>Bizony, javamra vált a nagy keserűség. Hiszen megmentettél az enyészet vermétől, és hátad mögé dobtad minden vétkemet.</verse>
        <verse osisID='Isa.38.18'>Mert nem a holtak hazájában magasztalnak téged, nem a halottak dicsőítenek, nem a sírba leszállók reménykedhetnek hűségedben.</verse>
        <verse osisID='Isa.38.19'>Az élő, csak az élő magasztalhat téged, akárcsak én most. Az apák tanítják fiaiknak, hogy te hűséges vagy.</verse>
        <verse osisID='Isa.38.20'>Megszabadít engem az ÚR, ezért pengessük a lantot életünk minden napján az ÚR házában.</verse>
        <verse osisID='Isa.38.21'>Ézsaiás azután ezt mondta: Hozzatok egy csomó préselt fügét, tegyétek rá a kelevényre, és életben fog maradni.</verse>
        <verse osisID='Isa.38.22'>Ekkor kérdezte Ezékiás: Mi lesz a jele, hogy föl tudok menni az ÚR házába?</verse>
      </chapter>
      <chapter osisID='Isa.39'>
        <verse osisID='Isa.39.1'>Abban az időben Meródak-Baladán, Baladánnak, Babilónia királyának a fia levelet és ajándékot küldött Ezékiásnak, mert hallotta, hogy beteg volt, de új erőre kapott.</verse>
        <verse osisID='Isa.39.2'>Ezékiás megörült a követeknek, és megmutatta nekik kincstárát, az ezüstöt és az aranyat, a balzsamokat és a finom olajokat, egész fegyvertárát és mindazt, ami kincstárában található volt. Semmi sem volt palotájában és egész birodalmában, amit meg ne mutatott volna nekik Ezékiás.</verse>
        <verse osisID='Isa.39.3'>Ekkor Ézsaiás próféta elment Ezékiás királyhoz, és megkérdezte tőle: Mit mondtak ezek az emberek, és honnan jöttek hozzád? Ezékiás így felelt: Messzi földről, Babilóniából jöttek hozzám.</verse>
        <verse osisID='Isa.39.4'>Ézsaiás így szólt: Mit láttak a palotádban? Ezékiás így felelt: Mindent láttak, ami csak a palotámban van&amp;#59; semmi sincs a kincstáramban, amit meg ne mutattam volna nekik.</verse>
        <verse osisID='Isa.39.5'>Akkor így szólt Ézsaiás Ezékiáshoz: Halld meg a Seregek URának igéjét:</verse>
        <verse osisID='Isa.39.6'>Eljön majd az idő, amikor mindazt elviszik Babilóniába, ami a palotádban van, és amit elődeid gyűjtöttek mindmáig, semmi sem marad meg. Ezt mondja az ÚR!</verse>
        <verse osisID='Isa.39.7'>Utódaid közül is, akik tőled származnak, akiket nemzel, elvisznek egyeseket, és udvari szolgák lesznek Babilónia királyának a palotájában.</verse>
        <verse osisID='Isa.39.8'>Ezékiás így válaszolt Ézsaiásnak: Jó az ÚR igéje, amelyet hirdettél. Mert ezt gondolta: akkor az én időmben béke és biztonság lesz!</verse>
      </chapter>
      <chapter osisID='Isa.40'>
        <verse osisID='Isa.40.1'>Vigasztaljátok, vigasztaljátok népemet! - mondja Istenetek.</verse>
        <verse osisID='Isa.40.2'>Szóljatok Jeruzsálem szívéhez, és hirdessétek neki, hogy letelt rabsága, megbűnhődött bűnéért, hiszen kétszeresen sújtotta az ÚR keze minden vétkéért.</verse>
        <verse osisID='Isa.40.3'>Egy hang kiált: Építsetek utat a pusztában az ÚRnak! Készítsetek egyenes utat a kietlenben Istenünknek!</verse>
        <verse osisID='Isa.40.4'>Emelkedjék föl minden völgy, süllyedjen le minden hegy és halom, legyen az egyenetlen egyenessé és a dombvidék síksággá!</verse>
        <verse osisID='Isa.40.5'>Mert megjelenik az ÚR dicsősége, látni fogja minden ember egyaránt. - Az ÚR maga mondja ezt.</verse>
        <verse osisID='Isa.40.6'>Egy hang szól: Kiálts! Én kérdeztem: Mit kiáltsak? Minden test csak fű, és minden szépsége, mint a mezei virágé.</verse>
        <verse osisID='Isa.40.7'>Elszárad a fű, elhervad a virág, ha ráfúj az ÚR szele. - Bizony csak fű a nép!</verse>
        <verse osisID='Isa.40.8'>Elszárad a fű, elhervad a virág, de Istenünk igéje örökre megmarad.</verse>
        <verse osisID='Isa.40.9'>Magas hegyre menj föl, ki örömhírt viszel Sionnak, kiálts erős hangon, ki örömhírt viszel Jeruzsálemnek! Kiálts, ne félj! Mondd Júda városainak: Itt van Istenetek!</verse>
        <verse osisID='Isa.40.10'>Az én Uram, az ÚR jön hatalommal, karja uralkodik. Vele jön szerzeménye, előtte jön, amiért fáradozott.</verse>
        <verse osisID='Isa.40.11'>Mint pásztor, úgy legelteti nyáját, karjára gyűjti a bárányokat, ölébe veszi őket, az anyajuhokat szelíden terelgeti.</verse>
        <verse osisID='Isa.40.12'>Ki mérte meg markával a tenger vizét, ki mérte meg arasszal az eget? Ki mérte meg vékával a föld porát, ki tette mérlegre a hegyeket, és mérlegserpenyőbe a halmokat?</verse>
        <verse osisID='Isa.40.13'>Ki irányította az ÚR lelkét, ki volt tanácsadója, aki oktatta?</verse>
        <verse osisID='Isa.40.14'>Kivel tanácskozott, ki világosította fel őt? Ki tanította meg a helyes eljárásra, ki tanította tudományra, és ki oktatta értelmes cselekvésre?</verse>
        <verse osisID='Isa.40.15'>A népek olyanok előtte, mint egy vízcsepp a vödörben, annyit érnek, mint egy porszem a mérlegserpenyőn, a szigetek egy homokszemnek számítanak.</verse>
        <verse osisID='Isa.40.16'>A Libánon fája nem elég a tűzre, állata nem elég az égőáldozathoz.</verse>
        <verse osisID='Isa.40.17'>A népek mind semmik előtte, puszta semmiségnek tartja őket.</verse>
        <verse osisID='Isa.40.18'>Kihez hasonlíthatnátok az Istent, és hogyan készíthetnétek el képmását?</verse>
        <verse osisID='Isa.40.19'>A mesterember bálványszobrot önt, az ötvös bevonja arannyal, és ezüstláncot forraszt hozzá.</verse>
        <verse osisID='Isa.40.20'>Aki szegény ilyen áldozathozatalra, nem korhadó fát választ, ügyes mesterembert keres, hogy olyan bálványszobrot készítsen, mely nem inog.</verse>
        <verse osisID='Isa.40.21'>Hát nem tudjátok, nem hallottátok, nem mondták el nektek régtől fogva, nem magyarázták meg a föld alapozását?</verse>
        <verse osisID='Isa.40.22'>Az, aki ott trónol a föld pereme fölött, melynek lakói csak sáskáknak tűnnek, az eget fátyolként teríti ki, kifeszíti, mint lakósátrat.</verse>
        <verse osisID='Isa.40.23'>Semmivé teszi a fejedelmeket, a föld bíráit megsemmisíti.</verse>
        <verse osisID='Isa.40.24'>Alig ültették el, alig vetették el őket, alig vert gyökeret törzsük a földben, ő csak rájuk fúj, és kiszáradnak, elragadja őket, mint szélvész a polyvát.</verse>
        <verse osisID='Isa.40.25'>Kihez hasonlíthatnátok engem, kivel mérhetnétek össze? - mondja a Szent.</verse>
        <verse osisID='Isa.40.26'>Tekintsetek föl a magasba, és nézzétek: ki teremtette az ott levőket? Előhívja seregüket szám szerint, néven szólítja mindnyájukat. Olyan hatalmas és erőteljes, hogy egy sem mert hiányozni.</verse>
        <verse osisID='Isa.40.27'>Miért mondod ezt, Jákób, miért beszélsz így, Izráel: Rejtve van sorsom az ÚR előtt, nem kerül ügyem Isten elé.</verse>
        <verse osisID='Isa.40.28'>Hát nem tudod, vagy nem hallottad, hogy örökkévaló Isten az ÚR? Ő a földkerekség teremtője, nem fárad el, és nem lankad el, értelme kifürkészhetetlen.</verse>
        <verse osisID='Isa.40.29'>Erőt ad a megfáradtnak, és az erőtlent nagyon erőssé teszi.</verse>
        <verse osisID='Isa.40.30'>Elfáradnak és ellankadnak az ifjak, még a legkiválóbbak is megbotlanak.</verse>
        <verse osisID='Isa.40.31'>De akik az ÚRban bíznak, erejük megújul, szárnyra kelnek, mint a sasok, futnak, és nem lankadnak meg, járnak, és nem fáradnak el.</verse>
      </chapter>
      <chapter osisID='Isa.41'>
        <verse osisID='Isa.41.1'>Hallgassatok rám, szigetek! Újuljon meg a nemzetek ereje! Jöjjenek ide, azután beszéljenek, szálljunk perbe egymással!</verse>
        <verse osisID='Isa.41.2'>Ki indította el napkeletről azt, akinek lépteit győzelem kíséri? Ki adja hatalmába a népeket, hogy királyokat tiporjon le? Porrá zúzza őket fegyvere, íja előtt szétszóródnak, mint a polyva.</verse>
        <verse osisID='Isa.41.3'>Üldözi őket, háborítatlanul nyomul előre, lába is alig éri az ösvényt.</verse>
        <verse osisID='Isa.41.4'>Ki tette, ki vitte véghez ezt? Ki hozta létre kezdettől fogva a nemzedékeket? Én, az ÚR, vagyok az első, és én mindvégig ugyanaz vagyok.</verse>
        <verse osisID='Isa.41.5'>Láttára a szigeteken is megijednek, a föld szélein is reszketnek, közelednek egymáshoz, összejönnek.</verse>
        <verse osisID='Isa.41.6'>Egyik a másikat támogatja, és ezt mondják egymásnak: Légy erős!</verse>
        <verse osisID='Isa.41.7'>Biztatja a mester az ötvöst, aki simítókalapáccsal dolgozik az üllőn, és ezt mondja a forrasztásról: Jól van, meg kell erősíteni szegekkel, hogy ne mozogjon!</verse>
        <verse osisID='Isa.41.8'>De te, szolgám, Izráel, Jákób, akit kiválasztottam, barátomnak, Ábrahámnak utóda!</verse>
        <verse osisID='Isa.41.9'>A föld végén ragadtalak meg, annak széléről hívtalak el. Ezt mondtam neked: Szolgám vagy! Kiválasztottalak, nem vetlek meg!</verse>
        <verse osisID='Isa.41.10'>Ne félj, mert én veled vagyok, ne csüggedj, mert én vagyok Istened! Megerősítlek, meg is segítlek, sőt győzelmes jobbommal támogatlak.</verse>
        <verse osisID='Isa.41.11'>Megszégyenülnek és gyalázatba esnek mindazok, akik gyűlölnek téged. Semmivé lesznek, elpusztulnak, akik veled perbe szállnak.</verse>
        <verse osisID='Isa.41.12'>Keresed, és nem találod azokat, akik téged támadnak. Megsemmisülnek teljesen, akik ellened harcolnak.</verse>
        <verse osisID='Isa.41.13'>Mert én, az ÚR, a te Istened, erősen fogom jobb kezedet, és ezt mondom neked: Ne félj, én megsegítlek!</verse>
        <verse osisID='Isa.41.14'>Ne félj, férgecske Jákób, maroknyi Izráel! Én megsegítlek - így szól az ÚR, a te megváltód, Izráel Szentje -.</verse>
        <verse osisID='Isa.41.15'>Új és éles fogú cséplőszánná teszlek. Hegyeket csépelsz és törsz össze, halmokat zúzol pozdorjává.</verse>
        <verse osisID='Isa.41.16'>Feldobod őket, és a szél elhordja, a szélvihar szétszórja őket. Te pedig ujjongani fogsz az ÚRban, dicsekedni fogsz Izráel Szentjével.</verse>
        <verse osisID='Isa.41.17'>A nyomorultak és a szegények vizet keresnek, de nincs, nyelvük kiszárad a szomjúságtól. De én, az ÚR, meghallgatom őket, én, Izráel Istene, nem hagyom el őket.</verse>
        <verse osisID='Isa.41.18'>A kopár hegyeken folyókat fakasztok, a völgyek mélyén forrásokat, a pusztát bővizű tóvá változtatom és a szomjú földet vizek forrásává.</verse>
        <verse osisID='Isa.41.19'>A pusztában cédrust növesztek meg akácot, mirtuszt és olajfát. A pusztaságba borókafenyőt ültetek, kőrisfát meg ciprust.</verse>
        <verse osisID='Isa.41.20'>Hadd lássák, és hadd tudják meg, vegyék észre, és értsék meg, hogy az ÚR keze vitte ezt végbe, Izráel Szentje teremtette.</verse>
        <verse osisID='Isa.41.21'>Álljatok elő peres ügyetekkel! - mondja az ÚR. Adjátok elő érveiteket! - mondja Jákób királya.</verse>
        <verse osisID='Isa.41.22'>Adják elő, és mondják meg nekünk, hogy mi fog történni. Mondják meg, mi volt régen, hadd szívleljük meg&amp;#59; vagy tudassák velünk, mi következik, hadd tudjuk meg a jövendőt!</verse>
        <verse osisID='Isa.41.23'>Mondjátok meg, mi lesz ezután, hadd tudjuk meg, istenek vagytok-e? Tegyetek akár jót, akár rosszat, hadd lássuk azokat csodálkozva!</verse>
        <verse osisID='Isa.41.24'>De ti semmik vagytok, semmit sem ér, amit tesztek, utálatos dolog, ha valaki titeket választ.</verse>
        <verse osisID='Isa.41.25'>Elindítottam északról azt, aki eljött, napkeletről azt, aki hirdeti nevemet. Eltiporja a helytartókat, mint az agyagot, mint a sarat taposó fazekas.</verse>
        <verse osisID='Isa.41.26'>Ki mondta meg ezt régen, hogy tudhatnánk, jó előre, hogy azt mondhatnánk: igaz! Senki sem mondta meg, senki sem hirdette, senki sem hallotta szavaitokat.</verse>
        <verse osisID='Isa.41.27'>Én mondtam először Sionnak: Itt vannak már! Én küldtem Jeruzsálembe azt, aki örömhírt vitt.</verse>
        <verse osisID='Isa.41.28'>Szétnézek, de nincs köztük senki, aki tanácsot adhatna. Ha kérdezem őket, egy szót sem szólnak.</verse>
        <verse osisID='Isa.41.29'>Mert semmik ők mindannyian, semmit sem érnek tetteik! A bálványok csak olyanok, mint a puszta szél.</verse>
      </chapter>
      <chapter osisID='Isa.42'>
        <verse osisID='Isa.42.1'>Ez az én szolgám, akit támogatok, az én választottam, akiben gyönyörködöm. Lelkemmel ajándékoztam meg, törvényt hirdet a népeknek.</verse>
        <verse osisID='Isa.42.2'>Nem kiált, nem lármáz, és nem hallatja szavát az utcán.</verse>
        <verse osisID='Isa.42.3'>A megrepedt nádszálat nem töri össze, a füstölgő mécsest nem oltja el, igazán hirdeti a törvényt.</verse>
        <verse osisID='Isa.42.4'>Nem alszik ki, és nem törik össze, míg a törvénynek érvényt nem szerez a földön&amp;#59; tanítására várnak a szigetek.</verse>
        <verse osisID='Isa.42.5'>Ezt mondja az ÚRisten, aki az eget teremtette és kiterítette, szilárddá tette a földet, és növényt sarjasztott, leheletet ad a rajta lakó népnek, és lelket a rajta járóknak:</verse>
        <verse osisID='Isa.42.6'>Én, az ÚR, elhívtalak az igazságért, én fogom a kezedet. Megőrizlek, és benned ajándékozom meg szövetségemmel népemet, világosságommal a nemzeteket.</verse>
        <verse osisID='Isa.42.7'>Nyisd meg a vakok szemeit, hozd ki a börtönből a foglyokat, a fogházból a sötétben ülőket!</verse>
        <verse osisID='Isa.42.8'>Én vagyok az ÚR, ez a nevem, nem adom dicsőségemet másnak, sem dicséretemet a bálványoknak.</verse>
        <verse osisID='Isa.42.9'>A régebbiek már beteljesedtek, most újakat mondok. Még mielőtt kibontakoznak, tudatom veletek.</verse>
        <verse osisID='Isa.42.10'>Énekeljetek az ÚRnak új éneket, dicséretet a föld széléig, akik tengerre szálltok, és ami a tengert betölti, a szigetek és lakóik!</verse>
        <verse osisID='Isa.42.11'>Zengjen a puszta és városai, a falvak, amelyekben Kédár lakik! Ujjongjanak a kősziklákon lakók, a hegytetőkön is kiáltozzanak!</verse>
        <verse osisID='Isa.42.12'>Dicsőítsék az URat, hirdessék dicséretét a szigeteken!</verse>
        <verse osisID='Isa.42.13'>Az ÚR elindul, mint egy hős, indulatba jön, mint egy harcos, harsányan kiált, diadalmaskodik ellenségein.</verse>
        <verse osisID='Isa.42.14'>Sokáig hallgattam, némán türtőztettem magam. De most zihálva nyögök, és lihegek, mint egy szülő asszony.</verse>
        <verse osisID='Isa.42.15'>Letarolom a hegyeket és halmokat, úgyhogy egész növényzetük elszárad. A folyókon gázlókat készítek, és a mocsarakat kiszárítom.</verse>
        <verse osisID='Isa.42.16'>Vezetem majd a vakokat olyan úton, amelyet nem ismertek, ismeretlen ösvényeken viszem őket. A sötétséget világossággá változtatom előttük, a rögös utat simává. Ezeket a dolgokat véghezviszem, nem mulasztom el.</verse>
        <verse osisID='Isa.42.17'>Meghátrálnak és csúful megszégyenülnek, akik bálványokban bíznak, akik szobroknak mondják ezt: Ti vagytok az isteneink!</verse>
        <verse osisID='Isa.42.18'>Ti süketek, halljatok! Ti vakok, nézzetek föl, és lássatok!</verse>
        <verse osisID='Isa.42.19'>Van-e olyan vak, mint az én szolgám, és olyan süket, mint követem, akit küldök? Van-e olyan vak, mint az én megbízottam, olyan vak, mint az ÚR szolgája?</verse>
        <verse osisID='Isa.42.20'>Sokat láttál, de nem ügyeltél rá, nyitva volt a füled, mégsem hallottál.</verse>
        <verse osisID='Isa.42.21'>Igazsága érdekében akart az ÚR nagy és felséges tanítást adni.</verse>
        <verse osisID='Isa.42.22'>Ezért lett ez a nép kirabolt és kifosztott&amp;#59; csapdába és verembe estek mindnyájan, és börtönbe vannak zárva. Kirabolták őket, és nem volt szabadító, kifosztották őket, és nem mondta senki: add vissza!</verse>
        <verse osisID='Isa.42.23'>Ki ügyel erre közületek, ki hallgatja figyelmesen a jövő érdekében?</verse>
        <verse osisID='Isa.42.24'>Ki engedte meg, hogy kifosszák Jákóbot, és kirabolják Izráelt? Vajon nem az ÚR, aki ellen vétkeztünk? Nem akartak útjain járni, és nem hallgattak tanítására.</verse>
        <verse osisID='Isa.42.25'>Ezért ontotta rá heves haragját és a háború tombolását. Lángolt körülötte, de nem értette, égette őt, de nem szívlelte meg.</verse>
      </chapter>
      <chapter osisID='Isa.43'>
        <verse osisID='Isa.43.1'>De most így szól az ÚR, a te teremtőd, Jákób, a te formálód, Izráel: Ne félj, mert megváltottalak, neveden szólítottalak, enyém vagy!</verse>
        <verse osisID='Isa.43.2'>Ha vízen kelsz át, én veled vagyok, és ha folyókon, azok nem sodornak el. Ha tűzben jársz, nem perzselődsz meg, a láng nem éget meg.</verse>
        <verse osisID='Isa.43.3'>Mert én, az ÚR, vagyok a te Istened, Izráel Szentje, a te szabadítód! Kárpótlásul adom érted Egyiptomot, Etiópiát és Szebát adom helyetted.</verse>
        <verse osisID='Isa.43.4'>Mivel drágának tartalak, és becsesnek, mivel szeretlek, azért embereket adok helyetted, életedért nemzeteket.</verse>
        <verse osisID='Isa.43.5'>Ne félj, mert én veled vagyok! Napkeletről visszahozom gyermekeidet, és napnyugatról összegyűjtelek.</verse>
        <verse osisID='Isa.43.6'>Ezt mondom északnak: Add ide! - és délnek: Ne tartsd fogva! Hozd ide fiaimat a messzeségből, leányaimat a föld végéről,</verse>
        <verse osisID='Isa.43.7'>mindenkit, akit nevemről neveznek, akit dicsőségemre teremtettem, formáltam és alkottam.</verse>
        <verse osisID='Isa.43.8'>Hozd ki a népet, amely vak, pedig van szeme, és süket, pedig van füle!</verse>
        <verse osisID='Isa.43.9'>Gyűljön össze minden nép, gyülekezzenek össze a nemzetek! Ki tudja közülük megmondani és tudtunkra adni, hogy mi volt régen? Állítsák elő tanúikat, igazolják őket, hogy aki hallja, azt mondja rá: úgy van!</verse>
        <verse osisID='Isa.43.10'>Ti vagytok a tanúim - így szól az ÚR -, és szolgáim, akiket kiválasztottam, hogy megismerjetek, higgyetek bennem, és megértsétek, hogy csak én vagyok. Előttem nem lett isten, és utánam sem lesz.</verse>
        <verse osisID='Isa.43.11'>Én, én vagyok az ÚR, rajtam kívül nincs szabadító.</verse>
        <verse osisID='Isa.43.12'>Én mondtam meg, hogy megszabadítalak, én hirdettem, nem valamelyik idegen isten. Ti vagytok a tanúim - így szól az ÚR -, hogy én Isten vagyok.</verse>
        <verse osisID='Isa.43.13'>Ezután is csak én leszek! Nincs, aki kezemből kiragadjon, ha én cselekszem, ki másíthatja meg?</verse>
        <verse osisID='Isa.43.14'>Ezt mondja az ÚR, megváltótok, Izráel Szentje: A ti érdeketekben küldök Babilóniába, letörök minden zárat, a káldeusok pedig jajveszékelnek.</verse>
        <verse osisID='Isa.43.15'>Én, az ÚR, vagyok a ti szentetek, Izráel teremtője, a ti királyotok.</verse>
        <verse osisID='Isa.43.16'>Ezt mondja az ÚR, aki utat készített a tengeren, ösvényt a hatalmas vízen át,</verse>
        <verse osisID='Isa.43.17'>aki hagyta, hogy kivonuljanak a harci kocsik és lovak, a hadsereg és a harcosok, és most ott feküsznek, nem kelnek föl többé, elaludtak, elhamvadtak, mint a mécses:</verse>
        <verse osisID='Isa.43.18'>Ne a régi dolgokat emlegessétek, ne a múltakon tűnődjetek!</verse>
        <verse osisID='Isa.43.19'>Mert én újat cselekszem, most kezd kibontakozni, majd megtudjátok! Már készítem az utat a pusztában, a sivatagban folyókat fakasztok.</verse>
        <verse osisID='Isa.43.20'>Még a mezei vadak is dicsőíteni fognak engem, a sakálok és a struccok is, mert vizet fakasztok a pusztában és folyókat a sivatagban, hogy inni adjak választott népemnek,</verse>
        <verse osisID='Isa.43.21'>a népnek, amelyet magamnak formáltam, hogy hirdesse dicséretemet.</verse>
        <verse osisID='Isa.43.22'>De nem engem hívtál segítségül, Jákób, nem értem fáradoztál, Izráel!</verse>
        <verse osisID='Isa.43.23'>Nem nekem hoztál bárányt égőáldozatul, nem engem dicsőítettél véresáldozataiddal. Nem én voltam, akinek ételáldozatoddal szolgáltál, nem én voltam, akiért tömjénezéssel fáradoztál.</verse>
        <verse osisID='Isa.43.24'>Nem nekem vettél pénzért illatos nádat, nem engem árasztottál el véresáldozataid kövérjével. Hanem te voltál az, akinek én szolgáltam vétkeid miatt, te voltál az, akiért fáradoztam bűneid miatt.</verse>
        <verse osisID='Isa.43.25'>Én, én vagyok az, aki eltörlöm álnokságodat önmagamért, és vétkeidre többé nem emlékezem.</verse>
        <verse osisID='Isa.43.26'>Ha emlékeztetni akarsz, akkor törvénykezzünk! Mondd el, amivel igazolhatod magad!</verse>
        <verse osisID='Isa.43.27'>Már ősatyád is vétkezett ellenem, és szószólóid álnokul viselkedtek.</verse>
        <verse osisID='Isa.43.28'>Ezért vetettem el a szentély fejedelmeit, hagytam, hogy pusztítsák Jákóbot, és káromolják Izráelt.</verse>
      </chapter>
      <chapter osisID='Isa.44'>
        <verse osisID='Isa.44.1'>De most hallgass rám, szolgám, Jákób, Izráel, akit kiválasztottam!</verse>
        <verse osisID='Isa.44.2'>Ezt mondja az ÚR, a te alkotód, aki megformált az anyaméhben, és aki megsegít: Ne félj szolgám, Jákób, Jesúrún, akit kiválasztottam!</verse>
        <verse osisID='Isa.44.3'>Mert vizet árasztok a szomjas földre, patakokat a szárazra. Lelkemet árasztom utódaidra, áldásomat sarjadékaidra.</verse>
        <verse osisID='Isa.44.4'>Növekednek, mint fű a víz mellett, mint csatornák mentén a fűzfák.</verse>
        <verse osisID='Isa.44.5'>Egyik ezt mondja majd: Én az ÚRé vagyok! A másik Jákób nevére hivatkozik. A harmadik a kezébe írja: Az ÚRé vagyok, és dicsekedve említi Izráel nevét.</verse>
        <verse osisID='Isa.44.6'>Ezt mondja az ÚR, Izráel királya és megváltója, a Seregek URa: Én vagyok az első és az utolsó, rajtam kívül nincs isten.</verse>
        <verse osisID='Isa.44.7'>Kicsoda olyan, mint én? Szóljon, mondja meg, sorolja fel, hogy mi történt, amióta hajdan népet alkottam&amp;#59; és mondják el a jövendőt, ami következik.</verse>
        <verse osisID='Isa.44.8'>Ne rettegjetek, és ne féljetek! Hiszen régóta hirdettem, megmondtam, és ti vagytok a tanúim! Van-e isten rajtam kívül? Nincsen kőszikla, nem tudok róla!</verse>
        <verse osisID='Isa.44.9'>A bálványszobrok készítői mind hiábavalók, és amiket kedvelnek, nem érnek semmit. Tanúik nem látnak és nem tudnak semmit, ezért szégyent vallanak.</verse>
        <verse osisID='Isa.44.10'>Ki formált istent, ki öntött bálványszobrot, amely semmit sem ér?</verse>
        <verse osisID='Isa.44.11'>Akik a bálványokhoz ragaszkodnak, mind szégyent vallanak, mert maguk a mesterek is csak emberek. Gyűljenek össze, álljanak elő mind! Majd megrettennek és szégyent vallanak valamennyien!</verse>
        <verse osisID='Isa.44.12'>A kovácsmester vésőt fogva dolgozik az izzó szénnél. Pöröllyel készíti a szobrot, erős karral dolgozik rajta. Ha megéhezik, elveszti erejét&amp;#59; ha nem iszik vizet, kimerül.</verse>
        <verse osisID='Isa.44.13'>Az ácsmester kifeszíti a mérőzsinórt, vörös krétával rajzol, majd gyaluval dolgozik, azután körzővel rajzol, és emberalakot készít, mint egy feldíszített embert, hogy házban lakjék.</verse>
        <verse osisID='Isa.44.14'>Cédrust vág ki, tölgyfát vagy cserfát választ, amelyet az erdő fái között nevelt, kőrisfát ültet, amelyet az eső nevel.</verse>
        <verse osisID='Isa.44.15'>Ez lesz az ember tüzelője, vesz belőle, hogy melegedjék, befűt, és kenyeret süt. De istent is csinál belőle, és leborul előtte&amp;#59; bálványszobrot készít, és imádja azt.</verse>
        <verse osisID='Isa.44.16'>Felét eltüzeli, ennél a felénél pecsenyét süt, megeszi a húst, és jóllakik&amp;#59; közben melegszik, és ezt mondja: De jól megmelegedtem, amíg néztem a tűz fényét!</verse>
        <verse osisID='Isa.44.17'>A fa többi részéből istent készít: bálványszobrot. Leborulva imádja, és így könyörög hozzá: Ments meg engem, mert te vagy az istenem!</verse>
        <verse osisID='Isa.44.18'>Nem tudnak és nem értenek semmit, mert szemük nem képes látni, és nincs eszük, nem értenek.</verse>
        <verse osisID='Isa.44.19'>Nem gondolja meg az ilyen ember, nem tudja és nem érti, hogy ezt mondaná: Felét eltüzeltem, kenyeret sütöttem parazsánál, húst is sütöttem, és megettem. A többi részéből utálatos bálványt csinálok, és egy fatuskót imádok!</verse>
        <verse osisID='Isa.44.20'>Aki hamuban gyönyörködik, azt félrevezeti saját megcsalt szíve. Nem mentheti magát, és nem mondhatja ezt: Csak hazugságra támaszkodtam!</verse>
        <verse osisID='Isa.44.21'>Gondold meg, Jákób, mindezeket, mert te, Izráel, az én szolgám vagy! Én formáltalak, az én szolgám vagy te, Izráel, nem feledkezem meg rólad!</verse>
        <verse osisID='Isa.44.22'>Eltörlöm hűtlenségedet, mint a felleget, vétkeidet, mint a felhőt. Térj hozzám, mert megváltottalak!</verse>
        <verse osisID='Isa.44.23'>Ujjongjatok, egek, mert ezt tette az ÚR, harsogjatok, földnek mélységei! Ujjongásba törjetek ki, hegyek, az erdő és minden fája, mert megváltotta az ÚR Jákóbot, megmutatja dicsőségét Izráelen!</verse>
        <verse osisID='Isa.44.24'>Ezt mondja megváltód, az ÚR, aki az anyaméhben formált: Én, az ÚR, alkottam mindent, egyedül feszítettem ki az eget, magam tettem szilárddá a földet.</verse>
        <verse osisID='Isa.44.25'>A csalók jeleit semmivé teszem, és a varázslókat bolondokká, a bölcseket meghátrálásra kényszerítem, leleplezem, hogy tudományuk bolondság.</verse>
        <verse osisID='Isa.44.26'>Én váltom valóra szolgáim beszédét, és megvalósítom követeim tanácsát. Én mondom, hogy lakjanak Jeruzsálemben, és építsék föl Júda városait, mert helyreállítom romjait.</verse>
        <verse osisID='Isa.44.27'>Én mondom, hogy száradjon ki a mély tenger, és kiszárítom folyóidat.</verse>
        <verse osisID='Isa.44.28'>Én mondom Círust pásztoromnak, és ő minden kívánságomat teljesíti, amikor azt mondja: Építsék föl Jeruzsálemet, és rakják le a templom alapját!</verse>
      </chapter>
      <chapter osisID='Isa.45'>
        <verse osisID='Isa.45.1'>Ezt mondja az ÚR fölkentjének, Círusnak, akinek megfogtam a jobb kezét, népeket terítek le előtte, és királyok övét oldom meg, kitárulnak előtte az ajtók, nem maradnak zárva a kapuk:</verse>
        <verse osisID='Isa.45.2'>Én megyek előtted, a rögös utat elegyengetem, az ércajtókat betöröm, és a vaszárakat leverem.</verse>
        <verse osisID='Isa.45.3'>Neked adom a sötétség kincseit, az elrejtett drágaságokat, hogy megtudd: én vagyok az ÚR, aki téged néven szólított, Izráel Istene.</verse>
        <verse osisID='Isa.45.4'>Szolgámért, Jákóbért, választottamért, Izráelért szólítottalak neveden, híres nevet adtam neked, noha nem ismertél.</verse>
        <verse osisID='Isa.45.5'>Én vagyok az ÚR, nincs más, nincs isten rajtam kívül! Én öveztelek föl, noha nem ismertél.</verse>
        <verse osisID='Isa.45.6'>Hadd tudják meg napkelettől napnyugatig, hogy nincs más rajtam kívül, én vagyok az ÚR, nincs más!</verse>
        <verse osisID='Isa.45.7'>Én alkottam a világosságot, én teremtettem a sötétséget, én szerzek békességet, én teremtek bajt, én, az ÚR, cselekszem mindezt.</verse>
        <verse osisID='Isa.45.8'>Egek, harmatozzatok a magasból, hulljon igazság a fellegekből! Táruljon fel a föld, és teremjen szabadságot, sarjadjon igazság is vele! Én, az ÚR, teremtettem mindezt.</verse>
        <verse osisID='Isa.45.9'>Jaj annak, aki perbe száll alkotójával, bár csak egy a földből készült cserépedények között! Mondhatja-e formálójának az agyag: Mit csinálsz? És a készítmény ezt: Nem ügyes a kezed?</verse>
        <verse osisID='Isa.45.10'>Jaj annak, aki ezt mondja apjának: Miért nemzettél? - és anyjának: Miért vajúdtál velem?!</verse>
        <verse osisID='Isa.45.11'>Ezt mondja az ÚR, Izráel Szentje és alkotója: Kérdőre akartok vonni fiaimat illetően? Parancsolni akartok kezem munkájában?</verse>
        <verse osisID='Isa.45.12'>Én alkottam a földet, és én teremtettem rá embert. Az én kezem feszítette ki az eget, minden serege az én parancsomra állt elő.</verse>
        <verse osisID='Isa.45.13'>Én indítottam el őt győzelmesen, egyengetem az útját mindenütt. Ő építi föl városomat, és hazaküldi foglyaimat, nem fizetségért és nem ajándékért - mondja a Seregek URa.</verse>
        <verse osisID='Isa.45.14'>Ezt mondja az ÚR: Egyiptom szerzeménye, Etiópia nyeresége és a szábaiak, a nagy termetű férfiak hozzád mennek, tieid lesznek, utánad mennek, megbilincselve vonulnak. Feléd fordulva leborulnak, feléd fordulva imádkoznak: Csak nálad van Isten, nincs máshol, nincs más isten!</verse>
        <verse osisID='Isa.45.15'>Bizony, te elrejtőzködő Isten vagy, Izráel Istene, szabadító!</verse>
        <verse osisID='Isa.45.16'>Szégyent vallanak és gyalázatba esnek, mindnyájan gyalázatra jutnak a bálványkészítők.</verse>
        <verse osisID='Isa.45.17'>Izráelt megszabadítja az ÚR örökké tartó szabadságra. Nem ér benneteket szégyen és gyalázat soha, soha többé.</verse>
        <verse osisID='Isa.45.18'>Ezt mondja az ÚR, aki az eget teremtette, ő, az Isten, aki a földet formálta, alkotta és megszilárdította, nem kietlennek teremtette, hanem lakóhelynek formálta: Én vagyok az ÚR, nincs más!</verse>
        <verse osisID='Isa.45.19'>Nem rejtélyesen szóltam a földnek egy sötét helyén. Nem azt mondtam Jákób utódainak, hogy hiábavaló dolgokban keressenek engem. Én, az ÚR, igazat mondok, a valóságot jelentem ki!</verse>
        <verse osisID='Isa.45.20'>Gyülekezzetek, jöjjetek ide! Lépjenek elő mindazok, akik megmenekültek a nemzetek közül! Semmit sem tudnak azok, akik fából készült bálványokat hordoznak, és olyan istenhez imádkoznak, aki nem tud segíteni.</verse>
        <verse osisID='Isa.45.21'>Mondjátok meg, adjátok elő, tanácskozzatok csak egymással! Hirdetett-e valaki valaha, jelentett-e ki ilyent az ősidők óta? Csak én, az ÚR! Nincs más isten rajtam kívül, igaz és szabadító isten nincsen rajtam kívül.</verse>
        <verse osisID='Isa.45.22'>Rám figyeljetek a föld legvégéről is, és megszabadultok, mert én vagyok az Isten, nincs más!</verse>
        <verse osisID='Isa.45.23'>Magamra esküdtem, igazság jött ki számon, szavam megmásíthatatlan: Előttem hajol meg minden térd, rám esküszik minden nyelv,</verse>
        <verse osisID='Isa.45.24'>és ezt mondják rólam: Csak az ÚRnál van igazság és erő! Megszégyenülve mennek hozzá mind, akik gyűlölték őt.</verse>
        <verse osisID='Isa.45.25'>Az ÚR által boldogul, vele dicsekszik Izráel minden utóda.</verse>
      </chapter>
      <chapter osisID='Isa.46'>
        <verse osisID='Isa.46.1'>Összerogyott Bél, leroskadt Nebó, állatokra és barmokra rakták szobraikat, amelyeket nektek kellett hordoznotok&amp;#59; most fáradt állatokra kerülnek teherként.</verse>
        <verse osisID='Isa.46.2'>De nem tudják megmenteni a terhet, leroskadnak, összerogynak mind, maguk is fogságba kerülnek.</verse>
        <verse osisID='Isa.46.3'>Hallgass rám, Jákób háza, és Izráel házának egész maradéka, ti, akiket születésetek óta hordozok, világra jöveteletek óta viszlek:</verse>
        <verse osisID='Isa.46.4'>Vénségetekig ugyanaz maradok, ősz korotokig én hordozlak! Én alkottalak, én viszlek, én hordozlak, én mentelek meg.</verse>
        <verse osisID='Isa.46.5'>Ugyan kihez hasonlíthatnátok engem, kivel mérhetnétek össze, kivel vethetnétek egybe, akihez hasonlítanék?</verse>
        <verse osisID='Isa.46.6'>Kiöntik az aranyat az erszényből, kimérik az ezüstöt a mérlegen. Ötvöst fogadnak, hogy istent készítsen belőle, és leborulva imádják.</verse>
        <verse osisID='Isa.46.7'>Vállra veszik, úgy hordozzák: ha helyére teszik, ott áll, el nem mozdul helyéről. Ha kiáltanak hozzá, nem válaszol, a nyomorúságból nem szabadít meg.</verse>
        <verse osisID='Isa.46.8'>Emlékezzetek csak, és piruljatok, szívleljétek meg ezt, ti hűtlenek!</verse>
        <verse osisID='Isa.46.9'>Emlékezzetek az ősrégi dolgokra, mert én vagyok az Isten, nincs más, Isten vagyok, nincs hozzám hasonló!</verse>
        <verse osisID='Isa.46.10'>Előre megmondtam a jövendőt, és régen a még meg nem történteket. Ezt mondom: Megvalósul tervem, mindent megteszek, ami nekem tetszik.</verse>
        <verse osisID='Isa.46.11'>Elhívok napkeletről egy saskeselyűt, tervem végrehajtóját messze földről. Alig szóltam, máris elhozom, kigondoltam, máris megteszem.</verse>
        <verse osisID='Isa.46.12'>Hallgassatok rám, konok szívűek, akik messze vagytok az igazságtól!</verse>
        <verse osisID='Isa.46.13'>Közel van igazságom, nincs már messze, szabadításom nem késik. A Sionon szabadulást szerzek ékességemnek, Izráelnek.</verse>
      </chapter>
      <chapter osisID='Isa.47'>
        <verse osisID='Isa.47.1'>Szállj le, és ülj a porba, Babilon szűz lánya! Ülj a földre, nincs már trónus, káldeusok lánya! Nem neveznek többé finomnak és dédelgetettnek.</verse>
        <verse osisID='Isa.47.2'>Fogd a kézimalmot, őrölj lisztet, vedd le fátyladat! Emeld föl ruhádat, takard ki combodat, úgy gázolj át a folyókon!</verse>
        <verse osisID='Isa.47.3'>Ne takarja semmi meztelenségedet, hadd lássák gyalázatodat! Bosszút állok kérlelhetetlenül!</verse>
        <verse osisID='Isa.47.4'>- mondja megváltónk, Izráel Szentje&amp;#59; Seregek URa az ő neve.</verse>
        <verse osisID='Isa.47.5'>Ülj némán, menj sötét helyre, káldeusok lánya! Nem neveznek többé országok úrnőjének.</verse>
        <verse osisID='Isa.47.6'>Megharagudtam népemre, eltaszítottam örökségemet, és kezedbe adtam őket. Te pedig irgalmatlanul bántál velük, az öregre is súlyos igát raktál.</verse>
        <verse osisID='Isa.47.7'>Azt gondoltad, hogy úrnő maradsz örök időkre? Nem fontoltad meg ezeket, nem gondoltál a végére.</verse>
        <verse osisID='Isa.47.8'>De most, halld meg ezt, te, aki jóléthez szoktál, biztonságban laktál, és ezt mondtad magadban: Csak én vagyok, rajtam kívül nincs más! Nem leszek özvegy, nem tudom meg, mi a gyermektelenség!</verse>
        <verse osisID='Isa.47.9'>Pedig megéred mindkettőt hirtelen, egyetlen napon: rád nehezedik teljes súllyal a gyermektelenség és az özvegység, hiába a sok varázslás, a nagy hatású varázsige!</verse>
        <verse osisID='Isa.47.10'>Gonoszságodban bíztál, azt gondoltad, hogy nem lát senki. Bölcsességed és tudományod félrevezetett, amikor ezt gondoltad magadban: Csak én vagyok, rajtam kívül nincs más!</verse>
        <verse osisID='Isa.47.11'>Pedig utolér téged is a baj, nem tudsz ellene varázsigét. Rád szakad a veszedelem, nem tudod elhárítani. Hirtelen ér utol a nem várt pusztulás.</verse>
        <verse osisID='Isa.47.12'>Állj elő varázsigéiddel és sok varázslásoddal, amellyel ifjúságod óta vesződtél, hátha segíthetsz magadon, hátha elriasztod a bajt!</verse>
        <verse osisID='Isa.47.13'>Agyonfárasztod magad tervezgetésekkel. Álljanak elő, és segítsenek meg, akik az eget vizsgálják, a csillagokat nézik, és újhold napján előre megmondják, mi történik veled.</verse>
        <verse osisID='Isa.47.14'>Úgy járnak, mint a tarló: tűz égeti el őket. Nem mentik meg életüket a lángok hatalmából. Nem melegedni való parázs az, nem olyan tűz, amely mellett ülni szoktak.</verse>
        <verse osisID='Isa.47.15'>Így jársz majd a varázslókkal, akikkel ifjúságod óta vesződtél. Mindenki hanyatt-homlok menekül, nem segít rajtad senki!</verse>
      </chapter>
      <chapter osisID='Isa.48'>
        <verse osisID='Isa.48.1'>Halljátok meg ezt, Jákób háza, akiket Izráelről neveztek el, és akik Júdától származtok, akik az ÚR nevére esküsztök, és Izráel Istenét emlegetitek, de nem híven és nem igazán!</verse>
        <verse osisID='Isa.48.2'>A szent városról nevezik magukat, és Izráel Istenére támaszkodnak, akinek Seregek URa a neve.</verse>
        <verse osisID='Isa.48.3'>A korábbiakat már régen kijelentettem, az én számból jöttek ki, én hirdettem azokat. Hirtelen véghezvittem, bekövetkeztek.</verse>
        <verse osisID='Isa.48.4'>Tudom, hogy makacs vagy, vasból vannak nyakadban az inak, a homlokod pedig érc,</verse>
        <verse osisID='Isa.48.5'>ezért jelentettem ki neked már régen, mielőtt bekövetkezett, már hirdettem, hogy ne mondhasd: Bálványom tette ezt, bálványszobrom parancsára történt.</verse>
        <verse osisID='Isa.48.6'>Hallottad és láthattad mindezt, tanúskodhatsz is róla. Mostantól fogva új dolgokat hirdetek neked, rejtett dolgokat, melyekről még nem tudsz.</verse>
        <verse osisID='Isa.48.7'>Most teremtem őket, nem pedig régen, ezelőtt nem hallottatok róluk&amp;#59; nem mondhatod, hogy tudtál róluk.</verse>
        <verse osisID='Isa.48.8'>Nem hallottad, nem is tudtad, sohasem volt nyitva a füled. Tudtam én, hogy milyen hűtlen vagy, születésed óta hitszegőnek hívnak.</verse>
        <verse osisID='Isa.48.9'>Csak nevemért tűrtem ilyen sokáig, dicsőségemért fékeztem magam, és nem pusztítottalak el.</verse>
        <verse osisID='Isa.48.10'>De megolvasztottalak, mint az ezüstöt, megpróbáltalak a nyomorúság kohójában.</verse>
        <verse osisID='Isa.48.11'>Önmagamért, önmagamért cselekszem, hogy engedhetném, hogy gyalázzanak? Nem adom másnak dicsőségemet!</verse>
        <verse osisID='Isa.48.12'>Hallgass rám, Jákób! Izráel, akit elhívtam! Én vagyok az első, az utolsó is én vagyok!</verse>
        <verse osisID='Isa.48.13'>Hiszen az én kezem vetette meg a föld alapját, az én jobbom feszítette ki az eget. Ha szólítom őket, mind előállnak.</verse>
        <verse osisID='Isa.48.14'>Gyűljetek össze mind, és hallgassatok ide! Ki mondta meg közületek azt, hogy akit az ÚR szeret, az hajtja végre akaratát Babilóniában és a káldeusok ivadékai közt?!</verse>
        <verse osisID='Isa.48.15'>Én, én mondtam meg, el is hívtam őt, vezettem, hogy sikerrel járjon útján.</verse>
        <verse osisID='Isa.48.16'>Jöjjetek ide hozzám, halljátok meg ezt! Régen sem beszéltem rejtélyesen, amióta ez történik, jelen vagyok. Most pedig az én Uram, az ÚR elküldött engem és lelkét adta nekem.</verse>
        <verse osisID='Isa.48.17'>Ezt mondja az ÚR, a te megváltód, Izráel Szentje: Én, az ÚR, vagyok a te Istened, arra tanítalak, ami javadra válik, azon az úton vezetlek, amelyen járnod kell.</verse>
        <verse osisID='Isa.48.18'>Bárcsak figyeltél volna parancsaimra! Akkor folyamként áradna rád a jólét, a tenger hullámaihoz hasonlóan az igazság.</verse>
        <verse osisID='Isa.48.19'>Annyi utódod lenne, mint a tenger partján a homok, méhed gyümölcse, mint a porszem: Neve nem veszne ki, nem pusztulna el előlem.</verse>
        <verse osisID='Isa.48.20'>Menjetek ki Babilóniából, fussatok ki a káldeusok közül! Ujjongó hangon mondjátok el, hirdessétek és terjesszétek a föld határáig! Mondjátok: Megváltotta az ÚR szolgáját, Jákóbot!</verse>
        <verse osisID='Isa.48.21'>Nem szomjaznak, amíg a pusztán át vezeti őket. A kősziklából vizet fakaszt nekik, megnyitja a kősziklát, és víz ömlik belőle.</verse>
        <verse osisID='Isa.48.22'>Nincs békességük a bűnösöknek! - mondja az ÚR.</verse>
      </chapter>
      <chapter osisID='Isa.49'>
        <verse osisID='Isa.49.1'>Hallgassatok rám, ti szigetek, figyeljetek, távoli nemzetek! Már anyám méhében elhívott engem az ÚR, születésemtől fogva emlékezetben tartja nevem.</verse>
        <verse osisID='Isa.49.2'>Éles karddá tette számat, keze ügyében tartott engem. Hegyes nyíllá tett, tegzébe dugott engem.</verse>
        <verse osisID='Isa.49.3'>Ezt mondta nekem: Szolgám vagy, Izráel, rajtad mutatom meg dicsőségemet!</verse>
        <verse osisID='Isa.49.4'>Én azonban ezt mondtam: Hasztalan fáradoztam, semmiért, hiába pazaroltam erőmet. De az ÚRnál van az én ügyem, és munkám jutalma Istenemnél.</verse>
        <verse osisID='Isa.49.5'>Most pedig ezt mondja az ÚR, aki már anyám méhében szolgájának teremtett, hogy Jákóbot hozzá térítsem, Izráelt hozzá gyűjtsem. Ilyen nagyra becsült engem az ÚR, Istenemnél van az erőm.</verse>
        <verse osisID='Isa.49.6'>Ezt mondta: Kevésnek tartom, hogy Jákób törzseinek helyreállításában és a megmentett Izráel visszatérítésében légy az én szolgám. A pogányok világosságává teszlek, hogy eljusson szabadításom a föld határáig.</verse>
        <verse osisID='Isa.49.7'>Ezt mondja az ÚR, Izráel megváltója, Szentje annak, akit megvetnek az emberek, akit utálnak a népek, aki a zsarnokok szolgája: Királyok kelnek föl, ha meglátnak, és fejedelmek borulnak le az ÚRért, aki hűséges hozzád, Izráel Szentjéért, aki kiválasztott téged.</verse>
        <verse osisID='Isa.49.8'>Ezt mondja az ÚR: A kegyelem idején meghallgatlak, a szabadulás napján megsegítlek. Megőrizlek és megajándékozom általad szövetségemmel népemet, hogy te állítsd helyre az országot, és oszd szét az elpusztult örökséget.</verse>
        <verse osisID='Isa.49.9'>Mondd a foglyoknak: Jöjjetek ki! - a sötétségben levőknek: Jöjjetek a napvilágra! Útközben lesz élelmük, még a kopár hegyeken is lesz legelőjük.</verse>
        <verse osisID='Isa.49.10'>Nem éheznek és nem szomjaznak majd, nem bántja őket a nap heve, mert az terelgeti őket, aki könyörült rajtuk, az vezeti őket forrásvizekhez.</verse>
        <verse osisID='Isa.49.11'>Minden hegyen utat készítek, kimagaslanak az országutak.</verse>
        <verse osisID='Isa.49.12'>Ezek itt messze földről jönnek, azok észak és nyugat felől, amazok meg Színím földjéről!</verse>
        <verse osisID='Isa.49.13'>Ujjongjatok, egek, vigadozz, föld, törjetek ki ujjongásba, hegyek! Mert megszánta népét az ÚR, és könyörül a nyomorultakon.</verse>
        <verse osisID='Isa.49.14'>De Sion ezt mondta: Elhagyott engem az ÚR, megfeledkezett rólam az én Uram!</verse>
        <verse osisID='Isa.49.15'>Megfeledkezik-e csecsemőjéről az anya, nem könyörül-e méhe gyermekén? Ha mások megfeledkeznének is, én nem feledkezem meg rólad!</verse>
        <verse osisID='Isa.49.16'>Íme, tenyerembe véstelek be, szüntelen előttem vannak falaid.</verse>
        <verse osisID='Isa.49.17'>Fiaid hozzád sietnek, pusztítóid és rombolóid pedig kivonulnak belőled.</verse>
        <verse osisID='Isa.49.18'>Emeld föl a tekintetedet és nézz körül: mind összegyűltek, eljöttek hozzád. Életemre mondom - így szól az ÚR -, hogy ékszerként veszed föl valamennyit, magadra aggatod őket, mint egy menyasszony!</verse>
        <verse osisID='Isa.49.19'>Feldúlt országod pusztán heverő romjai még szűkek lesznek az ott lakóknak, mert eltávoznak pusztítóid.</verse>
        <verse osisID='Isa.49.20'>Majd mondják még neked gyermekeid, akiktől meg voltál fosztva: Szűk nekem ez a hely, menj odébb, hadd telepedjem le!</verse>
        <verse osisID='Isa.49.21'>Ezt mondod majd magadban: Ki szülte ezeket? Hiszen én gyermektelen és meddő voltam, fogságban éltem, száműzötten. Ki nevelte ezeket? Hiszen én egyedül maradtam, honnan valók ezek?</verse>
        <verse osisID='Isa.49.22'>Ezt mondja az én Uram, az ÚR: Intek kezemmel a nemzeteknek, jelt adok a népeknek, és ölben hozzák haza fiaidat, leányaidat pedig vállukra emelve.</verse>
        <verse osisID='Isa.49.23'>Királyok lesznek a gondviselőid, fejedelemasszonyok a dajkáid. Földre borulnak előtted, és lábad porát nyaldossák. Akkor majd megtudod, hogy én vagyok az ÚR, nem vallanak szégyent, akik bennem bíznak.</verse>
        <verse osisID='Isa.49.24'>El lehet-e venni a zsákmányt a hőstől, megmenekülhetnek-e a foglyok az erőszakostól?</verse>
        <verse osisID='Isa.49.25'>Igen! - ezt mondja az ÚR. A hőstől is el lehet venni a foglyokat, és az erőszakostól is megmenekülhet a zsákmánya. Perlőiddel én fogok perelni, fiaidat én szabadítom meg.</verse>
        <verse osisID='Isa.49.26'>Elnyomóiddal megetetem saját húsukat, megrészegednek saját vérüktől, mint a musttól. Akkor majd megtudja mindenki, hogy én vagyok az ÚR, a te szabadítód, és megváltód, Jákób erős Istene.</verse>
      </chapter>
      <chapter osisID='Isa.50'>
        <verse osisID='Isa.50.1'>Ezt mondja az ÚR: Hol van anyátok válólevele, amellyel elküldtem őt? Van-e hitelezőm, akinek titeket eladtalak? Csak bűneitek miatt adtalak el, vétkeitek miatt küldtem el anyátokat!</verse>
        <verse osisID='Isa.50.2'>Miért nem volt ott senki, amikor hozzátok mentem? Miért nem válaszolt senki, amikor szólítottalak? Olyan rövid már a kezem, hogy nem tud megváltani? Nincs már annyi erőm, hogy megmentselek? Íme, dorgáló szavammal kiszárítom a tengert, pusztává teszem a folyókat! Bűzlenek a halak, mert nem lesz víz, és elpusztulnak a szomjúságtól.</verse>
        <verse osisID='Isa.50.3'>Feketébe öltöztetem az eget, és zsákruhát húzok rá.</verse>
        <verse osisID='Isa.50.4'>Az én Uram, az ÚR, megtanított engem mint tanítványát beszélni, hogy tudjam szólni igéjét az elfáradtaknak. Minden reggel fölébreszt engem, hogy hallgassam tanítványként.</verse>
        <verse osisID='Isa.50.5'>Az én Uram, az ÚR, megnyitotta fülemet. Én pedig nem voltam engedetlen, nem hátráltam meg.</verse>
        <verse osisID='Isa.50.6'>Hagytam, hogy verjék a hátamat, és tépjék a szakállamat. Arcomat nem takartam el a gyalázkodás és köpködés elől.</verse>
        <verse osisID='Isa.50.7'>De az én Uram, az ÚR, megsegít engem, ezért nem maradok gyalázatban. Olyanná tettem arcomat, mint a kovakő, mert tudom, hogy nem vallok szégyent.</verse>
        <verse osisID='Isa.50.8'>Közel van, aki igazságot ad nekem, ki mer perbe szállni velem?! Álljunk elő együtt! Ki az én vádlóm? Lépjen ide!</verse>
        <verse osisID='Isa.50.9'>Íme, az én Uram, az ÚR, megsegít engem, ki mer bűnösnek mondani? Mindnyájan szétmállanak, mint a ruha, moly rágja meg őket.</verse>
        <verse osisID='Isa.50.10'>Aki köztetek féli az URat, hallgasson szolgája szavára! Aki sötétségben jár, és nem ragyog rá fény, bízzon az ÚR nevében, és támaszkodjon Istenére!</verse>
        <verse osisID='Isa.50.11'>De mindnyájan, akik tüzet szítotok, gyújtónyilakat gyártotok, saját tüzetek lángjába kerültök, nyilaitok tüzébe, melyeket gyújtottatok! Az én kezem teszi ezt veletek, kínok közé kell jutnotok!</verse>
      </chapter>
      <chapter osisID='Isa.51'>
        <verse osisID='Isa.51.1'>Hallgassatok rám, akik igazságra törekedtek, és az URat keresitek! Tekintsetek a kősziklára, melyből kivágattatok, és a kút üregére, melyből kiásattatok!</verse>
        <verse osisID='Isa.51.2'>Tekintsetek atyátokra, Ábrahámra, és Sárára, aki szült benneteket! Csak egymaga volt, amikor elhívtam, de megáldottam és megszaporítottam.</verse>
        <verse osisID='Isa.51.3'>Bizony, megvigasztalja Siont az ÚR, megvigasztalja összes romjait. Olyanná teszi pusztaságát, mint az Éden, kopár földjét, mint az ÚR kertje. - Boldog örvendezés lesz majd benne, magasztalás és hangos zsoltárének.</verse>
        <verse osisID='Isa.51.4'>Figyeljetek rám, ti népek, hallgassatok rám, nemzetek! Mert tanítás származik tőlem, és törvényemet a népek világosságává teszem hamarosan.</verse>
        <verse osisID='Isa.51.5'>Közel van igazságom, jön már szabadításom, és karommal népeket ítélek. Bennem reménykednek a szigetek, és az én karomra várnak.</verse>
        <verse osisID='Isa.51.6'>Emeljétek szemeteket az égre, tekintsetek le a földre, mert az ég szétfoszlik, mint a füst, és a föld szétmállik, mint a ruha, lakói pedig úgy elhullnak, mint a legyek. De az én szabadításom örökre megmarad, és igazságom nem rendül meg.</verse>
        <verse osisID='Isa.51.7'>Hallgassatok rám, akik ismeritek az igazságot, népem, mely szívébe zárta tanításomat! Ne féljetek az emberek gyalázkodásától, szitkozódásuktól ne rendüljetek meg!</verse>
        <verse osisID='Isa.51.8'>Mert úgy járnak, mint a ruha, melyet megrág a moly, mint a gyapjú, melyet megrág a féreg. De az én igazságom örökre megmarad, és szabadításom nemzedékről nemzedékre.</verse>
        <verse osisID='Isa.51.9'>Ébredj, ébredj, szedd össze erődet, ó ÚRnak karja! Ébredj, mint hajdanában, az ősrégi nemzedékek idején! Hiszen te vágtad ketté Rahabot, te döfted le a tengeri szörnyet!</verse>
        <verse osisID='Isa.51.10'>Te szárítottad ki a tengert, a nagy mélység vizeit, te készítettél utat a tenger medrén át, hogy átkelhessenek a megváltottak!</verse>
        <verse osisID='Isa.51.11'>Így fognak visszatérni az ÚR megváltottai is, és ujjongva érkeznek meg a Sionra. Öröm koszorúzza fejüket örökre, boldog örömben lesz részük, a gyötrelmes sóhajtozás pedig elmúlik.</verse>
        <verse osisID='Isa.51.12'>Én, én vagyok vigasztalótok! Miért félsz halandó embertől, olyan embertől, aki a fű sorsára jut?</verse>
        <verse osisID='Isa.51.13'>Elfelejtetted alkotódat, az URat, aki az eget kifeszítette, és alapot vetett a földnek? Miért rettegsz szüntelen, mindennap az elnyomó izzó haragjától, mellyel el akar pusztítani? De hová lesz az elnyomó izzó haragja?!</verse>
        <verse osisID='Isa.51.14'>Hamarosan megszabadul a megkötözött, nem hal meg, nem kerül a sírba, nem fogy el a kenyere.</verse>
        <verse osisID='Isa.51.15'>Mert én, az ÚR, vagyok a te Istened, aki fölriasztom a tengert, hogy zúgnak hullámai. Seregek URa a nevem!</verse>
        <verse osisID='Isa.51.16'>Igéimet adom a szádba, és kezem árnyékával takarlak be, amikor újra kifeszítem az eget, és alapot vetek a földnek, Sionnak pedig ezt mondom: Az én népem vagy!</verse>
        <verse osisID='Isa.51.17'>Ébredj már, ébredj már, kelj föl, Jeruzsálem! Kiittad már a harag poharát, melyet az ÚR keze tartott eléd, az öblös poharat, amelytől tántorogsz, kiittad, kiürítetted.</verse>
        <verse osisID='Isa.51.18'>Fiai közül, akiket szült, nem állt mellé egy sem. Fiai közül, akiket fölnevelt, nem fogta kézen egy sem.</verse>
        <verse osisID='Isa.51.19'>Két dolog történt veled - még csak nem is szánnak -: pusztulás és összeomlás, éhínség és fegyver - s még csak vigasztalód sincsen.</verse>
        <verse osisID='Isa.51.20'>Fiaid aléltan feküdtek minden utcasarkon, mint antilop a hálóban, betelt rajtuk az ÚR haragja, Istened dorgáló szava.</verse>
        <verse osisID='Isa.51.21'>Ezért halld meg ezt, te szegény, aki részeg vagy, de nem bortól:</verse>
        <verse osisID='Isa.51.22'>Ezt mondja Urad, az ÚR, Istened, aki népéért perel: Kivettem már kezedből a poharat, melytől tántorogsz, nem kell tovább innod haragom öblös poharából.</verse>
        <verse osisID='Isa.51.23'>Kínzóid kezébe adom azt, akik ezt mondták neked: Hajolj le, hadd tapossunk rajtad! Te pedig olyanná tetted hátadat, mint a föld, mint az utca, amelyen taposnak.</verse>
      </chapter>
      <chapter osisID='Isa.52'>
        <verse osisID='Isa.52.1'>Ébredj, ébredj, Sion, szedd össze erődet! Öltözz ékes ruhába, Jeruzsálem, te szent város, mert nem jön már ide többé körülmetéletlen és tisztátalan.</verse>
        <verse osisID='Isa.52.2'>Rázd le magadról a port, kelj föl, fogságba vitt Jeruzsálem, oldd le nyakadról bilincsedet, Sion fogságba vitt lánya!</verse>
        <verse osisID='Isa.52.3'>Ezt mondja az ÚR: Ingyen adtalak oda, nem pénzen váltalak meg.</verse>
        <verse osisID='Isa.52.4'>Mert ezt mondja az én Uram, az ÚR: Egykor Egyiptomba került népem, és jövevény volt ott, aztán Asszíria sanyargatta.</verse>
        <verse osisID='Isa.52.5'>Most pedig mit tegyek - így szól az ÚR -, hiszen ingyen vitték el népemet?! Ujjonganak, akik uralkodnak rajta - így szól az ÚR -, és gyalázzák nevemet szüntelen, mindennap.</verse>
        <verse osisID='Isa.52.6'>Ezért majd megismeri népem a nevemet azon a napon, hogy én vagyok az, aki így szólt: Itt vagyok!</verse>
        <verse osisID='Isa.52.7'>Mily szép, ha feltűnik a hegyeken az örömhírt hozó lába! Békességet hirdet, örömhírt hoz, szabadulást hirdet. Azt mondja Sionnak: Istened uralkodik!</verse>
        <verse osisID='Isa.52.8'>Halld, őrállóid hangosan kiáltanak, együtt ujjonganak, mert saját szemükkel látják, hogy visszatér az ÚR a Sionra.</verse>
        <verse osisID='Isa.52.9'>Vígan ujjongjatok mindnyájan, Jeruzsálem romjai! Mert megvigasztalta népét az ÚR, megváltotta Jeruzsálemet!</verse>
        <verse osisID='Isa.52.10'>Kinyújtotta szent karját az ÚR minden nép szeme láttára. Meglátják majd az egész föld határán Istenünk szabadítását.</verse>
        <verse osisID='Isa.52.11'>Távozzatok, távozzatok, vonuljatok ki onnan, tisztátalan dolgot ne érintsetek! Vonuljatok ki belőle, tisztítsátok meg magatokat, akik az ÚR edényeit hordozzátok!</verse>
        <verse osisID='Isa.52.12'>De nem kell sietve vonulnotok, nem kell futva mennetek, mert az ÚR jár előttetek, Izráel Istene lesz mögöttetek is.</verse>
        <verse osisID='Isa.52.13'>Eredményes lesz szolgám munkája, magasra emelkedik, igen hatalmas lesz.</verse>
        <verse osisID='Isa.52.14'>Sokan csak iszonyodtak tőle, annyira torz, nem emberi volt külseje, emberhez nem méltó volt alakja.</verse>
        <verse osisID='Isa.52.15'>De bámulatba ejt majd sok népet, királyok is befogják előtte szájukat, mert olyan dolgot látnak, amiről senki sem beszélt nekik, olyan dolgot tudnak meg, amiről addig nem hallottak.</verse>
      </chapter>
      <chapter osisID='Isa.53'>
        <verse osisID='Isa.53.1'>Ki hitte volna el, amit hallottunk, ki előtt volt nyilvánvaló az ÚR hatalma?</verse>
        <verse osisID='Isa.53.2'>Mint vesszőszál, sarjadt ki előttünk, mint gyökér a szikkadt földből. Nem volt neki szép alakja, amiben gyönyörködhettünk volna, sem olyan külseje, amiért kedvelhettük volna.</verse>
        <verse osisID='Isa.53.3'>Megvetett volt, és emberektől elhagyatott, fájdalmak férfia, betegség ismerője. Eltakartuk arcunkat előle, megvetett volt, nem törődtünk vele.</verse>
        <verse osisID='Isa.53.4'>Pedig a mi betegségeinket viselte, a mi fájdalmainkat hordozta. Mi meg azt gondoltuk, hogy Isten csapása sújtotta és kínozta.</verse>
        <verse osisID='Isa.53.5'>Pedig a mi vétkeink miatt kapott sebeket, bűneink miatt törték össze. Ő bűnhődött, hogy nekünk békességünk legyen, az ő sebei árán gyógyultunk meg.</verse>
        <verse osisID='Isa.53.6'>Mindnyájan tévelyegtünk, mint a juhok, mindenki a maga útját járta. De az ÚR őt sújtotta mindnyájunk bűnéért.</verse>
        <verse osisID='Isa.53.7'>Amikor kínozták, alázatos maradt, száját sem nyitotta ki. Mint a bárány, ha vágóhídra viszik, vagy mint a juh, mely némán tűri, hogy nyírják, ő sem nyitotta ki száját.</verse>
        <verse osisID='Isa.53.8'>Fogság és ítélet nélkül hurcolták el, de kortársai közül ki törődött azzal, hogy amikor kiirtják a földön élők közül, népe vétke miatt éri a büntetés?!</verse>
        <verse osisID='Isa.53.9'>A bűnösök közt adtak sírt neki, a gazdagok közé jutott halála után, bár nem követett el gonoszságot, és nem beszélt álnokul.</verse>
        <verse osisID='Isa.53.10'>Az ÚR akarata volt az, hogy betegség törje össze. De ha fel is áldozta magát jóvátételül, mégis meglátja utódait, sokáig él. Az ÚR akarata célhoz jut vele.</verse>
        <verse osisID='Isa.53.11'>Lelki gyötrelmeitől megszabadulva látja őket, és megelégedett lesz. Igaz szolgám sokakat tesz igazzá ismeretével, és ő hordozza bűneiket.</verse>
        <verse osisID='Isa.53.12'>Ezért a nagyok között adok neki részt, a hatalmasokkal együtt részesül zsákmányban, hiszen önként ment a halálba, hagyta, hogy a bűnösök közé sorolják, pedig sokak vétkét vállalta magára, és közbenjárt a bűnösökért.</verse>
      </chapter>
      <chapter osisID='Isa.54'>
        <verse osisID='Isa.54.1'>Ujjongj, meddő, aki nem szültél, vígan ujjongj! Örvendj, aki nem vajúdtál, mert több fia lesz az elhagyottnak, mint a férjes asszonynak! - mondja az ÚR.</verse>
        <verse osisID='Isa.54.2'>Széles helyet keress sátradnak, feszítsd ki sátorponyváidat teljes szélességükben! Húzd meg köteleidet, erősen verd le cövekeidet!</verse>
        <verse osisID='Isa.54.3'>Mert jobbra is, balra is terjeszkedni fogsz, utódaid a népek örökébe lépnek, és elpusztított városokat telepítenek be.</verse>
        <verse osisID='Isa.54.4'>Ne félj, mert nem vallasz szégyent, ne pironkodj, mert nem ér gyalázat! Ifjúkorod szégyenét is elfelejted, özvegységed gyalázatára nem emlékezel többé.</verse>
        <verse osisID='Isa.54.5'>Mert aki alkotott, az a férjed, akinek Seregek URa a neve, és aki megváltott, az Izráel Szentje, akit az egész föld Istenének hívnak.</verse>
        <verse osisID='Isa.54.6'>Mint elhagyott és fájó lelkű asszonyt, megszólít téged az ÚR, és mint ifjú menyasszonynak, ha megvetett volt is, ezt mondja Istened:</verse>
        <verse osisID='Isa.54.7'>Egy rövid szempillantásra elhagytalak, de nagy irgalommal összegyűjtelek.</verse>
        <verse osisID='Isa.54.8'>Túláradó haragomban egy pillanatra elrejtettem előled arcomat, de örök hűséggel irgalmazok neked - mondja megváltó URad.</verse>
        <verse osisID='Isa.54.9'>Mert úgy teszek, mint Nóé idejében: Ahogyan megesküdtem, hogy nem árasztja el Nóé özönvize többé a földet, úgy esküszöm meg most, hogy nem haragszom rád, és nem dorgállak meg többé.</verse>
        <verse osisID='Isa.54.10'>Mert a hegyek megszűnhetnek, és a halmok meginoghatnak, de hozzád való hűségem nem szűnik meg, és békességem szövetsége nem inog meg - mondja könyörülő URad.</verse>
        <verse osisID='Isa.54.11'>Ó, te nyomorult, vihartépte, vigasztalan! Íme, én drágakövekre építem falaidat, zafírokból rakom le alapodat.</verse>
        <verse osisID='Isa.54.12'>Rubinból készítem el falad párkányát, és kapuidat briliánskövekből, összes határaidat meg gyémántokból.</verse>
        <verse osisID='Isa.54.13'>Fiaid mind az ÚR tanítványai lesznek, és nagy lesz fiaid békessége.</verse>
        <verse osisID='Isa.54.14'>Igazság által leszel erős, nem kell félned az elnyomástól: távol marad tőled, sem a rettentéstől: nem közelít hozzád.</verse>
        <verse osisID='Isa.54.15'>Ha rád támadnak is, nem tőlem lesz az. Aki rád támad, elesik veled szemben.</verse>
        <verse osisID='Isa.54.16'>Hiszen én teremtettem a kovácsot, aki a parazsat éleszti, és fegyvert készít munkájával, én teremtettem az öldöklőt is, hogy pusztítson.</verse>
        <verse osisID='Isa.54.17'>Célt téveszt minden fegyver, amit ellened kovácsoltak, meghazudtolsz minden nyelvet, mely törvénykezni mer veled. Ez az öröksége az ÚR szolgáinak, így szolgáltatok nekik igazságot - így szól az ÚR.</verse>
      </chapter>
      <chapter osisID='Isa.55'>
        <verse osisID='Isa.55.1'>Ti szomjazók mind, jöjjetek vízért, még ha nincs is pénzetek! Jöjjetek, vegyetek és egyetek! Jöjjetek, vegyetek bort és tejet, nem pénzért és nem fizetségért!</verse>
        <verse osisID='Isa.55.2'>Minek adnátok pénzt azért, ami nem kenyér, keresményeteket azért, amivel nem lehet jóllakni? Hallgassatok csak rám, és jó ételt fogtok enni, élvezni fogjátok a kövér falatokat!</verse>
        <verse osisID='Isa.55.3'>Figyeljetek rám, jöjjetek hozzám! Hallgassatok rám, és élni fogtok! Örök szövetséget kötök veletek, mert hűséges maradok Dávidhoz.</verse>
        <verse osisID='Isa.55.4'>Tanúvá tettem őt a népek között, fejedelemmé és parancsolóvá a nemzetek fölött.</verse>
        <verse osisID='Isa.55.5'>Te pedig olyan népet hívsz, melyet nem is ismersz, és olyan népek futnak hozzád, amelyek nem ismertek: Istenedért, az ÚRért, Izráel Szentjéért, aki dicsővé tesz téged.</verse>
        <verse osisID='Isa.55.6'>Keressétek az URat, amíg megtalálható! Hívjátok segítségül, amíg közel van!</verse>
        <verse osisID='Isa.55.7'>Hagyja el útját a bűnös, és gondolatait az álnok ember! Térjen az ÚRhoz, mert irgalmaz neki, Istenünkhöz, mert kész megbocsátani.</verse>
        <verse osisID='Isa.55.8'>Bizony, a ti gondolataitok nem az én gondolataim, és a ti utaitok nem az én utaim - így szól az ÚR.</verse>
        <verse osisID='Isa.55.9'>Mert amennyivel magasabb az ég a földnél, annyival magasabbak az én utaim a ti utaitoknál, és az én gondolataim a ti gondolataitoknál.</verse>
        <verse osisID='Isa.55.10'>Mert ahogyan az eső és a hó lehull az égből, és nem tér oda vissza, hanem megöntözi a földet, termővé és gyümölcsözővé teszi&amp;#59; magot ad a magvetőnek és kenyeret az éhezőnek,</verse>
        <verse osisID='Isa.55.11'>ilyen lesz az én igém is, amely számból kijön: nem tér vissza hozzám üresen, hanem véghezviszi, amit akarok, eléri célját, amiért küldtem.</verse>
        <verse osisID='Isa.55.12'>Bizony, örömmel jöttök ki, és békességben vezetnek benneteket. A hegyek és a halmok vígan ujjonganak előttetek, és a mező fái mind tapsolnak.</verse>
        <verse osisID='Isa.55.13'>A tövis helyén ciprus nő, a csalán helyén mirtusz nő. Az ÚR dicsőségére lesz ez, örök jelül, amely nem pusztul el.</verse>
      </chapter>
      <chapter osisID='Isa.56'>
        <verse osisID='Isa.56.1'>Ezt mondja az ÚR: Tartsátok meg a törvényt, cselekedjetek igazságosan, mert hamarosan eljön szabadításom, és nyilvánvalóvá lesz igazságom.</verse>
        <verse osisID='Isa.56.2'>Boldog az a halandó, aki így cselekszik, az az ember, aki ehhez ragaszkodik: vigyáz, hogy meg ne sértse a szombatot, és vigyáz, hogy keze semmi rosszat ne tegyen.</verse>
        <verse osisID='Isa.56.3'>Ne mondjon ilyet az az idegen, aki az ÚRhoz csatlakozott: Bizonyára elkülönít engem népétől az ÚR. Ne mondja a herélt sem: Én már kiszáradt fa vagyok!</verse>
        <verse osisID='Isa.56.4'>Mert ezt mondja az ÚR: Ha a heréltek megtartják szombatjaimat, azt választják, ami nekem kedves, és ragaszkodnak szövetségemhez,</verse>
        <verse osisID='Isa.56.5'>akkor fenntartom nevük emlékét házamban és falaimon belül, különbül, mint a fiak és a leányok. Örök nevet adok nekik, amelyet nem lehet eltörölni.</verse>
        <verse osisID='Isa.56.6'>Az idegeneket, akik csatlakoznak az ÚRhoz, és őt szolgálják, akik szeretik az ÚR nevét, és az ő szolgái lesznek, mindazokat, akik vigyáznak, hogy meg ne sértsék a szombatot, és ragaszkodnak szövetségemhez,</verse>
        <verse osisID='Isa.56.7'>elviszem szent hegyemre, és örömet szerzek nekik abban a házban, ahol hozzám imádkoznak. Égőáldozataik és véresáldozataik kedvesek lesznek oltáromon. Mert az én házam neve imádság háza lesz minden nép számára.</verse>
        <verse osisID='Isa.56.8'>Így szól az én Uram, az ÚR, aki összegyűjti a szétszóródott Izráelt: Még gyűjtök azokhoz, akiket összegyűjtöttem!</verse>
        <verse osisID='Isa.56.9'>Ti, mezei vadak, jöjjetek mind, és egyetek, ti, erdei vadak is mind!</verse>
        <verse osisID='Isa.56.10'>Az őrök mind vakok, nem vesznek észre semmit, mindnyájan néma ebek, nem tudnak ugatni. Álmodozva hevernek, szeretnek szunnyadozni.</verse>
        <verse osisID='Isa.56.11'>Nagy étvágyú ebek ezek, nem tudnak jóllakni, és ezek a pásztorok nem tudnak figyelni. Mind a maga útján jár, mindegyik a maga nyeresége után, kivétel nélkül.</verse>
        <verse osisID='Isa.56.12'>Jöjjetek, hozok bort, igyuk részegre magunkat! Legyen a holnap is olyan, mint a ma, vagy még sokkal jobb!</verse>
      </chapter>
      <chapter osisID='Isa.57'>
        <verse osisID='Isa.57.1'>Az igaz ember elvész, és senki sem törődik vele. A hűséges emberek kimúlnak, és senki sem ügyel rá. A gonosz miatt múlik ki ugyan az igaz,</verse>
        <verse osisID='Isa.57.2'>de békességre jut&amp;#59; és fekvőhelyén pihen, aki egyenes úton járt.</verse>
        <verse osisID='Isa.57.3'>Jöjjetek csak ide, ti boszorkányivadékok, te hűtlen, parázna fajzat!</verse>
        <verse osisID='Isa.57.4'>Mit csúfolódtok, miért jártatjátok a szátokat, miért öltögetitek a nyelveteket? Hiszen ti vagytok a hűtlen népség, a hazug fajzat,</verse>
        <verse osisID='Isa.57.5'>akik bujálkodtok a tölgyfáknál, minden bujazöld fa alatt, gyermekeket vágtok le a patakoknál, a sziklahasadékokban!</verse>
        <verse osisID='Isa.57.6'>A patak sima köveit tetted örökségeddé, azok jutottak osztályrészedül. Italáldozatot is mutatsz be nekik, ételáldozatot is viszel. Én ebbe belenyugodjak?</verse>
        <verse osisID='Isa.57.7'>Magasba nyúló hegyen helyezted el fekvőhelyedet, oda is fölmész áldozatot bemutatni.</verse>
        <verse osisID='Isa.57.8'>Az ajtó mögé és az ajtófélfához tetted bálványod jelképét. Tőlem elszakadva levetkőztél, fölmentél széles fekvőhelyedre. Megegyeztél az egyikkel, akinek a fekvőhelyét szereted, és fajtalankodtál vele.</verse>
        <verse osisID='Isa.57.9'>A Molokhoz zarándokoltál olajjal és sok illatszerrel. Messzire küldted követeidet, le egészen a holtak hazájáig.</verse>
        <verse osisID='Isa.57.10'>A sokféle mesterkedés elfárasztott, mégsem vallottad be, hogy hasztalan, hanem újból erőt gyűjtöttél, ezért nem betegedtél bele.</verse>
        <verse osisID='Isa.57.11'>Kitől tartottál és féltél, hogy hazudoznod kell? Miért nem törődtél velem, miért nem gondoltál rám? Talán hallgatok én ősidők óta, azért nem félsz engem?!</verse>
        <verse osisID='Isa.57.12'>Én tudom megmondani, hogyan boldogulsz. De amit te csinálsz, az nem használ neked.</verse>
        <verse osisID='Isa.57.13'>Ha segítségért kiáltasz, tud-e rajtad segíteni bálványaid tömege? Valamennyit fölkapja a szél, a szellő is elsodorja. De aki hozzám folyamodik, az örökli az országot, és részt kap szent hegyemen.</verse>
        <verse osisID='Isa.57.14'>Ezt mondja: Töltsétek, töltsétek, egyengessétek az utat, vegyétek el népem útjából, amiben megbotolhat!</verse>
        <verse osisID='Isa.57.15'>Ezt mondja a magasztos, a felséges, aki örök hajlékában lakik, szent az ő neve: Magasságban és szentségben lakom, de a megtörttel és alázatos lelkűvel is. Felüdítem az alázatosak lelkét, felüdítem a megtörtek szívét.</verse>
        <verse osisID='Isa.57.16'>Mert nem örökké perlek, és nem vég nélkül haragszom, hiszen elalélna előttem a lélek, az emberek, akiket én alkottam.</verse>
        <verse osisID='Isa.57.17'>Megharagudtam a haszonlesés bűne miatt, haragomban megvertem őt, és elrejtőztem. Ő pedig elpártolt tőlem, és a maga esze után járt.</verse>
        <verse osisID='Isa.57.18'>Láttam útjait, mégis meggyógyítom és vezetem őt. Vigasztalással fizetek neki és gyászolóinak.</verse>
        <verse osisID='Isa.57.19'>Megteremtem ajkán a hála gyümölcsét: Békesség, békesség közel és távol! Ezt mondja az ÚR: Meggyógyítom őt!</verse>
        <verse osisID='Isa.57.20'>De a bűnösök olyanok, mint a háborgó tenger, amely nem tud megnyugodni, iszapot és sarat kavarnak hullámai.</verse>
        <verse osisID='Isa.57.21'>A bűnösöknek nincs békességük! - mondja Istenem.</verse>
      </chapter>
      <chapter osisID='Isa.58'>
        <verse osisID='Isa.58.1'>Kiálts, ne sajnáld a torkod! Harsogjon hangod, mint a kürt! Mondd meg népemnek, hogy mi a bűne, Jákób házának, hogy mi a vétke!</verse>
        <verse osisID='Isa.58.2'>Ők minden nap keresnek engem, szeretnék megismerni utaimat, mint egy olyan nép, amelynek tettei igazak, és nem hagyja el Istene törvényét&amp;#59; igaz döntéseket kérnek tőlem, szeretnének Istenhez közel lenni.</verse>
        <verse osisID='Isa.58.3'>Miért böjtölünk - mondják -, ha te nem látod meg, miért gyötörjük magunkat, ha nem akarsz tudni róla? De hiszen ti a böjti napokon is megtaláljátok kedvteléseteket, mert robotosaitokat hajszoljátok.</verse>
        <verse osisID='Isa.58.4'>Hiszen pörölve és veszekedve böjtöltök, sőt bűnösen, ököllel verekedve. Nem úgy böjtöltök, ahogyan ma illenék, nem úgy, hogy meghalljam hangotokat a magasságban.</verse>
        <verse osisID='Isa.58.5'>Ilyen az a böjt, amely nekem tetszik? Ilyen az a nap, melyen az ember a lelkét gyötri? Ha lehajtja fejét, mint a káka, zsákba öltözik, és hamut szór maga alá, azt nevezed böjtnek, és az ÚR kedves napjának?</verse>
        <verse osisID='Isa.58.6'>Nekem az olyan böjt tetszik, amikor leoldod a bűnösen fölrakott bilincseket, kibontod a járom köteleit, szabadon bocsátod az elnyomottakat, és összetörsz minden jármot!</verse>
        <verse osisID='Isa.58.7'>Oszd meg kenyeredet az éhezővel, vidd be házadba a szegény bujdosókat, ha mezítelent látsz, ruházd fel, és ne zárkózz el testvéred elől!</verse>
        <verse osisID='Isa.58.8'>Akkor eljön világosságod, mint a hajnalhasadás, és hamar beheged a sebed. Igazságod jár előtted, és az ÚR dicsősége lesz mögötted.</verse>
        <verse osisID='Isa.58.9'>Ha segítségül hívod az URat, ő válaszol, ha kiáltasz, ezt mondja: Itt vagyok! Ha majd senkire sem raksz jármot, nem mutogatsz ujjal, és nem beszélsz álnokul,</verse>
        <verse osisID='Isa.58.10'>ha kenyeret adsz az éhezőnek, és jól tartod a nyomorultat, akkor fölragyog a sötétben világosságod, és homályod olyan lesz, mint a déli napfény.</verse>
        <verse osisID='Isa.58.11'>Az ÚR vezet majd szüntelen, kopár földön is jól tart téged. Csontjaidat megerősíti, olyan leszel, mint a jól öntözött kert, mint a forrás, amelyből nem fogy ki a víz.</verse>
        <verse osisID='Isa.58.12'>Fölépítik fiaid az ősi romokat, falat emelsz a régiek által lerakott alapokra&amp;#59; a rések befalazójának neveznek, aki romokat tesz újra lakhatóvá.</verse>
        <verse osisID='Isa.58.13'>Ha nem jársz kedvteléseid után a nyugalom napján, az én szent napomon, ha a nyugalom napját gyönyörűségesnek hívod, az ÚR szent napját dicsőségesnek, és azzal dicsőíted, hogy abbahagyod munkáidat, nem keresed kedvteléseidet, és nem tárgyalsz ügyeidről.</verse>
        <verse osisID='Isa.58.14'>akkor gyönyörködni fogsz az ÚRban, én pedig a föld magaslatain foglak hordozni, és táplállak ősödnek, Jákóbnak örökségében. Az ÚR maga mondja ezt.</verse>
      </chapter>
      <chapter osisID='Isa.59'>
        <verse osisID='Isa.59.1'>Nem az ÚR keze rövid ahhoz, hogy megsegítsen, nem az ő füle süket ahhoz, hogy meghallgasson,</verse>
        <verse osisID='Isa.59.2'>hanem a ti bűneitek választottak el titeket Istenetektől, a ti vétkeitek miatt rejtette el orcáját előletek, és nem hallgatott meg.</verse>
        <verse osisID='Isa.59.3'>Hiszen kezetek vérrel van beszennyezve, ujjaitokhoz bűn tapad, ajkatok hazugságot szól, nyelvetek álnokságot suttog.</verse>
        <verse osisID='Isa.59.4'>Nincs, aki igaz vádat emelne, nincs, aki helyesen ítélkeznék. Haszontalanságban bíznak, és hiábavalóságot beszélnek, nyomorúságot fogannak, és bajt szülnek.</verse>
        <verse osisID='Isa.59.5'>Mérges kígyó tojásait költik ki, és pókhálót szőnek. Meghal, aki tojásaikból eszik, és ha rátaposnak, vipera kel ki.</verse>
        <verse osisID='Isa.59.6'>Pókhálójukból nem lesz ruha, nem takarózhatnak készítményükbe, készítményük csak bajt okoz, erőszakos tetteket követnek el.</verse>
        <verse osisID='Isa.59.7'>Lábuk gonosz cél után fut, sietnek ártatlan vért ontani. Gondolataik ártó gondolatok, pusztulás és romlás van útjaikon.</verse>
        <verse osisID='Isa.59.8'>Nem ismerik a békesség útját, eljárásuk nem törvényes. Ösvényeik görbék: aki azokon jár, annak nincs köze a békességhez.</verse>
        <verse osisID='Isa.59.9'>Ezért van távol tőlünk a törvény, és nem ér el hozzánk az igazság. Világosságra várunk, de csak sötétség van, napfényre, de homályban járunk.</verse>
        <verse osisID='Isa.59.10'>Tapogatjuk a falat, mint a vakok, tapogatózunk, mint akinek nincs szeme. Botladozunk fényes délben, mintha alkonyat volna, és sötétségben vagyunk, mint a holtak.</verse>
        <verse osisID='Isa.59.11'>Morgunk mindnyájan, mint a medvék, nyögdécselünk, mint a galambok. Törvényességre várunk, de nincs, segítségre, de távol van tőlünk.</verse>
        <verse osisID='Isa.59.12'>Bizony, sok bűnt követtünk el veled szemben, vétkeink ellenünk beszélnek. Bizony, tele vagyunk bűnnel, gonoszságunkat be kell ismernünk.</verse>
        <verse osisID='Isa.59.13'>Bűnösök vagyunk, megtagadtuk az URat, hűtlenül eltértünk Istenünktől. Erőszakot és lázadást hirdettünk, szívünk hazug beszédet gondolt és szólt.</verse>
        <verse osisID='Isa.59.14'>Háttérbe szorul a törvény, távol áll az igazság, elbukik a hűség a tereken, nem érvényesülhet a becsület.</verse>
        <verse osisID='Isa.59.15'>Oda van már a hűség, és aki a rosszat kerüli, zsákmányul esik. Látta ezt az ÚR, és rossznak ítélte, hogy nincs törvényes rend.</verse>
        <verse osisID='Isa.59.16'>Amikor látta, hogy nincs ott senki, és elámult, hogy nincs, aki közbelépjen, saját karja segítette őt, saját igazsága támogatta.</verse>
        <verse osisID='Isa.59.17'>Felöltötte az igazságot mint páncélt, védelmező sisak van a fején. A bosszúállás ruháit öltötte magára, felindulása mint köpeny borul rá.</verse>
        <verse osisID='Isa.59.18'>Amilyenek voltak a tettek, aszerint fog megfizetni. Haraggal fizet ellenfeleinek, tetteik szerint ellenségeinek, tetteik szerint fizet meg a szigeteknek.</verse>
        <verse osisID='Isa.59.19'>Félni fogják az ÚR nevét napnyugaton, és dicsőségét napkeleten, amikor eljön mint egy sebes folyam, amelyet az ÚR szele korbácsolt föl.</verse>
        <verse osisID='Isa.59.20'>De eljön Sionhoz a Megváltó, Jákób megtérő bűnöseihez! - így szól az ÚR.</verse>
        <verse osisID='Isa.59.21'>Ilyen szövetségem van nekem velük - mondja az ÚR: Lelkem, mely rajtad nyugszik, és igéim, amelyeket szádba adtam, nem fogynak ki a szádból, utódod szájából és utódod utódainak a szájából, mostantól fogva mindörökké - mondja az ÚR.</verse>
      </chapter>
      <chapter osisID='Isa.60'>
        <verse osisID='Isa.60.1'>Kelj fel, tündökölj, mert eljött világosságod, rád ragyogott az ÚR dicsősége.</verse>
        <verse osisID='Isa.60.2'>Bár még sötétség borítja a földet, sűrű homály a nemzeteket, de fölötted ott ragyog az ÚR, dicsősége meglátszik rajtad.</verse>
        <verse osisID='Isa.60.3'>Világosságodhoz népek jönnek, és királyok a rád ragyogó fényhez.</verse>
        <verse osisID='Isa.60.4'>Emeld föl tekintetedet, és nézz körül! Mindnyájan összegyűltek, és hozzád jönnek, fiaid messziről jönnek, leányaidat ölben hozzák.</verse>
        <verse osisID='Isa.60.5'>Ha majd látod, örömre derülsz, repesve tágul a szíved. Özönlik hozzád a tengerek kincse, a népek gazdagsága hozzád kerül.</verse>
        <verse osisID='Isa.60.6'>Ellep a tevék sokasága, Midján és Éfa tevéi. Mindnyájan Sebából jönnek, aranyat és tömjént hoznak, és az ÚR dicső tetteit hirdetik.</verse>
        <verse osisID='Isa.60.7'>Kédár minden nyáját hozzád terelik, Nebájót kosai szolgálatodra állnak, hogy oltáromra kerüljenek kedves áldozatként. Így ékesítem föl ékes templomomat.</verse>
        <verse osisID='Isa.60.8'>Kik ezek, akik repülnek, mint a felhő, mint a galambok szállnak dúcaikba?</verse>
        <verse osisID='Isa.60.9'>Csak szavamra várnak a szigetek, legelőször Tarsís hajói, hogy elhozzák fiaidat messziről, ezüstjükkel és aranyukkal együtt, Istened, az ÚR nevének dicsőségére, Izráel Szentje dicsőségére, hogy fölékesítsen téged.</verse>
        <verse osisID='Isa.60.10'>Idegenek építik várfalaidat, és királyaik szolgálatodra állnak. Bár haragomban megvertelek, de most kegyelmesen irgalmazok neked.</verse>
        <verse osisID='Isa.60.11'>Kapuid legyenek nyitva állandóan, ne legyenek zárva se éjjel, se nappal, hogy elhozhassák a népek gazdagságát királyaik vezetésével.</verse>
        <verse osisID='Isa.60.12'>De azok a népek és országok, amelyek nem szolgálnak téged, elpusztulnak, azok a népek egészen kipusztulnak.</verse>
        <verse osisID='Isa.60.13'>Hozzád kerül a Libánon dicsősége: ciprus, kőris és fenyő egyaránt, hogy ékesítse szent helyemet. Így teszem lábam zsámolyát dicsőségessé.</verse>
        <verse osisID='Isa.60.14'>Meghajolva járulnak eléd sanyargatóid fiai, lábad elé borulnak mind, akik megvetettek, és így neveznek: Az ÚR városa, Izráel Szentjének Sionja.</verse>
        <verse osisID='Isa.60.15'>Bár elhagyott és gyűlölt voltál, feléd sem járt senki, de majd örökre fenségessé teszlek, és örvendezővé nemzedékről nemzedékre.</verse>
        <verse osisID='Isa.60.16'>Népek tejét szopod, királyi emlőkön táplálkozol, és megtudod, hogy én, az ÚR, vagyok szabadítód és megváltód, Jákób erős Istene.</verse>
        <verse osisID='Isa.60.17'>Réz helyett aranyat hozatok, vas helyett ezüstöt, fa helyett rezet hozatok, és kő helyett vasat. Békét adok, hogy az irányítson, és igazságot, hogy az parancsoljon.</verse>
        <verse osisID='Isa.60.18'>Híre sem lesz többé országodban erőszaknak, határaidban pusztulásnak és romlásnak. Isten szabadítását nevezed kőfalaidnak, és dicséretét kapuidnak.</verse>
        <verse osisID='Isa.60.19'>Nem a nap lesz többé napvilágod, és nem a hold fénye világít neked, hanem az ÚR lesz örök világosságod, és Istened lesz ékességed.</verse>
        <verse osisID='Isa.60.20'>Nem megy le többé napod, és holdad nem fogy el. Az ÚR lesz örök világosságod, letelnek gyászod napjai.</verse>
        <verse osisID='Isa.60.21'>Egész néped igaz lesz, örökre birtokában lesz az ország&amp;#59; facsemete, amelyet én ültettem, kezem alkotása, amely megmutatja dicsőségemet.</verse>
        <verse osisID='Isa.60.22'>A kevés is ezerré nő, a kicsiny is hatalmas néppé. Én, az ÚR, rövid idő múlva megvalósítom ezt.</verse>
      </chapter>
      <chapter osisID='Isa.61'>
        <verse osisID='Isa.61.1'>Uramnak, az ÚRnak lelke nyugszik rajtam, mert felkent engem az ÚR. Elküldött, hogy örömhírt vigyek az alázatosaknak, bekötözzem a megtört szíveket, szabadulást hirdessek a foglyoknak, és szabadon bocsátást a megkötözötteknek.</verse>
        <verse osisID='Isa.61.2'>Hirdetem az ÚR kegyelmének esztendejét, Istenünk bosszúállása napját, vigasztalok minden gyászolót.</verse>
        <verse osisID='Isa.61.3'>Hamu helyett fejdíszt adok Sion gyászolóinak, gyászfátyol helyett illatos olajat, a csüggedés helyett öröméneket. Igazság fáinak nevezik őket, az ÚR ültetvényének: őt ékesítik.</verse>
        <verse osisID='Isa.61.4'>Felépítik az ősi romokat, helyreállítják a régi omladékokat, újjáépítik a lerombolt városokat, amelyek nemzedékeken át romokban hevertek.</verse>
        <verse osisID='Isa.61.5'>Jelentkeznek majd az idegenek, hogy legeltessék nyájaitokat, és más népek fiai lesznek földműveseitek és szőlőmunkásaitok.</verse>
        <verse osisID='Isa.61.6'>Titeket pedig az ÚR papjainak neveznek, Istenünk szolgáinak mondanak. A népek gazdagságát élvezitek, kincseikkel büszkélkedhettek.</verse>
        <verse osisID='Isa.61.7'>A kétszeres szégyen és szidalom után ujjongani fognak osztályrészüknek, mert kétszer annyi jut mindenkinek az országban, örökké tartó örömben lesz részük.</verse>
        <verse osisID='Isa.61.8'>Mert én, az ÚR, szeretem az igazságot, gyűlölöm a rablást és az álnokságot. Megadom munkájuk megérdemelt jutalmát, és örök szövetséget kötök velük.</verse>
        <verse osisID='Isa.61.9'>Híresek lesznek utódaik a nemzetek közt, és ivadékaik a népek között. Bárki látja őket, fölismeri, hogy ezt a népet megáldotta az ÚR.</verse>
        <verse osisID='Isa.61.10'>Nagy örömöm telik az ÚRban, víg örömre indít Istenem, mert az üdvösség ruhájába öltöztetett, az igazság palástját terítette rám, mint vőlegényre, ki fölteszi fejdíszét, mint menyasszonyra, ki fölrakja ékszereit.</verse>
        <verse osisID='Isa.61.11'>Mert ahogyan a föld növényeket hajt, és a kert veteményeket sarjaszt, úgy sarjaszt majd igazságot az én Uram, az ÚR is, és öröméneket minden nép hallatára.</verse>
      </chapter>
      <chapter osisID='Isa.62'>
        <verse osisID='Isa.62.1'>Nem hallgathatok Sion miatt, nem nyughatom Jeruzsálem miatt, míg nem ragyog igazsága, mint a hajnalfény, és szabadulása, mint az égő fáklya.</verse>
        <verse osisID='Isa.62.2'>Látni fogják igazságodat a népek, dicsőségedet az összes királyok. Új nevet adnak neked, melyet az ÚR maga határoz meg.</verse>
        <verse osisID='Isa.62.3'>Ékes korona leszel az ÚR kezében, királyi fejdísz Istened tenyerén.</verse>
        <verse osisID='Isa.62.4'>Nem mondanak többé elhagyottnak, országodat sem mondják pusztaságnak, hanem úgy hívnak, hogy gyönyörűségem, országodat pedig úgy, hogy férjnél van. Mert gyönyörködik majd benned az ÚR, és országodnak ő lesz a férje.</verse>
        <verse osisID='Isa.62.5'>Mert ahogy az ifjú elveszi a hajadont, úgy vesz el téged, aki felépít&amp;#59; ahogy a vőlegény örül menyasszonyának, úgy örül majd neked Istened.</verse>
        <verse osisID='Isa.62.6'>Falaidra, Jeruzsálem, őröket állítottam. Soha ne hallgassanak, se nappal, se éjjel! Ti, akik az URat emlékeztetitek, ne legyetek némák!</verse>
        <verse osisID='Isa.62.7'>Ne engedjétek, hogy néma maradjon, amíg helyre nem állítja, és dicséretének helyévé nem teszi Jeruzsálemet a földön.</verse>
        <verse osisID='Isa.62.8'>Az ÚR esküre emelte jobb kezét, erős karját: Nem adom többé gabonádat eledelül ellenségeidnek. Nem isszák többé idegenek mustodat, amelyért te fáradoztál,</verse>
        <verse osisID='Isa.62.9'>hanem azok élvezik, akik betakarítják, és dicsérik az URat: azok isszák meg szent udvaraimban, akik leszüretelik.</verse>
        <verse osisID='Isa.62.10'>Vonuljatok, vonuljatok ki a kapukon, készítsetek utat a népnek! Töltsétek, töltsétek föl az országutat, hányjátok le róla a köveket, állítsatok útjelzőket a népek között!</verse>
        <verse osisID='Isa.62.11'>Hírül adta az ÚR a föld széléig: Mondjátok meg Sion leányának: Jön már Szabadítód, vele jön szerzeménye, előtte jön munkája eredménye.</verse>
        <verse osisID='Isa.62.12'>Szent népnek nevezik őket, az ÚR megváltottainak, téged pedig sokat látogatott városnak hívnak, nem leszel elhagyatott!</verse>
      </chapter>
      <chapter osisID='Isa.63'>
        <verse osisID='Isa.63.1'>Ki jön ott Edómból, vérvörös ruhában Bocrából, pompás öltözetben, erőteljes léptekkel? - Én, aki igazat beszélek, és van erőm a szabadításhoz!</verse>
        <verse osisID='Isa.63.2'>- Miért vörös az öltözeted, miért olyan a ruhád, mint azé, aki borsajtóban tapos?</verse>
        <verse osisID='Isa.63.3'>- A sajtóban egyedül tapostam, a népek közül senki sem volt velem. Tapostam őket haragomban, tiportam őket felindulásomban. Levük a ruhámra fröccsent, egész öltözetemet beszennyeztem.</verse>
        <verse osisID='Isa.63.4'>Mert bosszúállás napja van a szívemben, eljött a megtorlás esztendeje.</verse>
        <verse osisID='Isa.63.5'>Föltekintettem, de nem volt segítőm, csodálkoztam, mert nem volt támogatóm. Saját karom segített nekem, és felindulásom támogatott.</verse>
        <verse osisID='Isa.63.6'>Népeket tapostam el haragomban, szétzúztam őket felindulásomban, és a földre öntöttem levüket.</verse>
        <verse osisID='Isa.63.7'>Az ÚR hűségét magasztalom, az ÚR tetteit dicsérem: mindazt, amit az ÚR tett értünk, sok jótéteményét Izráel háza iránt, mert irgalmasan bánt velünk, nagyon hűségesen.</verse>
        <verse osisID='Isa.63.8'>Mert ezt mondta: Mégiscsak az én népem ez, fiaim, nem tudnak meghazudtolni. Ezért szabadította ki őket</verse>
        <verse osisID='Isa.63.9'>minden nyomorúságukból. Nem követ vagy angyal, hanem ő maga szabadította meg őket: szeretetével és könyörületével ő váltotta meg őket. Felkarolta és hordozta őket ősidőktől fogva.</verse>
        <verse osisID='Isa.63.10'>Ők azonban engedetlenek voltak, és megszomorították szent lelkét. Ezért ellenségükké vált, és harcolt ellenük.</verse>
        <verse osisID='Isa.63.11'>De visszaemlékezett népe a régi időkre, Mózesre: Hol van, aki a tengerből kihozta nyájának pásztorát? Hol van, aki belé öntötte szent lelkét?</verse>
        <verse osisID='Isa.63.12'>Hol van, aki dicső karjával megragadta Mózes jobb kezét? Kettéhasította előttük a vizet, örök nevet szerezve magának.</verse>
        <verse osisID='Isa.63.13'>Átvezette őket a mély tengeren, mint a lovat a pusztán&amp;#59; meg sem botlottak.</verse>
        <verse osisID='Isa.63.14'>Mint mikor a jószág pihenni tér a völgybe, úgy pihentette meg őket az ÚR lelke. Így terelgetted népedet, dicső nevet szerezve magadnak.</verse>
        <verse osisID='Isa.63.15'>Tekints le az égből, nézz le szent és dicső hajlékodból: Hol van féltő szereteted és hatalmad? Szíved megindulása és irgalmad miért marad távol tőlem?</verse>
        <verse osisID='Isa.63.16'>Hiszen te vagy a mi atyánk, Ábrahám nem ismer bennünket, Izráel nem törődik velünk. URam, te vagy a mi atyánk, ősidőktől fogva megváltónknak nevezünk.</verse>
        <verse osisID='Isa.63.17'>Miért engeded, URam, hogy letévedjünk utaidról? Miért engeded, hogy a szívünk kemény legyen, s ne féljen téged? Fordulj szolgáidhoz, örökséged törzseihez!</verse>
        <verse osisID='Isa.63.18'>Szent néped csak kis ideig birtokolta szent helyedet, azután ellenségeink taposták.</verse>
        <verse osisID='Isa.63.19'>Olyanok lettünk, mintha sohasem uralkodtál volna rajtunk, mintha nem a te nevedről neveztek volna el. Bárcsak szétszakítanád az eget, és leszállnál, hogy meginogjanak előtted a hegyek!</verse>
      </chapter>
      <chapter osisID='Isa.64'>
        <verse osisID='Isa.64.1'>Ahogy a tűz lángra lobbantja a rőzsét, és felforralja a tűz a vizet, úgy ismertesd meg nevedet ellenségeiddel: reszkessenek tőled a népek,</verse>
        <verse osisID='Isa.64.2'>ha majd váratlanul félelmes dolgokat művelsz: ha leszállsz, meginognak tőled a hegyek.</verse>
        <verse osisID='Isa.64.3'>Soha, senki sem hallotta, fülébe nem jutott, szemével nem látta, hogy volna isten rajtad kívül, aki ilyet tenne a benne bízókért.</verse>
        <verse osisID='Isa.64.4'>Találkozol azzal, aki örül, mert igazak tettei, utaidon jár, és rád gondol. De te megharagudtál, mert vétkeztünk. Régóta így vagyunk, bárcsak megszabadulnánk!</verse>
        <verse osisID='Isa.64.5'>Mindnyájan olyanok lettünk, mint a tisztátalanok, minden igazságunk olyan, mint a szennyes ruha. Elhervadunk mindnyájan, mint a falevél, bűneink elsodornak bennünket, mint a szél.</verse>
        <verse osisID='Isa.64.6'>Nincs aki nevedet segítségül hívná, aki buzgón ragaszkodnék hozzád. Elrejtetted orcádat előlünk, bűneink hatalmába adtál bennünket.</verse>
        <verse osisID='Isa.64.7'>URam, atyánk vagy te mégis! Mi vagyunk az agyag, te a mi formálónk, kezed alkotása vagyunk mindannyian.</verse>
        <verse osisID='Isa.64.8'>URam, ne haragudj ennyire, ne emlékezzél örökké bűneinkre! Tekints ránk: mindnyájan a te néped vagyunk!</verse>
        <verse osisID='Isa.64.9'>Szent városaid pusztává lettek, pusztává lett a Sion is, Jeruzsálem pedig lakatlanná.</verse>
        <verse osisID='Isa.64.10'>Szent és ékes templomunk, ahol őseink dicsértek téged, tűz martaléka lett. Romba dőlt minden, ami drága volt nekünk.</verse>
        <verse osisID='Isa.64.11'>Még ezek után is türtőzteted magad, URunk? Hallgatsz, és még tovább gyötörsz bennünket?</verse>
      </chapter>
      <chapter osisID='Isa.65'>
        <verse osisID='Isa.65.1'>Megkereshettek volna, de nem kérdeztek, megtalálhattak volna, de nem kerestek. Itt vagyok, itt vagyok! - mondtam a népnek, amely nem hívta segítségül nevemet.</verse>
        <verse osisID='Isa.65.2'>Kitártam kezemet naphosszat a lázadó nép felé, amely nem a jó úton jár, hanem saját gondolatai után.</verse>
        <verse osisID='Isa.65.3'>Ez a nép csak bosszant engem, dacol velem szüntelen. Kertekben mutatnak be áldozatot, téglaoltárokon tömjéneznek.</verse>
        <verse osisID='Isa.65.4'>Sírkamrákban üldögélnek, kriptákban töltik az éjszakát, disznóhúst esznek, és undok moslék van edényükben.</verse>
        <verse osisID='Isa.65.5'>Azt mondják: Maradj távol, ne közelíts hozzám, mert én szent vagyok! Olyanok ezek, mintha egész nap égő tűz füstje csavarná orromat.</verse>
        <verse osisID='Isa.65.6'>Föl van ez írva nálam. Nem hallgatok, amíg meg nem fizettem. De megfizetek nekik!</verse>
        <verse osisID='Isa.65.7'>Ezt mondja az ÚR: A ti bűneitekért, de egyben őseitek bűneiért is, akik a hegyeken tömjéneztek, és a halmokon gyaláztak engem, régi tetteik büntetését mérem ki rájuk.</verse>
        <verse osisID='Isa.65.8'>Ezt mondja az ÚR: Ha mustot találnak a szőlőfürtben, ezt mondják: Ne pusztítsd el, mert áldás van benne! Ugyanígy bánok majd szolgáimmal is: nem pusztítom el valamennyit.</verse>
        <verse osisID='Isa.65.9'>Adok még Jákóbnak utódokat, Júdának is, akik hegyeimet öröklik. Választottaim veszik birtokukba, szolgáim laknak rajta.</verse>
        <verse osisID='Isa.65.10'>A Sárón juhok legelője lesz, az Ákór völgye marhák delelője, népem birtoka&amp;#59; azoké, akik engem keresnek.</verse>
        <verse osisID='Isa.65.11'>De nektek, akik elhagyjátok az URat, elfeledkeztek szent hegyemről, a szerencseistennek terítetek asztalt, a sorsistennőnek öntötök italáldozatot,</verse>
        <verse osisID='Isa.65.12'>fegyver lesz a sorsotok, valamennyien a vágóhídra kerültök. Mert szóltam, de nem feleltetek, beszéltem, de nem hallgattatok rám, hanem azt tettétek, amit rossznak látok, azt választottátok, ami nem tetszik nekem.</verse>
        <verse osisID='Isa.65.13'>Azért ezt mondja az én Uram, az ÚR: Szolgáim enni fognak, ti pedig éheztek! Szolgáim inni fognak, ti pedig szomjaztok! Szolgáim örülni fognak, ti pedig szégyent vallotok!</verse>
        <verse osisID='Isa.65.14'>Szolgáim ujjongani fognak örvendező szívvel, ti pedig kiáltoztok majd fájó szívvel, és jajgattok összetört lélekkel!</verse>
        <verse osisID='Isa.65.15'>Neveteket csak átok formájában hagyjátok választottaimra: Így öljön meg az én Uram, az ÚR! Szolgáinak pedig más nevet ad.</verse>
        <verse osisID='Isa.65.16'>Mert aki áldást mond a földön, az igaz Isten nevével mond áldást, és aki esküszik a földön, az igaz Istenre esküszik. Feledésbe mennek a régi bajok, eltűnnek szemem elől.</verse>
        <verse osisID='Isa.65.17'>Mert én új eget és új földet teremtek, a régire nem is emlékeznek, senkinek sem jut eszébe.</verse>
        <verse osisID='Isa.65.18'>Ezért örvendjetek és vigadjatok mindörökké annak, amit teremtek. Mert Jeruzsálemet vigasságra teremtem, népét pedig örömre.</verse>
        <verse osisID='Isa.65.19'>Vigadozni fogok Jeruzsálemmel, és örvendezni népemmel. Nem hallatszik ott többé sírás és jajgatás hangja.</verse>
        <verse osisID='Isa.65.20'>Nem lesz ott olyan csecsemő, aki csak néhány napig él, sem öreg ember, aki magas kort nem ér. Mert a legfiatalabb is százéves korában hal meg, és aki nem ér meg száz évet, átkozottnak számít.</verse>
        <verse osisID='Isa.65.21'>Házakat építenek, és laknak bennük, szőlőket ültetnek, és élvezik gyümölcsüket.</verse>
        <verse osisID='Isa.65.22'>Nem úgy építenek, hogy más lakjék benne, nem úgy ültetnek, hogy más élvezze. Mert népem élete oly hosszú lesz, mint a fáké. Választottaim maguk élnek munkájuk eredményéből.</verse>
        <verse osisID='Isa.65.23'>Nem hiába fáradoznak, nem veszedelemre szülnek, mert az ÚR áldott népe ez, ivadékaival együtt.</verse>
        <verse osisID='Isa.65.24'>Mielőtt kiáltanak, én már válaszolok, még beszélnek, én már meghallgatom.</verse>
        <verse osisID='Isa.65.25'>A farkas a báránnyal együtt legel, az oroszlán szalmát eszik, mint a marha, és a kígyónak por lesz a kenyere. Nem árt és nem pusztít szent hegyemen senki - mondja az ÚR.</verse>
      </chapter>
      <chapter osisID='Isa.66'>
        <verse osisID='Isa.66.1'>Ezt mondja az ÚR: A menny az én trónusom, a föld pedig lábam zsámolya. Milyen házat akartok építeni nekem, és milyen helyen kellene tartózkodnom?</verse>
        <verse osisID='Isa.66.2'>Hiszen mindent az én kezem alkotott, így keletkezett minden - így szól az ÚR. Mert én arra tekintek, aki nyomorult és megtört szívű, és aki igéimet tiszteli.</verse>
        <verse osisID='Isa.66.3'>Bikát vágnak le, de embert is ölnek, juhot áldoznak, de kutya nyakát is szegik. Ételáldozatot mutatnak be, de disznóvért is, tömjéneznek emlékeztetőül, de a bálványt is áldják. Ők is maguk választották meg útjukat, és förtelmes bálványaikban gyönyörködtek.</verse>
        <verse osisID='Isa.66.4'>Én is magam választom meg, hogy mivel bántsam őket, és rájuk hozom, amitől borzadnak. Mert szóltam, de nem feleltek, beszéltem, de nem hallgattak rám, hanem azt tették, amit rossznak látok, azt választották, ami nem tetszik nekem.</verse>
        <verse osisID='Isa.66.5'>Halljátok az ÚR igéjét, akik tisztelitek szavát: Honfitársaitok, akik gyűlölnek és kitaszítanak benneteket nevem miatt, ezt mondják: Mutassa meg dicsőségét az ÚR, látni akarjuk örömötöket! Ők azonban szégyent vallanak.</verse>
        <verse osisID='Isa.66.6'>Zúgás hangzik a városból, hangzik a templomból: az ÚR hangja, aki megfizet ellenségeinek érdemük szerint.</verse>
        <verse osisID='Isa.66.7'>Mielőtt vajúdott, már szült is. Mielőtt rájött a fájdalom, fiút hozott a világra.</verse>
        <verse osisID='Isa.66.8'>Ki hallott ilyet, ki látott ehhez foghatót? Vajon egy országért csak egy napig kell vajúdni? Születik-e nép csak úgy egyszerre? Hiszen alig vajúdott Sion, máris megszülte fiait.</verse>
        <verse osisID='Isa.66.9'>Csak megindítsam, és ne vezessem le a szülést? - kérdezi az ÚR. Vagy én, aki a szülést vezetem, megakadályozzam? - kérdezi Istened.</verse>
        <verse osisID='Isa.66.10'>Örüljetek Jeruzsálemmel! Vigadjatok vele mindnyájan, akik szeretitek! Szívből örüljetek vele mind, akik gyászoltátok!</verse>
        <verse osisID='Isa.66.11'>Mert jóllakásig szophattok vigasztalást nyújtó emlőjéből. Gyönyörködve szívhatjátok telt mellét.</verse>
        <verse osisID='Isa.66.12'>Bizony, ezt mondja az ÚR: Folyamként árasztom rá a békességet, mint megáradt patakot, a népek gazdagságát. Megszoptatnak, karjukon hordoznak, és térdükön ringatnak benneteket.</verse>
        <verse osisID='Isa.66.13'>Ahogyan az anya vigasztalja fiát, úgy vigasztallak én titeket: Jeruzsálemben kaptok vigasztalást!</verse>
        <verse osisID='Isa.66.14'>Meglátjátok, és örül szívetek, testetek is virul, mint a fű. Megtudják, hogy az ÚR támogatja szolgáit, ellenségeit pedig megbünteti.</verse>
        <verse osisID='Isa.66.15'>Mert eljön az ÚR tűzben, harci kocsijai gyorsak, mint a forgószél. Rájuk zúdítja lángoló haragját, és fenyítését lángoló tűzben.</verse>
        <verse osisID='Isa.66.16'>Mert tűzzel ítél az ÚR, kardja mindenkit elér, és sokan lesznek, akiket megöl az ÚR.</verse>
        <verse osisID='Isa.66.17'>Elpusztulnak mindazok, akik megszentelik és megtisztítják magukat, de csak azért, hogy kertekben áldozzanak egy középen álló körül, és akik disznóhúst, undok állatot és egeret esznek - így szól az ÚR.</verse>
        <verse osisID='Isa.66.18'>Ismerem tetteiket és gondolataikat. Eljött az ideje, hogy összegyűjtsem a különböző nyelvű népeket. Jöjjenek és lássák dicsőségemet!</verse>
        <verse osisID='Isa.66.19'>Csodát teszek majd köztük, és a megmentetteket elküldöm a népekhez: Tarsísba, Púlba és Lúdba, az íjászokhoz, Tubalhoz és Jávánhoz, a messzi szigetekre, amelyek még nem hallották híremet, és nem látták dicsőségemet. Vigyék hírül dicsőségemet a népeknek.</verse>
        <verse osisID='Isa.66.20'>Elhozzák minden honfitársatokat az összes népek közül ajándékul az ÚRnak: lovakon, kocsikon és gyaloghintókon, öszvéreken és tevéken, szent hegyemre, Jeruzsálembe - mondja az ÚR -, ahogyan Izráel fiai szokták elhozni ajándékukat tiszta edényben az ÚR házába.</verse>
        <verse osisID='Isa.66.21'>Én pedig ezek közül is választok papokat és lévitákat - mondja az ÚR.</verse>
        <verse osisID='Isa.66.22'>Mert ahogyan megmarad az új ég és az új föld, amelyet én alkotok - így szól az ÚR -, ugyanúgy megmaradnak utódaitok és a nevetek is.</verse>
        <verse osisID='Isa.66.23'>Azután újholdról újholdra és szombatról szombatra eljön minden ember, és leborul előttem - mondja az ÚR.</verse>
        <verse osisID='Isa.66.24'>Amikor eltávoznak, meglátják azoknak a holttestét, akik hűtlenül elhagytak engem. Nem pusztulnak el ott a férgek, a tűz sem alszik ki, és minden ember undorodni fog tőlük.</verse>
      </chapter>
    </div></osisText>
</osis>
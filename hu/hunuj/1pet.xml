<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='HunUj' xml:lang='hu'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='HunUj'>
        <title>Magyar Újfordítású</title>
        <contributor>
Magyar Bibliatársulat
Hungarian Bible Society
H-1113 Budapest
Bocskai út 35.
Tel.: 36-1 386-8267; 36-1 386-8277
Tel./Fax: 36-1 466-9392
</contributor>
        <creator>ws</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2005-03-10</date>
        <description>Magyar Bibliatarsulat Ujforditasu Bibliaja</description>
        <publisher>the word company</publisher>
        <type type='OSIS'>Bible</type>
        <identifier type='OSIS'>HunUj</identifier>
        <source>http://web.axelero.hu/kaveonline/sword/</source>
        <language type='IETF'>hu</language>
        <relation/>
        <coverage/>
        <rights>Public Domain; Free distribution</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Pet'>
      <chapter osisID='1Pet.1'>
        <verse osisID='1Pet.1.1'>Péter, Jézus Krisztus apostola, Pontusz, Galácia, Kappadócia, Ázsia és Bitinia szórványában élő jövevényeknek, akik ki vannak választva</verse>
        <verse osisID='1Pet.1.2'>az Atya Isten eleve elrendelése szerint a Lélek megszentelő munkája által az engedelmességre és a Jézus Krisztus vérével való meghintésre: Kegyelem és békesség adassék nektek bőségesen.</verse>
        <verse osisID='1Pet.1.3'>Áldott a mi Urunk Jézus Krisztus Istene és Atyja, aki nagy irgalmából újjá szült minket Jézus Krisztusnak a halottak közül való feltámadása által élő reménységre,</verse>
        <verse osisID='1Pet.1.4'>arra az el nem múló, szeplőtelen és hervadhatatlan örökségre, amely a mennyben van fenntartva számotokra.</verse>
        <verse osisID='1Pet.1.5'>Titeket pedig Isten hatalma őriz hit által az üdvösségre, amely készen van, hogy nyilvánvalóvá legyen az utolsó időben.</verse>
        <verse osisID='1Pet.1.6'>Ezen örvendeztek, noha most, mivel így kellett lennie, egy kissé megszomorodtatok különféle kísértések között,</verse>
        <verse osisID='1Pet.1.7'>hogy a ti megpróbált hitetek, amely sokkal értékesebb a veszendő, de tűzben kipróbált aranynál, Jézus Krisztus megjelenésekor méltónak bizonyuljon a dicséretre, dicsőségre és tisztességre.</verse>
        <verse osisID='1Pet.1.8'>Őt szeretitek, pedig nem láttátok, őbenne hisztek, bár most sem látjátok, és kimondhatatlan, dicsőült örömmel örvendeztek,</verse>
        <verse osisID='1Pet.1.9'>mert elértétek hitetek célját, lelketek üdvösségét.</verse>
        <verse osisID='1Pet.1.10'>Ezt az üdvösséget keresték és kutatták a próféták, akik a nektek szánt kegyelemről prófétáltak,</verse>
        <verse osisID='1Pet.1.11'>kutatva, hogy melyik vagy milyen időről tett kijelentést a Krisztus bennük levő Lelke, amikor előre bizonyságot tett a Krisztusra váró szenvedésekről, és az ezeket követő dicsőségről.</verse>
        <verse osisID='1Pet.1.12'>Ők azt a kijelentést kapták, hogy nem maguknak, hanem nektek szolgálnak azokkal, amikről most az evangélium hirdetői prédikálnak nektek a mennyből küldött Szentlélek által, és amikbe angyalok vágyakoznak beletekinteni.</verse>
        <verse osisID='1Pet.1.13'>Ezért tehát elméteket felkészítve, legyetek józanok és teljes bizonyossággal reménykedjetek abban a kegyelemben, amelyet Jézus Krisztus megjelenésekor kaptok.</verse>
        <verse osisID='1Pet.1.14'>Mint engedelmes gyermekek ne igazodjatok azokhoz a korábbi vágyaitokhoz, amelyek tudatlanságotok idején voltak bennetek,</verse>
        <verse osisID='1Pet.1.15'>hanem - mivel ő, a Szent hívott el titeket - magatok is szentek legyetek egész magatartásotokban,</verse>
        <verse osisID='1Pet.1.16'>úgy, amint meg van írva: "Szentek legyetek, mert én szent vagyok."</verse>
        <verse osisID='1Pet.1.17'>Ha pedig mint Atyátokat hívjátok őt segítségül, aki személyválogatás nélkül ítél meg mindenkit cselekedete szerint, félelemmel töltsétek el jövevénységetek idejét,</verse>
        <verse osisID='1Pet.1.18'>tudván, hogy nem veszendő dolgokon, ezüstön vagy aranyon váltattatok meg atyáitoktól örökölt hiábavaló életmódotokból,</verse>
        <verse osisID='1Pet.1.19'>hanem drága véren, a hibátlan és szeplőtelen Báránynak, Krisztusnak a vérén.</verse>
        <verse osisID='1Pet.1.20'>Ő ugyan a világ teremtése előtt kiválasztatott, de az idők végén jelent meg tiértetek,</verse>
        <verse osisID='1Pet.1.21'>akik általa hisztek Istenben, aki feltámasztotta őt a halottak közül, és dicsőséget adott neki, hogy hitetek Istenbe vetett reménység is legyen.</verse>
        <verse osisID='1Pet.1.22'>Tisztítsátok meg lelketeket az igazság iránti engedelmességgel képmutatás nélküli testvérszeretetre, egymást kitartóan, tiszta szívből szeressétek,</verse>
        <verse osisID='1Pet.1.23'>mint akik nem romlandó, hanem romolhatatlan magból születtetek újjá, Isten élő és maradandó igéje által.</verse>
        <verse osisID='1Pet.1.24'>"Mert minden test olyan, mint a fű, és minden dicsősége, mint a mező virága: megszárad a fű, és virága elhull,</verse>
        <verse osisID='1Pet.1.25'>de az Úr beszéde megmarad örökké". Ez pedig az a beszéd, amelyet hirdettek nektek.</verse>
      </chapter>
      <chapter osisID='1Pet.2'>
        <verse osisID='1Pet.2.1'>Levetve tehát minden gonoszságot, minden álnokságot, képmutatást, irigységet és minden rágalmazást,</verse>
        <verse osisID='1Pet.2.2'>mint újszülött csecsemők a hamisítatlan lelki tejet kívánjátok, hogy azon növekedjetek az üdvösségre&amp;#59;</verse>
        <verse osisID='1Pet.2.3'>mivel megízleltétek, hogy jóságos az Úr.</verse>
        <verse osisID='1Pet.2.4'>Járuljatok őhozzá, mint élő kőhöz, amelyet az emberek ugyan megvetettek, amely azonban Isten előtt "kiválasztott és drága"</verse>
        <verse osisID='1Pet.2.5'>ti magatok is mint élő kövek épüljetek fel lelki házzá, szent papsággá, hogy lelki áldozatokat ajánljatok fel, amelyek kedvesek Istennek Jézus Krisztus által.</verse>
        <verse osisID='1Pet.2.6'>Ezért áll ez az Írásban: "Íme, leteszek Sionban egy kiválasztott drága sarokkövet, és aki hisz benne, nem szégyenül meg".</verse>
        <verse osisID='1Pet.2.7'>Néktek, a hívőknek drága kincs&amp;#59; a hitetleneknek pedig az a kő, amelyet megvetettek az építők, sarokkővé lett,</verse>
        <verse osisID='1Pet.2.8'>megütközés kövévé és botránkozás sziklájává&amp;#59; azok beleütköznek, mert nem engedelmeskednek az igének. Ők erre is rendeltettek.</verse>
        <verse osisID='1Pet.2.9'>Ti azonban választott nemzetség, királyi papság, szent nemzet vagytok, Isten tulajdonba vett népe, hogy hirdessétek nagy tetteit annak, aki a sötétségből az ő csodálatos világosságára hívott el titeket&amp;#59;</verse>
        <verse osisID='1Pet.2.10'>akik egykor nem az ő népe voltatok, most pedig Isten népe vagytok, akik számára nem volt irgalom, most pedig irgalomra találtatok.</verse>
        <verse osisID='1Pet.2.11'>Szeretteim, kérlek titeket, mint jövevényeket és idegeneket: tartózkodjatok a testi vágyaktól, amelyek a lélek ellen harcolnak.</verse>
        <verse osisID='1Pet.2.12'>Tisztességesen éljetek a pogányok között, hogy ha valamivel rágalmaznak titeket, mint gonosztevőket, a ti jó cselekedeteiteket látva, dicsőítsék Istent a meglátogatás napján.</verse>
        <verse osisID='1Pet.2.13'>Engedelmeskedjetek minden emberi rendnek az Úrért, akár a királynak, mint a legfőbb hatalomnak,</verse>
        <verse osisID='1Pet.2.14'>akár a helytartóknak, mint akiket ő küld a gonosztevők megbüntetésére és a jót cselekvők megdícsérésére.</verse>
        <verse osisID='1Pet.2.15'>Mert Isten akarata az, hogy jót cselekedve némítsátok el az értelmetlen emberek tudatlanságát,</verse>
        <verse osisID='1Pet.2.16'>mint szabadok: nem úgy, mint akik a szabadságot a gonoszság takarójául használják, hanem mint Isten szolgái.</verse>
        <verse osisID='1Pet.2.17'>Mindenkinek adjátok meg a tiszteletet, a testvéreket szeressétek, az Istent féljétek, a királyt tiszteljétek.</verse>
        <verse osisID='1Pet.2.18'>Ti szolgák pedig teljes félelemmel engedelmeskedjetek uraitoknak, ne csak a jóknak és méltányosaknak, hanem a kíméletleneknek is.</verse>
        <verse osisID='1Pet.2.19'>Mert kegyelem az, ha valaki Istenre néző lelkiismerettel tűr el sérelmeket, amikor igazságtalanul szenved.</verse>
        <verse osisID='1Pet.2.20'>De milyen dicsőség az, ha kitartóan tűritek a hibátok miatt kapott verést? Ellenben ha kitartóan cselekszitek a jót, és tűritek érte a szenvedést, az kedves az Isten szemében.</verse>
        <verse osisID='1Pet.2.21'>Hiszen erre hívattatok el, mivel Krisztus is szenvedett értetek, és példát hagyott rátok, hogy az ő nyomdokait kövessétek:</verse>
        <verse osisID='1Pet.2.22'>ő nem tett bűnt, álnokság sem hagyta el a száját,</verse>
        <verse osisID='1Pet.2.23'>mikor gyalázták, nem viszonozta a gyalázást&amp;#59; amikor szenvedett, nem fenyegetőzött, hanem rábízta ezt arra, aki igazságosan ítél.</verse>
        <verse osisID='1Pet.2.24'>Bűneinket maga vitte fel testében a fára, hogy miután meghaltunk a bűnöknek, az igazságnak éljünk: az ő sebei által gyógyultatok meg.</verse>
        <verse osisID='1Pet.2.25'>Mert olyanok voltatok, mint a tévelygő juhok, de most megtértetek lelketek pásztorához és gondviselőjéhez.</verse>
      </chapter>
      <chapter osisID='1Pet.3'>
        <verse osisID='1Pet.3.1'>Ugyanígy, ti asszonyok, engedelmeskedjetek férjeteknek, hogy ha közülük egyesek nem engedelmeskednek az igének, feleségük magaviselete szavak nélkül is nyerje meg őket,</verse>
        <verse osisID='1Pet.3.2'>felfigyelve istenfélő és tiszta életetekre.</verse>
        <verse osisID='1Pet.3.3'>Ne a külső dísz legyen a ti ékességetek, ne a hajfonogatás, arany ékszerek felrakása vagy különféle ruhák felöltése,</verse>
        <verse osisID='1Pet.3.4'>hanem a szív elrejtett embere a szelíd és csendes lélek el nem múló díszével: ez értékes az Isten előtt.</verse>
        <verse osisID='1Pet.3.5'>Egykor a szent asszonyok is, akik az Istenben reménykedtek, így díszítették magukat: engedelmeskedtek férjüknek,</verse>
        <verse osisID='1Pet.3.6'>ahogyan Sára engedelmeskedett Ábrahámnak, és urának nevezte őt. Az ő leányai lesztek, ha jót tesztek, és ha nem féltek semmiféle fenyegetéstől.</verse>
        <verse osisID='1Pet.3.7'>És ugyanígy, ti férfiak is, megértően éljetek együtt feleségetekkel, mint a gyengébb féllel, adjátok meg nekik a tiszteletet mint örököstársaitoknak is az élet kegyelmében, hogy a ti imádkozásotok ne ütközzék akadályba.</verse>
        <verse osisID='1Pet.3.8'>Végül pedig legyetek mindnyájan egyetértők, együttérzők, testvérszeretők, könyörületesek, alázatosak.</verse>
        <verse osisID='1Pet.3.9'>Ne fizessetek a gonoszért gonosszal, vagy a gyalázkodásért gyalázkodással, hanem ellenkezőleg: mondjatok áldást, hiszen arra hívattatok el, hogy áldást örököljetek.</verse>
        <verse osisID='1Pet.3.10'>Mert aki szeretne örülni az életnek, és jó napokat látni, óvja nyelvét a gonosztól, és ajkait, hogy ne szóljanak álnokságot&amp;#59;</verse>
        <verse osisID='1Pet.3.11'>forduljon el a gonosztól, és cselekedjék jót, keresse és kövesse a békességet&amp;#59;</verse>
        <verse osisID='1Pet.3.12'>mert az Úr szeme az igazakon van, és füle az ő könyörgésükre figyel, az Úr arca pedig a gonoszt cselekvők ellen fordul.</verse>
        <verse osisID='1Pet.3.13'>De ki az, aki bántalmaz titeket, ha buzgón igyekeztek a jóra?</verse>
        <verse osisID='1Pet.3.14'>De még ha szenvednétek is az igazságért, akkor is boldogok vagytok&amp;#59; a fenyegetésüktől pedig ne ijedjetek meg, se meg ne rettenjetek.</verse>
        <verse osisID='1Pet.3.15'>Ellenben az Urat, a Krisztust tartsátok szentnek szívetekben, és legyetek készen mindenkor számot adni mindenkinek, aki számon kéri tőletek a bennetek élő reménységet.</verse>
        <verse osisID='1Pet.3.16'>Ezt pedig szelíden és tisztelettudóan, jó lelkiismerettel tegyétek, hogy amivel rágalmaznak titeket, abban megszégyenüljenek azok, akik gyalázzák a ti Krisztusban való jó magatartásotokat.</verse>
        <verse osisID='1Pet.3.17'>Mert jobb jót, mint gonoszt cselekedve szenvedni, ha ez az Isten akarata.</verse>
        <verse osisID='1Pet.3.18'>Mert Krisztus is szenvedett egyszer a bűnökért, az Igaz a nem igazakért, hogy Istenhez vezessen minket, miután halálra adatott test szerint, de megeleveníttetett Lélek szerint.</verse>
        <verse osisID='1Pet.3.19'>Így ment el a börtönben levő lelkekhez is, és prédikált azoknak,</verse>
        <verse osisID='1Pet.3.20'>akik egykor engedetlenek voltak, amikor az Isten türelmesen várakozott a Nóé napjaiban a bárka készítésekor. Ebben kevés, szám szerint nyolc lélek menekült meg a vízen át.</verse>
        <verse osisID='1Pet.3.21'>Most pedig titeket is megment ennek képmása, a keresztség, amely nem a test szennyének lemosása, hanem könyörgés Istenhez jó lelkiismeretért a feltámadt Jézus Krisztus által,</verse>
        <verse osisID='1Pet.3.22'>aki miután felment a mennybe, az Isten jobbján van, és alávettettek neki angyalok, hatalmasságok és erők.</verse>
      </chapter>
      <chapter osisID='1Pet.4'>
        <verse osisID='1Pet.4.1'>Mivel tehát Krisztus testben szenvedett, vértezzétek fel magatokat azzal a felismeréssel, hogy aki testileg szenved, az elszakad a bűntől,</verse>
        <verse osisID='1Pet.4.2'>hogy többé ne emberi vágyak, hanem az Isten akarata szerint éljétek le testi életetek hátralevő idejét.</verse>
        <verse osisID='1Pet.4.3'>Bizony, elég volt abból, hogy a múltban a pogányok szokása szerint kicsapongásokban, kívánságokban, részegeskedésekben, dorbézolásokban, tivornyázásokban és szentségtelen bálványimádásokban éltetek.</verse>
        <verse osisID='1Pet.4.4'>Azért haragusznak rátok, sőt káromolják Istent, mert nem rohantok velük együtt a kicsapongásnak ugyanabba a posványába.</verse>
        <verse osisID='1Pet.4.5'>De számot fognak adni annak, aki készül ítélni élőket és holtakat.</verse>
        <verse osisID='1Pet.4.6'>Mert a holtaknak is azért hirdettetett az evangélium, hogy testben, emberi mértékek szerint ítéltessenek meg, de éljenek Isten szerint lélekben.</verse>
        <verse osisID='1Pet.4.7'>Mindennek a vége pedig már közel van: legyetek tehát bölcsek és józanok, hogy imádkozhassatok.</verse>
        <verse osisID='1Pet.4.8'>Mindenekelőtt az egymás iránti szeretet legyen kitartó bennetek, mert a szeretet sok bűnt elfedez.</verse>
        <verse osisID='1Pet.4.9'>Legyetek egymással vendégszeretők zúgolódás nélkül.</verse>
        <verse osisID='1Pet.4.10'>Ki milyen lelki ajándékot kapott, úgy szolgáljatok azzal egymásnak, mint Isten sokféle kegyelmének jó sáfárai:</verse>
        <verse osisID='1Pet.4.11'>ha valaki prédikál, úgy mondja szavait, mint Isten igéit, ha valaki szolgál, úgy szolgáljon, mint aki azt az Istentől kapott erővel végzi, hogy mindenkor az Isten dicsőíttessék Jézus Krisztus által, akié a dicsőség és a hatalom örökkön-örökké. Ámen.</verse>
        <verse osisID='1Pet.4.12'>Szeretteim! A szenvedés tüze miatt, amely megpróbáltatásul támadt közöttetek, ne háborogjatok úgy, mintha valami meglepő dolog érne titeket.</verse>
        <verse osisID='1Pet.4.13'>Sőt amennyire részesültök a Krisztus szenvedésében, annyira örüljetek, hogy az ő dicsőségének megjelenésekor is ujjongva örülhessetek.</verse>
        <verse osisID='1Pet.4.14'>Boldogok vagytok, ha gyaláznak titeket a Krisztus nevéért, mert a dicsőség Lelke, az Isten Lelke megnyugszik rajtatok.</verse>
        <verse osisID='1Pet.4.15'>Közületek tehát senki se szenvedjen mint gyilkos, mint tolvaj, mint gonosztevő, vagy mint más dolgába avatkozó.</verse>
        <verse osisID='1Pet.4.16'>Ha azonban valaki mint keresztyén szenved, ne szégyenkezzék, hanem dicsőítse Istent ezzel a névvel.</verse>
        <verse osisID='1Pet.4.17'>Mert itt van az az idő, amikor elkezdődik az ítélet az Isten háza népén. Ha pedig először rajtunk kezdődik, akkor mi lesz a vége azoknak, akik nem hisznek az Isten evangéliumában?</verse>
        <verse osisID='1Pet.4.18'>És ha az igaz is alig menekül meg, akkor hova lesz az istentelen és a bűnös?</verse>
        <verse osisID='1Pet.4.19'>Akik tehát az Isten akaratából szenvednek, azok is - jót cselekedve - ajánlják lelküket a hű Teremtőnek.</verse>
      </chapter>
      <chapter osisID='1Pet.5'>
        <verse osisID='1Pet.5.1'>A közöttetek levő presbitereket tehát kérem én, a presbitertárs és Krisztus szenvedésének tanúja, valamint eljövendő dicsőségének is részese:</verse>
        <verse osisID='1Pet.5.2'>legeltessétek az Isten közöttetek levő nyáját&amp;#59; ne kényszerből, hanem önként, ne nyerészkedésből, hanem készségesen&amp;#59;</verse>
        <verse osisID='1Pet.5.3'>ne is úgy, mint akik uralkodnak a rájuk bízottakon, hanem mint akik példaképei a nyájnak.</verse>
        <verse osisID='1Pet.5.4'>És amikor megjelenik a főpásztor, elnyeritek a dicsőség hervadhatatlan koszorúját.</verse>
        <verse osisID='1Pet.5.5'>Ugyanúgy, ti ifjabbak: engedelmeskedjetek az idősebbeknek, egymás iránt pedig valamennyien legyetek alázatosak, mert az Isten a gőgösöknek ellenáll, az alázatosaknak pedig kegyelmet ad.</verse>
        <verse osisID='1Pet.5.6'>Alázzátok meg tehát magatokat Isten hatalmas keze alatt, hogy felmagasztaljon titeket annak idején.</verse>
        <verse osisID='1Pet.5.7'>Minden gondotokat őreá vessétek, mert neki gondja van rátok.</verse>
        <verse osisID='1Pet.5.8'>Legyetek józanok, vigyázzatok, mert ellenségetek, az ördög mint ordító oroszlán jár szerte, keresve, kit nyeljen el:</verse>
        <verse osisID='1Pet.5.9'>álljatok ellene a hitben szilárdan, tudván, hogy ugyanazok a szenvedések telnek be testvéreiteken e világban.</verse>
        <verse osisID='1Pet.5.10'>A minden kegyelem Istene pedig, aki elhívott titeket Krisztusban az ő örök dicsőségére, miután rövid ideig szenvedtetek, maga fog titeket felkészíteni, megszilárdítani, megerősíteni és megalapozni.</verse>
        <verse osisID='1Pet.5.11'>Övé a dicsőség és a hatalom örökkön-örökké. Ámen.</verse>
        <verse osisID='1Pet.5.12'>Szilvánusz által, aki - mint gondolom - hűséges testvéretek, röviden írtam, bátorítva titeket és bizonyságot téve arról, hogy az az Isten igazi kegyelme, amelyben álltok.</verse>
        <verse osisID='1Pet.5.13'>Köszönt titeket a veletek együtt kiválasztott babiloni gyülekezet és Márk, az én fiam.</verse>
        <verse osisID='1Pet.5.14'>Köszöntsétek egymást a szeretet csókjával. Békesség mindnyájatoknak, akik a Krisztusban vagytok.</verse>
      </chapter>
    </div></osisText>
</osis>
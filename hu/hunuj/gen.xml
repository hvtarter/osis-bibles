<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='HunUj' xml:lang='hu'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='HunUj'>
        <title>Magyar Újfordítású</title>
        <contributor>
Magyar Bibliatársulat
Hungarian Bible Society
H-1113 Budapest
Bocskai út 35.
Tel.: 36-1 386-8267; 36-1 386-8277
Tel./Fax: 36-1 466-9392
</contributor>
        <creator>ws</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2005-03-10</date>
        <description>Magyar Bibliatarsulat Ujforditasu Bibliaja</description>
        <publisher>the word company</publisher>
        <type type='OSIS'>Bible</type>
        <identifier type='OSIS'>HunUj</identifier>
        <source>http://web.axelero.hu/kaveonline/sword/</source>
        <language type='IETF'>hu</language>
        <relation/>
        <coverage/>
        <rights>Public Domain; Free distribution</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Gen'>
      <chapter osisID='Gen.1'>
        <verse osisID='Gen.1.1'>Kezdetben teremtette Isten a mennyet és a földet.</verse>
        <verse osisID='Gen.1.2'>A föld még kietlen és puszta volt, a mélység fölött sötétség volt, de Isten Lelke lebegett a vizek fölött.</verse>
        <verse osisID='Gen.1.3'>Akkor ezt mondta Isten: Legyen világosság! És lett világosság.</verse>
        <verse osisID='Gen.1.4'>Látta Isten, hogy a világosság jó, elválasztotta tehát Isten a világosságot a sötétségtől.</verse>
        <verse osisID='Gen.1.5'>És elnevezte Isten a világosságot nappalnak, a sötétséget pedig éjszakának nevezte. Így lett este, és lett reggel: első nap.</verse>
        <verse osisID='Gen.1.6'>Azután ezt mondta Isten: Legyen boltozat a vizek között, hogy elválassza egymástól a vizeket.</verse>
        <verse osisID='Gen.1.7'>Megalkotta tehát Isten a boltozatot, és elválasztotta a boltozat alatt levő vizeket a boltozat felett levő vizektől. És úgy történt.</verse>
        <verse osisID='Gen.1.8'>Azután elnevezte Isten a boltozatot égnek. Így lett este, és lett reggel: második nap.</verse>
        <verse osisID='Gen.1.9'>Azután ezt mondta Isten: Gyűljenek össze az ég alatt levő vizek egy helyre, hogy láthatóvá váljék a száraz. És úgy történt.</verse>
        <verse osisID='Gen.1.10'>Azután elnevezte Isten a szárazat földnek, az összegyűlt vizeket pedig tengernek nevezte. És látta Isten, hogy ez jó.</verse>
        <verse osisID='Gen.1.11'>Azután ezt mondta Isten: Növesszen a föld növényeket: füvet, amely magvakat hoz, gyümölcsfát, amely fajtájának megfelelő gyümölcsöt terem, amelyben magva lesz a földön. És úgy történt.</verse>
        <verse osisID='Gen.1.12'>Hajtott tehát a föld növényeket: füvet, amely fajtájának megfelelő magvakat hoz, és gyümölcstermő fát, amelynek ugyancsak fajtájának megfelelő magva van. És látta Isten, hogy ez jó.</verse>
        <verse osisID='Gen.1.13'>Így lett este, és lett reggel: harmadik nap.</verse>
        <verse osisID='Gen.1.14'>Azután ezt mondta Isten: Legyenek világító testek az égbolton, hogy elválasszák a nappalt az éjszakától, és meghatározó jelei legyenek az ünnepeknek, a napoknak és az esztendőknek.</verse>
        <verse osisID='Gen.1.15'>Legyenek ezek világító testek az égbolton, hogy világítsanak a földre. És úgy történt.</verse>
        <verse osisID='Gen.1.16'>Megalkotta Isten a két nagy világító testet: a nagyobbik világító testet, hogy uralkodjék nappal, és a kisebbik világító testet, hogy uralkodjék éjszaka&amp;#59; meg a csillagokat.</verse>
        <verse osisID='Gen.1.17'>Az égboltra helyezte őket Isten, hogy világítsanak a földre,</verse>
        <verse osisID='Gen.1.18'>és uralkodjanak nappal meg éjszaka, és elválasszák a világosságot a sötétségtől. És látta Isten, hogy ez jó.</verse>
        <verse osisID='Gen.1.19'>Így lett este, és lett reggel: negyedik nap.</verse>
        <verse osisID='Gen.1.20'>Azután ezt mondta Isten: Pezsdüljenek a vizek élőlények nyüzsgésétől, és repdessenek madarak a föld felett, az égbolt alatt.</verse>
        <verse osisID='Gen.1.21'>És megteremtette Isten a nagy víziállatokat, a vizekben nyüzsgő különféle fajta úszó élőlényeket, és a különféle fajta madarakat. És látta Isten, hogy ez jó.</verse>
        <verse osisID='Gen.1.22'>Azután megáldotta őket Isten: Szaporodjatok, sokasodjatok, és töltsétek meg a tenger vizét&amp;#59; a madár is sokasodjék a földön!</verse>
        <verse osisID='Gen.1.23'>Így lett este, és lett reggel: ötödik nap.</verse>
        <verse osisID='Gen.1.24'>Azután ezt mondta Isten: Hozzon létre a föld különféle fajta élőlényeket: különféle fajta barmokat, csúszómászókat és egyéb földi állatokat. És úgy történt.</verse>
        <verse osisID='Gen.1.25'>Megalkotta Isten a különféle fajta földi állatokat, a különféle fajta barmokat, meg a föld mindenféle csúszómászóját. És látta Isten, hogy ez jó.</verse>
        <verse osisID='Gen.1.26'>Akkor ezt mondta Isten: Alkossunk embert a képmásunkra, hozzánk hasonlóvá: uralkodjék a tenger halain, az ég madarain, az állatokon, az egész földön és mindenen, ami a földön csúszik-mászik.</verse>
        <verse osisID='Gen.1.27'>Megteremtette Isten az embert a maga képmására, Isten képmására teremtette, férfivá és nővé teremtette őket.</verse>
        <verse osisID='Gen.1.28'>Isten megáldotta őket és ezt mondta nekik Isten: Szaporodjatok, sokasodjatok, töltsétek be és hódítsátok meg a földet. Uralkodjatok a tenger halain, az ég madarain és a földön mozgó minden élőlényen!</verse>
        <verse osisID='Gen.1.29'>Azután ezt mondta Isten: Nektek adok az egész föld színén minden maghozó növényt, és minden fát, amelynek maghozó gyümölcse van: mindez legyen a ti eledeletek.</verse>
        <verse osisID='Gen.1.30'>Minden földi állatnak, az ég minden madarának és minden földi csúszómászónak pedig, amelyben élet van, eledelül adok minden zöld növényt. És úgy történt.</verse>
        <verse osisID='Gen.1.31'>És látta Isten, hogy minden, amit alkotott, igen jó. Így lett este, és lett reggel: hatodik nap.</verse>
      </chapter>
      <chapter osisID='Gen.2'>
        <verse osisID='Gen.2.1'>Így készült el a menny és a föld és minden seregük.</verse>
        <verse osisID='Gen.2.2'>A hetedik napra elkészült Isten a maga munkájával, amelyet alkotott, és megpihent a hetedik napon egész alkotó munkája után.</verse>
        <verse osisID='Gen.2.3'>Azután megáldotta és megszentelte Isten a hetedik napot, mivel azon pihent meg Isten egész teremtő és alkotó munkája után.</verse>
        <verse osisID='Gen.2.4'>Ez a menny és föld teremtésének a története. Amikor az ÚRisten a földet és a mennyet megalkotta,</verse>
        <verse osisID='Gen.2.5'>még semmiféle mezei fű nem volt a földön, és semmiféle mezei növény nem hajtott ki, mert az ÚRisten még nem bocsátott esőt a földre. Ember sem volt, aki a termőföldet megművelje.</verse>
        <verse osisID='Gen.2.6'>Akkor pára szállt fel a földről, és mindenütt átitatta a termőföld felszínét.</verse>
        <verse osisID='Gen.2.7'>Azután megformálta az ÚRisten az embert a föld porából, és élet leheletét lehelte orrába. Így lett az ember élőlénnyé.</verse>
        <verse osisID='Gen.2.8'>Ültetett az ÚRisten egy kertet Édenben, keleten, és ott helyezte el az embert, akit formált.</verse>
        <verse osisID='Gen.2.9'>Sarjasztott az ÚRisten a termőföldből mindenféle fát, szemre kívánatosat és eledelre jót&amp;#59; az élet fáját is a kert közepén, meg a jó és a rossz tudásának fáját.</verse>
        <verse osisID='Gen.2.10'>Édenből pedig folyó jött ki a kert megöntözésére, amely onnan szétágazott, és négy ágra szakadt.</verse>
        <verse osisID='Gen.2.11'>Egyiknek Písón a neve. Ez megkerüli Havílá egész földjét, ahol arany van.</verse>
        <verse osisID='Gen.2.12'>Ennek a földnek az aranya jó. Van ott illatos gyanta és ónixkő.</verse>
        <verse osisID='Gen.2.13'>A második folyónak Gíhón a neve. Ez megkerüli Kús egész földjét.</verse>
        <verse osisID='Gen.2.14'>A harmadik folyónak Hiddekel a neve. Ez Assúr keleti részén folyik. A negyedik folyó pedig az Eufrátesz.</verse>
        <verse osisID='Gen.2.15'>És fogta az ÚRisten az embert, elhelyezte az Éden kertjében, hogy azt művelje és őrizze.</verse>
        <verse osisID='Gen.2.16'>Ezt parancsolta az ÚRisten az embernek: A kert minden fájáról szabadon ehetsz,</verse>
        <verse osisID='Gen.2.17'>de a jó és a rossz tudásának fájáról nem ehetsz, mert ha eszel róla, meg kell halnod.</verse>
        <verse osisID='Gen.2.18'>Azután ezt mondta az ÚRisten: Nem jó az embernek egyedül lenni, alkotok hozzáillő segítőtársat.</verse>
        <verse osisID='Gen.2.19'>Formált tehát az ÚRisten a földből mindenféle mezei állatot, mindenféle égi madarat, és odavitte az emberhez, hogy lássa, minek nevezi&amp;#59; mert minden élőlénynek az a neve, aminek az ember nevezi.</verse>
        <verse osisID='Gen.2.20'>Így adott az ember nevet minden állatnak, az égi madaraknak és minden mezei élőlénynek, de az emberhez illő segítőtársat nem talált.</verse>
        <verse osisID='Gen.2.21'>Mély álmot bocsátott azért az ÚRisten az emberre, és az elaludt. Akkor kivette az egyik oldalbordáját, és húst tett a helyére.</verse>
        <verse osisID='Gen.2.22'>Az emberből kivett oldalbordát asszonnyá formálta az ÚRisten, és odavitte az emberhez.</verse>
        <verse osisID='Gen.2.23'>Akkor ezt mondta az ember: Ez most már csontomból való csont, testemből való test. Asszonyember legyen a neve: mert férfiemberből vétetett.</verse>
        <verse osisID='Gen.2.24'>Ezért a férfi elhagyja apját és anyját, ragaszkodik feleségéhez, és lesznek egy testté.</verse>
        <verse osisID='Gen.2.25'>Még mindketten mezítelenek voltak: az ember és a felesége&amp;#59; de nem szégyellték magukat.</verse>
      </chapter>
      <chapter osisID='Gen.3'>
        <verse osisID='Gen.3.1'>A kígyó pedig ravaszabb volt minden mezei állatnál, amelyet az ÚRisten alkotott. Ezt kérdezte az asszonytól: Csakugyan azt mondta Isten, hogy a kert egyetlen fájáról sem ehettek?</verse>
        <verse osisID='Gen.3.2'>Az asszony így felelt a kígyónak: A kert fáinak gyümölcséből ehetünk,</verse>
        <verse osisID='Gen.3.3'>csak annak a fának a gyümölcséről, amely a kert közepén van, mondta Isten: Nem ehettek abból, ne is érintsétek, mert meghaltok.</verse>
        <verse osisID='Gen.3.4'>De a kígyó ezt mondta az asszonynak: Dehogy haltok meg!</verse>
        <verse osisID='Gen.3.5'>Hanem jól tudja Isten, hogy ha esztek belőle, megnyílik a szemetek, és olyanok lesztek, mint az Isten: tudni fogjátok, mi a jó, és mi a rossz.</verse>
        <verse osisID='Gen.3.6'>Az asszony úgy látta, hogy jó volna enni arról a fáról, mert csábítja a szemet, meg kívánatos is az a fa, mert okossá tesz: szakított a gyümölcséből, evett, majd adott a vele levő férjének is, és ő is evett.</verse>
        <verse osisID='Gen.3.7'>Ekkor megnyílt mindkettőjük szeme, és észrevették, hogy mezítelenek. Ezért fügefaleveleket fűztek össze, és ágyékkötőket készítettek maguknak.</verse>
        <verse osisID='Gen.3.8'>Amikor azonban meghallották az ÚRisten hangját, amint szellős alkonyatkor járt-kelt a kertben, elrejtőzött az ember és a felesége az ÚRisten elől a kert fái között.</verse>
        <verse osisID='Gen.3.9'>De az ÚRisten kiáltott az embernek, és ezt kérdezte: Hol vagy?</verse>
        <verse osisID='Gen.3.10'>Az ember így felelt: Meghallottam hangodat a kertben, és megijedtem, mert mezítelen vagyok. Ezért rejtőztem el.</verse>
        <verse osisID='Gen.3.11'>Az Isten erre azt kérdezte: Ki mondta meg neked, hogy mezítelen vagy? Talán arról a fáról ettél, amelyről azt parancsoltam, hogy ne egyél?</verse>
        <verse osisID='Gen.3.12'>Az ember így felelt: Az asszony, akit mellém adtál, ő adott nekem a fáról, és így ettem:</verse>
        <verse osisID='Gen.3.13'>Akkor az ÚRisten ezt kérdezte az asszonytól: Mit tettél? Az asszony így felelt: A kígyó szedett rá, azért ettem.</verse>
        <verse osisID='Gen.3.14'>Akkor ezt mondta az ÚRisten a kígyónak: Mivel ezt tetted, átkozott légy minden állat és minden mezei vad közt: hasadon járj, és port egyél egész életedben!</verse>
        <verse osisID='Gen.3.15'>Ellenségeskedést támasztok közted és az asszony közt, a te utódod és az ő utódja közt: ő a fejedet tapossa, te meg a sarkát mardosod.</verse>
        <verse osisID='Gen.3.16'>Az asszonynak ezt mondta: Igen megnövelem terhességed fájdalmát, fájdalommal szülöd gyermeked, mégis vágyakozol férjed után, ő pedig uralkodni fog rajtad.</verse>
        <verse osisID='Gen.3.17'>Az embernek pedig ezt mondta: Mivel hallgattál feleséged szavára, és ettél arról a fáról, amelyről azt parancsoltam, hogy ne egyél, legyen a föld átkozott miattad, fáradsággal élj belőle egész életedben!</verse>
        <verse osisID='Gen.3.18'>Tövist és bogáncsot hajt neked, és a mező növényét eszed.</verse>
        <verse osisID='Gen.3.19'>Arcod verejtékével eszed a kenyeret, míg visszatérsz a földbe, mert abból vétettél. Bizony por vagy, és vissza fogsz térni a porba!</verse>
        <verse osisID='Gen.3.20'>Az ember Évának nevezte el a feleségét, mert ő lett az anyja minden élőnek.</verse>
        <verse osisID='Gen.3.21'>Az ÚRisten pedig bőrruhát készített az embernek és feleségének, és felöltöztette őket.</verse>
        <verse osisID='Gen.3.22'>Azután ezt mondta az ÚRisten: Íme az ember olyanná lett, mint miközülünk egy: tudja, mi a jó, és mi a rossz. Most azért, hogy ne nyújthassa ki kezét, és ne szakíthasson az élet fájáról is, hogy egyék, és örökké éljen,</verse>
        <verse osisID='Gen.3.23'>kiűzte az ÚRisten az Éden kertjéből, hogy művelje a földet, amelyből vétetett.</verse>
        <verse osisID='Gen.3.24'>És miután kiűzte az embert, odaállította az Éden kertje elé a kerúbokat és a villogó lángpallost, hogy őrizzék az élet fájához vezető utat.</verse>
      </chapter>
      <chapter osisID='Gen.4'>
        <verse osisID='Gen.4.1'>Azután Ádám a feleségével, Évával hált, aki terhes lett, megszülte Kaint, és azt mondta: Fiút kaptam az ÚRtól.</verse>
        <verse osisID='Gen.4.2'>Majd újból szült: annak testvérét, Ábelt. Ábel juhpásztor lett, Kain pedig földművelő.</verse>
        <verse osisID='Gen.4.3'>Egy idő múlva Kain áldozatot vitt az ÚRnak, a föld gyümölcséből.</verse>
        <verse osisID='Gen.4.4'>Ábel is vitt az elsőszülött bárányokból, a kövérjükből. Az ÚR rátekintett Ábelra és áldozatára,</verse>
        <verse osisID='Gen.4.5'>de Kainra és áldozatára nem tekintett. Emiatt Kain nagy haragra gerjedt, és lehorgasztotta a fejét.</verse>
        <verse osisID='Gen.4.6'>Ekkor azt kérdezte Kaintól az ÚR: Miért gerjedtél haragra, és miért horgasztod le a fejed?</verse>
        <verse osisID='Gen.4.7'>Hiszen ha jól cselekszel, emelt fővel járhatsz. Ha pedig nem jól cselekszel, a bűn az ajtó előtt leselkedik, és rád vágyódik, de te uralkodjál rajta.</verse>
        <verse osisID='Gen.4.8'>Egyszer azt mondta Kain a testvérének, Ábelnak: Menjünk ki a mezőre! Amikor a mezőn voltak, rátámadt Kain a testvérére, Ábelra, és meggyilkolta.</verse>
        <verse osisID='Gen.4.9'>Akkor az ÚR ezt mondta Kainnak: Hol van Ábel, a testvéred? Kain ezt felelte: Nem tudom! Talán őrzője vagyok én a testvéremnek?</verse>
        <verse osisID='Gen.4.10'>De az ÚR így szólt: Mit tettél? Testvéred kiontott vére kiált hozzám a földről.</verse>
        <verse osisID='Gen.4.11'>Most azért légy átkozott, kitaszítva arról a földről, amely megnyitotta a száját, hogy befogadja testvéred kiontott vérét a kezedből.</verse>
        <verse osisID='Gen.4.12'>Ha a földet műveled, nem adja többé neked termőerejét. Bujdosó és kóborló leszel a földön.</verse>
        <verse osisID='Gen.4.13'>Ekkor Kain azt mondta az ÚRnak: Nagyobb a büntetésem, semhogy elhordozhatnám.</verse>
        <verse osisID='Gen.4.14'>Íme, elűztél ma erről a földről, el kell rejtőznöm színed elől, bujdosó és kóborló leszek a földön, és meggyilkolhat bárki, aki rám talál.</verse>
        <verse osisID='Gen.4.15'>De az ÚR azt felelte neki: Nem úgy lesz! Ha valaki meggyilkolja Kaint, hétszeresen kell bűnhődnie. Ezért jelet tett az ÚR Kainra, hogy senki se üsse agyon, ha rátalál.</verse>
        <verse osisID='Gen.4.16'>Ezután elment Kain az ÚR színe elől, és letelepedett Nód földjén, Édentől keletre.</verse>
        <verse osisID='Gen.4.17'>És Kain a feleségével hált, aki terhes lett, és megszülte Énókot. Majd várost épített Kain, és a fia nevéről Énóknak nevezte el.</verse>
        <verse osisID='Gen.4.18'>Énóknak született Írád, Írád nemzette Mehújáélt, Mehújáél nemzette Metúsáélt, és Metúsáél nemzette Lámeket.</verse>
        <verse osisID='Gen.4.19'>Lámek két feleséget vett magának: az egyiknek Ádá volt a neve, a másiknak Cillá.</verse>
        <verse osisID='Gen.4.20'>Ádá szülte Jábált. Ő lett a sátorlakók és pásztorok ősatyja.</verse>
        <verse osisID='Gen.4.21'>Testvérének Júbál volt a neve. Ő lett minden citerás és fuvolás ősatyja.</verse>
        <verse osisID='Gen.4.22'>Cillá is szült: Túbalkaint, mindenféle réz- és vasszerszám kovácsmesterét, továbbá Túbalkain húgát, Naamát.</verse>
        <verse osisID='Gen.4.23'>Egyszer ezt mondta Lámek a feleségeinek: Ádá és Cillá, hallgassatok szómra! Lámek asszonyai, figyeljetek mondásomra! Embert ölök, ha megsebez, gyermeket is, ha megüt.</verse>
        <verse osisID='Gen.4.24'>Ha hétszeres a bosszú Kainért, hetvenhétszeres az Lámekért!</verse>
        <verse osisID='Gen.4.25'>Ádám újból a feleségével hált, és az fiút szült, és Sétnek nevezte el, mert azt mondta: Adott nekem Isten más utódot Ábel helyett, akit meggyilkolt Kain.</verse>
        <verse osisID='Gen.4.26'>Sétnek is született fia, akit Enósnak nevezett el. Akkor kezdték segítségül hívni az ÚR nevét.</verse>
      </chapter>
      <chapter osisID='Gen.5'>
        <verse osisID='Gen.5.1'>Ez Ádám nemzetségének könyve. Amikor Isten embert teremtett, Istenhez hasonlóvá alkotta.</verse>
        <verse osisID='Gen.5.2'>Férfivá és nővé teremtette, megáldotta, és embernek nevezte őket teremtésük napján.</verse>
        <verse osisID='Gen.5.3'>Ádám százharminc éves volt, amikor fiút nemzett, magához hasonlót, a maga képmására, és elnevezte Sétnek.</verse>
        <verse osisID='Gen.5.4'>Sét születése után Ádám nyolcszáz évig élt, és még nemzett fiakat és leányokat.</verse>
        <verse osisID='Gen.5.5'>Ádám teljes életkora tehát kilencszázharminc év volt, amikor meghalt.</verse>
        <verse osisID='Gen.5.6'>Sét százöt éves volt, amikor Enóst nemzette.</verse>
        <verse osisID='Gen.5.7'>Enós születése után Sét nyolcszázhét évig élt, és még nemzett fiakat és leányokat.</verse>
        <verse osisID='Gen.5.8'>Sét teljes életkora tehát kilencszáztizenkét év volt, amikor meghalt.</verse>
        <verse osisID='Gen.5.9'>Enós kilencven éves volt, amikor Kénánt nemzette.</verse>
        <verse osisID='Gen.5.10'>Kénán születése után Enós nyolcszáztizenöt évig élt, és még nemzett fiakat és leányokat.</verse>
        <verse osisID='Gen.5.11'>Enós teljes életkora tehát kilencszázöt év volt, amikor meghalt.</verse>
        <verse osisID='Gen.5.12'>Kénán hetven éves volt, amikor Mahalalélt nemzette.</verse>
        <verse osisID='Gen.5.13'>Mahalalél születése után Kénán nyolcszáznegyven évig élt, és még nemzett fiakat és leányokat.</verse>
        <verse osisID='Gen.5.14'>Kénán teljes életkora tehát kilencszáztíz év volt, amikor meghalt.</verse>
        <verse osisID='Gen.5.15'>Mahalalél hatvanöt éves volt, amikor Jeredet nemzette.</verse>
        <verse osisID='Gen.5.16'>Jered születése után Mahalalél nyolcszázharminc évig élt, és még nemzett fiakat és leányokat.</verse>
        <verse osisID='Gen.5.17'>Mahalalél teljes életkora tehát nyolcszázkilencvenöt év volt, amikor meghalt.</verse>
        <verse osisID='Gen.5.18'>Jered százhatvankét éves volt, amikor Énókot nemzette.</verse>
        <verse osisID='Gen.5.19'>Énók születése után Jered nyolcszáz évig élt, és még nemzett fiakat és leányokat.</verse>
        <verse osisID='Gen.5.20'>Jered teljes életkora tehát kilencszázhatvankét év volt, amikor meghalt.</verse>
        <verse osisID='Gen.5.21'>Énók hatvanöt éves volt, amikor Metúselahot nemzette.</verse>
        <verse osisID='Gen.5.22'>Énók az Istennel járt&amp;#59; Metúselah születése után háromszáz évig élt, és még nemzett fiakat és leányokat.</verse>
        <verse osisID='Gen.5.23'>Énók teljes életkora tehát háromszázhatvanöt év volt.</verse>
        <verse osisID='Gen.5.24'>Énók az Istennel járt, és egyszer csak eltűnt, mert magához vette őt Isten.</verse>
        <verse osisID='Gen.5.25'>Metúselah száznyolcvanhét éves volt, amikor Lámeket nemzette.</verse>
        <verse osisID='Gen.5.26'>Lámek születése után Metúselah hétszáznyolcvankét évig élt, és még nemzett fiakat és leányokat.</verse>
        <verse osisID='Gen.5.27'>Metúselah teljes életkora tehát kilencszázhatvankilenc év volt, amikor meghalt.</verse>
        <verse osisID='Gen.5.28'>Lámek száznyolcvankét éves volt, amikor fiút nemzett.</verse>
        <verse osisID='Gen.5.29'>Nóénak nevezte el, és ezt mondta: Ő vigasztal meg bennünket kezünk fáradságos munkájában a termőföldön, amelyet megátkozott az ÚR.</verse>
        <verse osisID='Gen.5.30'>Nóé születése után Lámek ötszázkilencvenöt évig élt, és még nemzett fiakat és leányokat.</verse>
        <verse osisID='Gen.5.31'>Lámek teljes életkora tehát hétszázhetvenhét év volt, amikor meghalt.</verse>
        <verse osisID='Gen.5.32'>Nóé ötszáz éves volt, amikor fiakat nemzett: Sémet, Hámot és Jáfetet.</verse>
      </chapter>
      <chapter osisID='Gen.6'>
        <verse osisID='Gen.6.1'>Történt pedig, hogy amikor az emberek kezdtek elszaporodni a földön, és leányaik születtek,</verse>
        <verse osisID='Gen.6.2'>látták az istenfiak, hogy szépek az emberek leányai, ezért feleségül vették közülük mindazokat, akiket kiszemeltek maguknak.</verse>
        <verse osisID='Gen.6.3'>Akkor ezt mondta az ÚR: Ne maradjon lelkem örökké az emberben, hiszen ő csak test. Legyen az életkora százhúsz esztendő.</verse>
        <verse osisID='Gen.6.4'>Abban az időben, amikor az istenfiak bementek az emberek leányaihoz, és azok gyermekeket szültek nekik - sőt még azután is -, óriások éltek a földön. Ők azok a vitézkedők, akik ősidőktől fogva hírnevesek voltak.</verse>
        <verse osisID='Gen.6.5'>Amikor látta az ÚR, hogy az emberi gonoszság mennyire elhatalmasodott a földön, és hogy az ember szívének minden szándéka és gondolata szüntelenül csak gonosz,</verse>
        <verse osisID='Gen.6.6'>megbánta az ÚR, hogy embert alkotott a földön, és megszomorodott szívében.</verse>
        <verse osisID='Gen.6.7'>Azért ezt mondta az ÚR: Eltörlöm a föld színéről az embert, akit teremtettem&amp;#59; az emberrel együtt az állatokat, a csúszómászókat és az égi madarakat is, mert megbántam, hogy alkottam őket.</verse>
        <verse osisID='Gen.6.8'>De Nóé kegyelmet talált az ÚR előtt.</verse>
        <verse osisID='Gen.6.9'>Nóénak ez a története: Nóé igaz ember volt, feddhetetlen a maga nemzedékében. Az Istennel járt Nóé.</verse>
        <verse osisID='Gen.6.10'>Nóé három fiút nemzett: Sémet, Hámot és Jáfetet.</verse>
        <verse osisID='Gen.6.11'>A föld pedig mind romlottabb lett az Isten előtt, és megtelt a föld erőszakossággal.</verse>
        <verse osisID='Gen.6.12'>És Isten látta, hogy mennyire megromlott a föld, mert mindenki rossz útra tért a földön.</verse>
        <verse osisID='Gen.6.13'>Ezt mondta Isten Nóénak: Elhatároztam, hogy minden élőnek véget vetek, mert erőszakossággal telt meg miattuk a föld. Ezért elpusztítom őket a földdel együtt.</verse>
        <verse osisID='Gen.6.14'>Csinálj bárkát góferfából, készíts rekeszeket a bárkában, és vond be kívül-belül szurokkal.</verse>
        <verse osisID='Gen.6.15'>Így készítsd el azt: a bárka hossza háromszáz könyök legyen, szélessége ötven könyök és magassága harminc könyök.</verse>
        <verse osisID='Gen.6.16'>Ablakot is csinálj a bárkára, és egy könyökre hagyd azt felülről&amp;#59; a bárka ajtaját az oldalára helyezd. Készíts alsó, középső és felső emeletet.</verse>
        <verse osisID='Gen.6.17'>Mert én özönvizet fogok hozni a földre, hogy elpusztítsak az ég alatt minden élőlényt. Minden el fog pusztulni, ami a földön van.</verse>
        <verse osisID='Gen.6.18'>Veled azonban szövetségre lépek: menj be a bárkába fiaiddal, feleségeddel és fiaid feleségeivel együtt.</verse>
        <verse osisID='Gen.6.19'>És vigyél be a bárkába minden élőlényből, mindenből kettőt-kettőt, hogy életben maradjanak veled együtt. Hímek és nőstények legyenek azok.</verse>
        <verse osisID='Gen.6.20'>A madaraknak, az állatoknak és a föld minden csúszómászójának különböző fajtáiból, mindegyikből kettő-kettő menjen be hozzád, hogy életben maradjon.</verse>
        <verse osisID='Gen.6.21'>Vigyél magaddal mindenféle eledelt, ami csak megehető&amp;#59; gyűjtsd be magadhoz, hogy legyen ennivalótok, neked is, meg azoknak is.</verse>
        <verse osisID='Gen.6.22'>Nóé meg is tett mindent, úgy járt el, ahogyan Isten megparancsolta neki.</verse>
      </chapter>
      <chapter osisID='Gen.7'>
        <verse osisID='Gen.7.1'>Akkor ezt mondta az ÚR Nóénak: Menj be egész házad népével a bárkába, mert csak téged látlak igaznak ebben a nemzedékben.</verse>
        <verse osisID='Gen.7.2'>Minden tiszta állatból hetet-hetet vigyél magaddal, hímet és nőstényt. Azokból az állatokból, amelyek nem tiszták, kettőt-kettőt, hímet és nőstényt.</verse>
        <verse osisID='Gen.7.3'>Az égi madarakból is hetet-hetet, hímet és nőstényt, hogy maradjon utódjuk az egész földön.</verse>
        <verse osisID='Gen.7.4'>Mert hét nap múlva negyven nap és negyven éjjel tartó esőt bocsátok a földre, és eltörlök a föld színéről minden élőt, amelyet alkottam.</verse>
        <verse osisID='Gen.7.5'>Nóé meg is tett mindent úgy, ahogyan az ÚR megparancsolta neki.</verse>
        <verse osisID='Gen.7.6'>Nóé hatszáz éves volt, amikor özönvíz lett a földön.</verse>
        <verse osisID='Gen.7.7'>Bement tehát Nóé fiaival, feleségével és fiainak feleségeivel a bárkába az özönvíz elől.</verse>
        <verse osisID='Gen.7.8'>A tiszta állatok közül, de a nem tiszta állatok közül is, a madarak és mindenféle földi csúszómászók közül</verse>
        <verse osisID='Gen.7.9'>kettő-kettő ment be Nóéhoz a bárkába: hím és nőstény, ahogyan megparancsolta Isten Nóénak.</verse>
        <verse osisID='Gen.7.10'>A hetedik napon özönvíz lett a földön.</verse>
        <verse osisID='Gen.7.11'>Nóé életének hatszázadik évében, a második hónap tizenhetedikén, fölfakadt ezen a napon a nagy mélység minden forrása, és megnyíltak az ég csatornái.</verse>
        <verse osisID='Gen.7.12'>Negyven nap és negyven éjjel esett az eső a földre.</verse>
        <verse osisID='Gen.7.13'>Még azon a napon bement Nóé és Nóé fiai, Sém, Hám és Jáfet, Nóé felesége és fiainak három felesége a bárkába,</verse>
        <verse osisID='Gen.7.14'>és velük együtt mindenfajta élőlény, mindenféle állat és mindenféle csúszómászó, amely csak csúszik-mászik a földön, mindenfajta repdeső állat, madarak és szárnyasok.</verse>
        <verse osisID='Gen.7.15'>Kettő-kettő ment be Nóéhoz a bárkába mindenféle élőlényből.</verse>
        <verse osisID='Gen.7.16'>Hím és nőstény ment be minden élőből&amp;#59; bementek, ahogyan Isten parancsolta. Az ÚR pedig bezárta Nóé után az ajtót.</verse>
        <verse osisID='Gen.7.17'>Amikor már negyven napja tartott az özönvíz a földön, annyira megnövekedett a víz, hogy elbírta a bárkát, és az fölemelkedett a földről.</verse>
        <verse osisID='Gen.7.18'>A víz egyre áradt és növekedett a földön, úgyhogy a bárka a víz színén úszott.</verse>
        <verse osisID='Gen.7.19'>A víz egyre erősebben áradt a földön, és elborította a legmagasabb hegyeket is az ég alatt.</verse>
        <verse osisID='Gen.7.20'>Sőt tizenöt könyöknyit áradt a víz azután, hogy elborította a hegyeket.</verse>
        <verse osisID='Gen.7.21'>Elpusztult minden test, amely a földön mozgott: madár, állat és vad, a földön nyüzsgő minden féreg és minden ember.</verse>
        <verse osisID='Gen.7.22'>Minden meghalt, aminek az orrában élet lehelete volt, ami a szárazföldön élt.</verse>
        <verse osisID='Gen.7.23'>Eltörölt Isten minden élőt, amely a föld színén volt, embert és állatot, csúszómászót és égi madarat. Mindent eltörölt a földről, csak Nóé maradt meg és azok, akik vele voltak a bárkában.</verse>
        <verse osisID='Gen.7.24'>A víz százötven napig áradt a földön.</verse>
      </chapter>
      <chapter osisID='Gen.8'>
        <verse osisID='Gen.8.1'>Isten azonban nem feledkezett meg Nóéról, sem azokról az élőlényekről, azokról az állatokról, amelyek vele voltak a bárkában. Szelet bocsátott Isten a földre, és a víz apadni kezdett.</verse>
        <verse osisID='Gen.8.2'>Bezárultak a mélység forrásai és az ég csatornái&amp;#59; megszűnt esni az eső az égből.</verse>
        <verse osisID='Gen.8.3'>Azután a víz egyre jobban visszahúzódott a földről, és százötven nap múlva leapadt a víz.</verse>
        <verse osisID='Gen.8.4'>A bárka pedig a hetedik hónap tizenhetedik napján megfeneklett az Ararát-hegységben.</verse>
        <verse osisID='Gen.8.5'>A víz állandóan fogyott a tizedik hónapig. A tizedik hónap első napján láthatókká váltak a hegyek csúcsai.</verse>
        <verse osisID='Gen.8.6'>Negyven nap múlva kinyitotta Nóé a bárka ablakát, amelyet csinált,</verse>
        <verse osisID='Gen.8.7'>és kiengedett egy hollót. Az újra meg újra kirepült, meg visszatért, amíg föl nem száradt a víz a földről.</verse>
        <verse osisID='Gen.8.8'>Kiengedett egy galambot is, hogy lássa: vajon leapadt-e a víz a föld színéről.</verse>
        <verse osisID='Gen.8.9'>De a galamb nem talált helyet a lábának, hogy leszállhasson, ezért visszatért hozzá a bárkába, mert víz borította az egész föld színét. Ő pedig kinyújtotta a kezét, megfogta és bevette magához a bárkába.</verse>
        <verse osisID='Gen.8.10'>Várakozott még újabb hét napig, és ismét kiengedte a galambot a bárkából.</verse>
        <verse osisID='Gen.8.11'>Estére megjött hozzá a galamb, és ekkor már egy leszakított olajfalevél volt a csőrében. Ebből tudta meg Nóé, hogy a víz leapadt a földről.</verse>
        <verse osisID='Gen.8.12'>Várakozott még újabb hét napig, és kiengedte a galambot, de az már nem tért vissza hozzá.</verse>
        <verse osisID='Gen.8.13'>A hatszázegyedik esztendőben, az első hónap első napjára fölszikkadt a víz a földről. Ekkor Nóé eltávolította a bárka födelét, és látta, hogy már megszikkadt a föld színe.</verse>
        <verse osisID='Gen.8.14'>A második hónap huszonhetedik napjára megszáradt a föld. a</verse>
        <verse osisID='Gen.8.15'>Ekkor így szólt Isten Nóéhoz:</verse>
        <verse osisID='Gen.8.16'>Jöjj ki a bárkából feleségeddel, fiaiddal és fiaid feleségeivel együtt!</verse>
        <verse osisID='Gen.8.17'>Mindenféle élőlényt, amely csak veled van: madarat, állatot és minden földi csúszómászót hozz ki magaddal, hadd nyüzsögjenek a földön, szaporodjanak és sokasodjanak a földön!</verse>
        <verse osisID='Gen.8.18'>Kijött tehát Nóé fiaival, feleségével és fiainak feleségeivel együtt.</verse>
        <verse osisID='Gen.8.19'>Minden élőlény, minden csúszómászó, minden madár, minden, ami mozog a földön, csoportonként kijött a bárkából.</verse>
        <verse osisID='Gen.8.20'>Azután oltárt épített Nóé az ÚRnak, és vett minden tiszta állatból és minden tiszta madárból, és égőáldozatokat mutatott be az oltáron.</verse>
        <verse osisID='Gen.8.21'>Amikor az ÚR megérezte a kedves illatot, ezt mondta magában az ÚR: Nem átkozom meg többé a földet az ember miatt, bár gonosz az ember szívének szándéka ifjúságától fogva, és nem irtok ki többé minden élőt, ahogyan most cselekedtem.</verse>
        <verse osisID='Gen.8.22'>Amíg csak föld lesz, nem szűnik meg a vetés és az aratás, a hideg és a meleg, a nyár és a tél, a nappal és az éjszaka.</verse>
      </chapter>
      <chapter osisID='Gen.9'>
        <verse osisID='Gen.9.1'>Isten megáldotta Nóét és fiait, és ezt mondta nekik: Szaporodjatok, sokasodjatok, és töltsétek be a földet!</verse>
        <verse osisID='Gen.9.2'>Féljen és rettegjen tőletek minden földi állat és minden égi madár, kezetekbe adom őket minden földi csúszómászóval és a tenger minden halával együtt.</verse>
        <verse osisID='Gen.9.3'>Minden, ami mozog, ami csak él, legyen a ti eledeletek. Nektek adom mindezt éppúgy, mint a zöld növényt.</verse>
        <verse osisID='Gen.9.4'>De húst az éltető vérrel együtt ne egyetek!</verse>
        <verse osisID='Gen.9.5'>A benneteket éltető vért pedig számon kérem. Minden élőlénytől számon kérem azt, az embertől is. Számon kérem az ember életét: egyik embertől a másikét.</verse>
        <verse osisID='Gen.9.6'>Aki ember vérét ontja, annak vérét ember ontja. Mert Isten a maga képmására alkotta az embert.</verse>
        <verse osisID='Gen.9.7'>Ti azért szaporodjatok, sokasodjatok, népesítsétek be a földet, sokasodjatok rajta!</verse>
        <verse osisID='Gen.9.8'>Isten azt mondta Nóénak és fiainak:</verse>
        <verse osisID='Gen.9.9'>Íme, szövetségre lépek veletek és utódaitokkal,</verse>
        <verse osisID='Gen.9.10'>meg minden élőlénnyel, amely veletek van: madárral, állattal és minden földi élőlénnyel&amp;#59; mindennel, ami a bárkából kijött, minden földi élőlénnyel.</verse>
        <verse osisID='Gen.9.11'>Szövetségre lépek veletek, és semmi sem pusztul el többé özönvíz miatt, mert nem lesz többé özönvíz a föld elpusztítására.</verse>
        <verse osisID='Gen.9.12'>Majd azt mondta Isten: Ez a jele a szövetségnek, amit én szerzek veletek és minden élőlénnyel, amely veletek van, minden nemzedékkel, örökre:</verse>
        <verse osisID='Gen.9.13'>szivárványívemet helyezem a felhőkre, az lesz a jele a szövetségnek, melyet én a világgal kötök.</verse>
        <verse osisID='Gen.9.14'>Amikor felhőt borítok a földre, és feltűnik az ív a felhőn,</verse>
        <verse osisID='Gen.9.15'>akkor visszaemlékezem a szövetségre, amelyet kötöttem veletek és minden élőlénnyel, amely testben él, és nem lesz többé a víz özönvízzé minden test pusztulására.</verse>
        <verse osisID='Gen.9.16'>Ha ott lesz az ív a felhőn, látni fogom és visszaemlékezem az örök szövetségre, amelyet Isten kötött minden élőlénnyel, amely testben él a földön.</verse>
        <verse osisID='Gen.9.17'>Akkor ezt mondta Isten Nóénak: Ez annak a szövetségnek a jele, amelyet minden földi élővel kötöttem.</verse>
        <verse osisID='Gen.9.18'>Ezek voltak Nóé fiai, akik kijöttek a bárkából: Sém, Hám és Jáfet. Hám Kánaán ősatyja.</verse>
        <verse osisID='Gen.9.19'>Ezek hárman Nóé fiai, és ezek népesítették be az egész földet.</verse>
        <verse osisID='Gen.9.20'>Nóé elkezdte a földet művelni, és szőlőt ültetett.</verse>
        <verse osisID='Gen.9.21'>Egyszer bort ivott, megrészegedett, és mezítelenre vetkőzött a sátrában.</verse>
        <verse osisID='Gen.9.22'>Hám, Kánaán ősatyja, meglátta apja szemérmét, és elmondta kintlevő két testvérének.</verse>
        <verse osisID='Gen.9.23'>Akkor Sém és Jáfet fogták a ruháját, a vállukra terítették, s háttal bemenve, betakarták apjuk szemérmét, de elfordították arcukat, és így nem látták apjuk szemérmét.</verse>
        <verse osisID='Gen.9.24'>Amikor Nóé kijózanodott mámorából, és megtudta, hogy mit tett vele a kisebbik fia,</verse>
        <verse osisID='Gen.9.25'>ezt mondta: Átkozott Kánaán! Szolgák szolgája lesz testvérei közt!</verse>
        <verse osisID='Gen.9.26'>Ezután ezt mondta: Áldott az ÚR, Sémnek Istene! Legyen Kánaán a szolgája!</verse>
        <verse osisID='Gen.9.27'>Terjessze ki Isten Jáfetet, lakjék Sém sátraiban, legyen Kánaán a szolgája!</verse>
        <verse osisID='Gen.9.28'>Az özönvíz után Nóé még háromszázötven évig élt.</verse>
        <verse osisID='Gen.9.29'>Nóé teljes életkora kilencszázötven év volt, amikor meghalt.</verse>
      </chapter>
      <chapter osisID='Gen.10'>
        <verse osisID='Gen.10.1'>Ezek Nóé fiainak, Sémnek, Hámnak és Jáfetnek a leszármazottai, mert fiaik születtek az özönvíz után.</verse>
        <verse osisID='Gen.10.2'>Jáfet fiai: Gómer, Mágóg, Mádaj, Jáván, Túbal, Mesek és Tírász.</verse>
        <verse osisID='Gen.10.3'>Gómer fiai: Askenáz, Rífat és Tógarmá.</verse>
        <verse osisID='Gen.10.4'>Jáván fiai: Elísá, Tarsís, Kittím és Dódáním.</verse>
        <verse osisID='Gen.10.5'>Ezektől ágaztak szét országaikba a szigetlakó népek, mindegyik a maga nyelve szerint, nemzetségekre és népekre tagolódva.</verse>
        <verse osisID='Gen.10.6'>Hám fiai: Kús, Micraim, Pút és Kánaán.</verse>
        <verse osisID='Gen.10.7'>Kús fiai: Szebá, Havilá, Szabtá, Ramá és Szabteká. Ramá fiai: Sebá és Dedán.</verse>
        <verse osisID='Gen.10.8'>Kús nemzette Nimródot. Ez kezdett hatalmaskodni a földön.</verse>
        <verse osisID='Gen.10.9'>Hatalmas vadász volt ő az ÚR előtt. Ezért mondják: Hatalmas vadász az ÚR előtt, mint Nimród.</verse>
        <verse osisID='Gen.10.10'>Országa először Bábelben, Erekben, Akkádban és Kalnéban, Sineár földjén volt.</verse>
        <verse osisID='Gen.10.11'>Arról a földről ment Assúrba, és építette Ninivét, Rehóbót-Írt, Kelahot</verse>
        <verse osisID='Gen.10.12'>és Reszent, ezt a nagy várost Ninive és Kelah között.</verse>
        <verse osisID='Gen.10.13'>Micraim nemzette a lúdiakat, anámiakat, lehábiakat és naftúhiakat,</verse>
        <verse osisID='Gen.10.14'>a patrósziakat, kaszlúhiakat és a kaftóriakat. Innen származtak a filiszteusok.</verse>
        <verse osisID='Gen.10.15'>Kánaán nemzette elsőszülöttét, Szidónt, azután Hétet,</verse>
        <verse osisID='Gen.10.16'>meg a jebúsziakat, emóriakat, girgásiakat,</verse>
        <verse osisID='Gen.10.17'>a hivvieket, arkiakat és színieket,</verse>
        <verse osisID='Gen.10.18'>az arvádiakat, cemáriakat és hamátiakat. Azután elszéledtek a kánaániak nemzetségei,</verse>
        <verse osisID='Gen.10.19'>úgyhogy a kánaániak területe Szidóntól Gerár irányában Gázáig, Sodoma, Gomora, Admá és Cebóim irányában Lesáig terjedt.</verse>
        <verse osisID='Gen.10.20'>Ezek Hám fiai nemzetségük és nyelvük szerint, országokra és népekre tagolódva.</verse>
        <verse osisID='Gen.10.21'>Születtek gyermekei Sémnek is, aki Héber összes fiainak ősatyja, Jáfetnek pedig testvérbátyja volt.</verse>
        <verse osisID='Gen.10.22'>Sém fiai: Élám, Assúr, Arpaksad, Lúd és Arám.</verse>
        <verse osisID='Gen.10.23'>Arám fiai: Úc, Húl, Geter és Mas.</verse>
        <verse osisID='Gen.10.24'>Arpaksad nemzette Selahot, és Selah nemzette Hébert.</verse>
        <verse osisID='Gen.10.25'>Hébernek is született két fia: az egyiknek Peleg volt a neve, mivel az ő idejében váltak szét a föld népei. Testvérének Joktán volt a neve.</verse>
        <verse osisID='Gen.10.26'>Joktán nemzette Almódádot, Selefet, Hacarmávetet és Jerahot,</verse>
        <verse osisID='Gen.10.27'>Hadórámot, Úzált és Diklát,</verse>
        <verse osisID='Gen.10.28'>Óbált, Abímáélt és Sebát,</verse>
        <verse osisID='Gen.10.29'>Ófirt, Havílát és Jóbábot. Ezek mind Joktán fiai.</verse>
        <verse osisID='Gen.10.30'>Lakóhelyük Mésától Szefár irányában a keleti hegyekig terjedt.</verse>
        <verse osisID='Gen.10.31'>Ezek Sém fiai nemzetségük és nyelvük szerint, országaik és népeik szerint.</verse>
        <verse osisID='Gen.10.32'>Ezek Nóé fiainak a nemzetségei, származásuk szerint népekre tagolódva. Ezektől ágaztak szét a népek a földön az özönvíz után.</verse>
      </chapter>
      <chapter osisID='Gen.11'>
        <verse osisID='Gen.11.1'>Az egész földnek egy nyelve és egyféle beszéde volt.</verse>
        <verse osisID='Gen.11.2'>Amikor útnak indultak keletről, Sineár földjén egy völgyre találtak, és ott letelepedtek.</verse>
        <verse osisID='Gen.11.3'>Azt mondták egymásnak: Gyertek, vessünk téglát, és égessük ki jól! És a tégla lett az építőkövük, a földi szurok pedig a habarcsuk.</verse>
        <verse osisID='Gen.11.4'>Azután ezt mondták: Gyertek, építsünk magunknak várost és tornyot, amelynek teteje az égig érjen&amp;#59; és szerezzünk magunknak nevet, hogy el ne széledjünk az egész föld színén.</verse>
        <verse osisID='Gen.11.5'>Az ÚR pedig leszállt, hogy lássa azt a várost és tornyot, amelyet az emberek építettek.</verse>
        <verse osisID='Gen.11.6'>Akkor ezt mondta az ÚR: Most még egy nép ez, és mindnyájuknak egy a nyelve. De ez csak a kezdete annak, amit tenni akarnak. És most semmi sem gátolja őket, hogy véghezvigyék mindazt, amit elterveznek.</verse>
        <verse osisID='Gen.11.7'>Menjünk csak le és zavarjuk ott össze a nyelvüket, hogy ne értsék egymás nyelvét!</verse>
        <verse osisID='Gen.11.8'>Így szélesztette szét őket onnan az ÚR az egész föld színére, és abbahagyták a város építését.</verse>
        <verse osisID='Gen.11.9'>Ezért nevezték azt Bábelnek, mert ott zavarta össze az ÚR az egész föld nyelvét, és onnan szélesztette szét őket az ÚR az egész föld színére.</verse>
        <verse osisID='Gen.11.10'>Ez Sém nemzetsége: Sém százéves volt, amikor Arpaksadot nemzette, két évvel az özönvíz után.</verse>
        <verse osisID='Gen.11.11'>Arpaksad születése után Sém ötszáz évig élt, és még nemzett fiakat és leányokat.</verse>
        <verse osisID='Gen.11.12'>Arpaksad harmincöt éves volt, amikor Selahot nemzette.</verse>
        <verse osisID='Gen.11.13'>Selah születése után Arpaksad négyszázhárom évig élt, és még nemzett fiakat és leányokat.</verse>
        <verse osisID='Gen.11.14'>Selah harmincéves volt, amikor Hébert nemzette.</verse>
        <verse osisID='Gen.11.15'>Héber születése után Selah négyszázhárom évig élt, és még nemzett fiakat és leányokat.</verse>
        <verse osisID='Gen.11.16'>Héber harmincnégy éves volt, amikor Peleget nemzette.</verse>
        <verse osisID='Gen.11.17'>Peleg születése után Héber négyszázharminc évig élt, és még nemzett fiakat és leányokat.</verse>
        <verse osisID='Gen.11.18'>Peleg harmincéves volt, amikor Reút nemzette.</verse>
        <verse osisID='Gen.11.19'>Reú születése után Peleg kétszázkilenc évig élt, és még nemzett fiakat és leányokat.</verse>
        <verse osisID='Gen.11.20'>Reú harminckét éves volt, amikor Szerúgot nemzette.</verse>
        <verse osisID='Gen.11.21'>Szerúg születése után Reú kétszázhét évig élt, és még nemzett fiakat és leányokat.</verse>
        <verse osisID='Gen.11.22'>Szerúg harmincéves volt, amikor Náhórt nemzette.</verse>
        <verse osisID='Gen.11.23'>Náhór születése után Szerúg kétszáz évig élt, és még nemzett fiakat és leányokat.</verse>
        <verse osisID='Gen.11.24'>Náhór huszonkilenc éves volt, amikor Tárét nemzette.</verse>
        <verse osisID='Gen.11.25'>Táré születése után Náhór száztizenkilenc évig élt, és még nemzett fiakat és leányokat.</verse>
        <verse osisID='Gen.11.26'>Amikor Táré hetvenéves volt Abrámot, Náhórt és Háránt nemzette.</verse>
        <verse osisID='Gen.11.27'>Ez Táré nemzetsége: Táré nemzette Abrámot, Náhórt és Háránt. Hárán nemzette Lótot.</verse>
        <verse osisID='Gen.11.28'>Hárán meghalt még apja életében a szülőföldjén, Úr-Kaszdimban.</verse>
        <verse osisID='Gen.11.29'>Abrám és Náhór feleséget vettek maguknak: Abrám feleségének Száraj volt a neve, Náhór feleségének pedig Milká volt a neve: Ő Háránnak, Milká apjának és Jiszká apjának volt a leánya.</verse>
        <verse osisID='Gen.11.30'>Száraj azonban meddő volt, nem volt gyermeke.</verse>
        <verse osisID='Gen.11.31'>Táré fogta fiát, Abrámot, és Lótot, fiának, Háránnak a fiát, és menyét, Szárajt, fiának, Abrámnak a feleségét, és elindult velük Úr-Kaszdimból, hogy Kánaán földjére menjen. Eljutottak Háránig, és ott letelepedtek.</verse>
        <verse osisID='Gen.11.32'>Táré kétszázöt éves volt, amikor meghalt Háránban.</verse>
      </chapter>
      <chapter osisID='Gen.12'>
        <verse osisID='Gen.12.1'>Az ÚR ezt mondta Abrámnak: Menj el földedről, rokonságod közül és atyád házából arra a földre, amelyet mutatok neked!</verse>
        <verse osisID='Gen.12.2'>Nagy néppé teszlek, és megáldalak, naggyá teszem nevedet, és áldás leszel.</verse>
        <verse osisID='Gen.12.3'>Megáldom a téged áldókat, s megátkozom a téged gyalázókat. Általad nyer áldást a föld minden nemzetsége.</verse>
        <verse osisID='Gen.12.4'>Abrám elment, ahogyan azt az ÚR mondta neki, és Lót is vele ment. Abrám hetvenöt éves volt, amikor kijött Háránból.</verse>
        <verse osisID='Gen.12.5'>Fogta Abrám Szárajt, a feleségét, és Lótot, a testvére fiát, meg minden szerzeményüket, amit csak szereztek, mindenkit, akikre Háránban tettek szert, és elindultak, hogy Kánaán földjére menjenek. El is érkeztek Kánaán földjére.</verse>
        <verse osisID='Gen.12.6'>Majd átvonult Abrám az országon egészen a sikemi szenthelyig, Móré tölgyeséig. Akkor még kánaániak voltak ezen a földön.</verse>
        <verse osisID='Gen.12.7'>Az ÚR megjelent Abrámnak, és ezt mondta: A te utódaidnak fogom adni ezt a földet! Ő pedig oltárt épített ott az ÚRnak, aki megjelent neki.</verse>
        <verse osisID='Gen.12.8'>Onnan továbbvonult a Bételtől keletre eső hegyvidékre, és felütötte sátrát. Bétel esett nyugatra, Aj pedig keletre. Oltárt épített ott is az ÚRnak, és segítségül hívta az ÚR nevét.</verse>
        <verse osisID='Gen.12.9'>Azután útnak indult Abrám, és továbbvonult a Délvidék felé.</verse>
        <verse osisID='Gen.12.10'>Egyszer éhínség támadt azon a földön. Ekkor lement Abrám Egyiptomba, hogy ott tartózkodjék, mert súlyos éhínség volt azon a földön.</verse>
        <verse osisID='Gen.12.11'>Amikor már közel járt Egyiptomhoz, ezt mondta feleségének, Szárajnak: Nézd csak! Tudom, hogy szép arcú asszony vagy.</verse>
        <verse osisID='Gen.12.12'>Ha meglátnak az egyiptomiak, azt mondják majd: Ez a felesége! És engem megölnek, téged pedig életben hagynak.</verse>
        <verse osisID='Gen.12.13'>Mondd, hogy a húgom vagy, hogy jó sorom legyen a te réveden, és életben maradjak általad.</verse>
        <verse osisID='Gen.12.14'>Így is történt. Amikor Abrám Egyiptomba érkezett, az egyiptomiak látták, hogy nagyon szép az asszony.</verse>
        <verse osisID='Gen.12.15'>A fáraó főemberei is meglátták őt, dicsérték a fáraónak, és elvitték az asszonyt a fáraó házába.</verse>
        <verse osisID='Gen.12.16'>Abrámnak pedig jó sora lett az asszony révén: lettek neki juhai, marhái és szamarai, szolgái és szolgálói, nőstény szamarai és tevéi.</verse>
        <verse osisID='Gen.12.17'>De nagy csapásokkal sújtotta az ÚR a fáraót és házát Abrám felesége, Száraj miatt.</verse>
        <verse osisID='Gen.12.18'>Hívatta azért a fáraó Abrámot, és ezt mondta: Mit tettél velem? Miért nem mondtad meg nekem, hogy a feleséged?</verse>
        <verse osisID='Gen.12.19'>Miért mondtad, hogy a húgod? Csak ezért vettem feleségül. Most aztán itt a feleséged, fogd, és menj!</verse>
        <verse osisID='Gen.12.20'>Embereket is rendelt mellé a fáraó, és azok kivezették őt, feleségét és mindenét, amije csak volt.</verse>
      </chapter>
      <chapter osisID='Gen.13'>
        <verse osisID='Gen.13.1'>Abrám feljött Egyiptomból a feleségével és mindenével együtt, amije volt. Lót is vele jött a Délvidékre.</verse>
        <verse osisID='Gen.13.2'>Abrámnak igen tekintélyes vagyona volt: jószága, ezüstje és aranya.</verse>
        <verse osisID='Gen.13.3'>A Délvidékről továbbvonult előző szállásai mentén egészen Bételig, addig a helyig, ahol korábban is sátorozott Bétel és Aj között,</verse>
        <verse osisID='Gen.13.4'>annak az oltárnak a helyéig, amelyet ott először készített. Ott is segítségül hívta Abrám az ÚR nevét.</verse>
        <verse osisID='Gen.13.5'>De Lótnak is, aki Abrámmal ment, voltak juhai, marhái és sátrai,</verse>
        <verse osisID='Gen.13.6'>és az a föld nem bírta eltartani őket, hogy együtt lakjanak. Mivel sok jószáguk volt, nem lakhattak együtt.</verse>
        <verse osisID='Gen.13.7'>Össze is vesztek Abrám jószágának a pásztorai Lót jószágának a pásztoraival. Akkor még a kánaániak és a perizziek is ott laktak azon a földön.</verse>
        <verse osisID='Gen.13.8'>Azért Abrám ezt mondta Lótnak: Ne legyen viszály köztem és közted, az én pásztoraim és a te pásztoraid között, hiszen rokonok vagyunk!</verse>
        <verse osisID='Gen.13.9'>Hát nincs előtted az egész ország? Válj el tőlem! Ha te balra tartasz, én jobbra megyek, ha te jobbra mégy, én balra térek.</verse>
        <verse osisID='Gen.13.10'>Ekkor Lót körülnézett, és látta, hogy a Jordán egész környéke bővizű föld. Mert mielőtt elpusztította az ÚR Sodomát és Gomorát, egészen Cóarig olyan volt az, mint az ÚR kertje, mint Egyiptom földje.</verse>
        <verse osisID='Gen.13.11'>Lót tehát a Jordán egész környékét választotta magának, és elindult Lót kelet felé. Így váltak el egymástól.</verse>
        <verse osisID='Gen.13.12'>Abrám Kánaán földjén lakott, Lót pedig a Jordán környékén levő városokban telepedett le, és egészen Sodomáig sátorozott.</verse>
        <verse osisID='Gen.13.13'>A sodomai férfiak pedig igen romlottak és vétkesek voltak az ÚR előtt.</verse>
        <verse osisID='Gen.13.14'>Az ÚR ezt mondta Abrámnak azután, hogy Lót elvált tőle: Emeld föl tekintetedet, és nézz szét arról a helyről, ahol vagy, északra, délre, keletre és nyugatra.</verse>
        <verse osisID='Gen.13.15'>Azt az egész földet, amelyet látsz, neked és a te utódaidnak adom örökre.</verse>
        <verse osisID='Gen.13.16'>Hasonlóvá teszem utódaidat a föld porához: aki meg tudja számolni a föld porát, az tudja megszámolni a te utódaidat is.</verse>
        <verse osisID='Gen.13.17'>Indulj, járd be ezt a földet széltében-hosszában, mert neked adom.</verse>
        <verse osisID='Gen.13.18'>Így vonult tovább Abrám a sátraival, és letelepedett Mamré tölgyesében, amely Hebrónban van. Ott is épített oltárt az ÚRnak.</verse>
      </chapter>
      <chapter osisID='Gen.14'>
        <verse osisID='Gen.14.1'>Történt pedig Amráfelnak, Sineár királyának, Arjóknak, Ellászár királyának, Kedorláómernak, Élám királyának és Tidálnak, Góim királyának az idejében,</verse>
        <verse osisID='Gen.14.2'>hogy ezek háborút indítottak Bera, Sodoma királya, Birsa, Gomora királya, Sináb, Admá királya, Seméber, Cebóim királya és Bela, azaz Cóar királya ellen.</verse>
        <verse osisID='Gen.14.3'>Mindezek a Sziddím-völgyben egyesültek, ahol most a Sós-tenger van.</verse>
        <verse osisID='Gen.14.4'>Tizenkét évig szolgálták Kedorláómert, de a tizenharmadik esztendőben fellázadtak.</verse>
        <verse osisID='Gen.14.5'>Ezért a tizennegyedik esztendőben eljött Kedorláómer a vele tartó királyokkal, és megverték a refáiakat Asterót-Karnaimban, a zúziakat Hámban, az émieket Sávé-Kirjátaimban</verse>
        <verse osisID='Gen.14.6'>és a hóriakat a maguk hegyén, a Széíren, egészen Él-Páránig, amely a puszta mellett van.</verse>
        <verse osisID='Gen.14.7'>Azután megfordultak, és Én-Mispátba, azaz Kádésba mentek, leverték az amálékiak egész mezejét és az emóriakat is, akik Hacecón-Támárban laktak.</verse>
        <verse osisID='Gen.14.8'>Kivonult tehát Sodoma királya, Gomora királya, Admá királya, Cebóim királya és Bela, azaz Cóar királya is, és a Sziddím-völgyben csatarendbe álltak.</verse>
        <verse osisID='Gen.14.9'>Kedorláómerral, Élám királyával, Tidállal, Góim királyával, Amráfellal, Sineár királyával és Arjókkal, Ellászár királyával szemben: négy király öt ellen.</verse>
        <verse osisID='Gen.14.10'>A Sziddím-völgy tele volt szurokforrásokkal. Amikor Sodoma és Gomora királyai megfutamodtak, beleestek azokba, a megmaradtak pedig a hegységbe futottak.</verse>
        <verse osisID='Gen.14.11'>Elvitték Sodoma és Gomora minden jószágát és minden eleségét, azután elvonultak.</verse>
        <verse osisID='Gen.14.12'>Elvitték Lótot is, Abrám testvérének a fiát, jószágával együtt, és elvonultak. Ő akkor Sodomában lakott.</verse>
        <verse osisID='Gen.14.13'>De jött egy menekült, és hírt hozott a héber Abrámnak, aki akkor az emóri Mamrénak, Eskól és Ánér testvérének a tölgyesében lakott. Ők meg Abrám szövetségesei voltak.</verse>
        <verse osisID='Gen.14.14'>Amint meghallotta Abrám, hogy unokaöccse fogságba esett, fölfegyverezte háromszáztizennyolc legényét, akik a házánál születtek, és Dánig üldözte őket.</verse>
        <verse osisID='Gen.14.15'>Éjszaka azután csapatokra oszoltak, szolgáival együtt rájuk támadt, megverte, és üldözte őket egészen Hóbáig, amely Damaszkusztól északra van.</verse>
        <verse osisID='Gen.14.16'>Visszahozott minden jószágot. Visszahozta unokaöccsét, Lótot is jószágával együtt, meg az asszonyokat és a népet is.</verse>
        <verse osisID='Gen.14.17'>Miután így megverte Kedorláómert és a vele tartó királyokat, visszatért. Sodoma királya pedig kivonult eléje a Sávé-völgybe, azaz a Király-völgybe.</verse>
        <verse osisID='Gen.14.18'>Melkisédek, Sálem királya kenyeret és bort vitt ki eléje. Ő a Felséges Isten papja volt,</verse>
        <verse osisID='Gen.14.19'>megáldotta őt, és ezt mondta: Áldott vagy Abrám a Felséges Isten előtt, aki a mennyet és a földet alkotta!</verse>
        <verse osisID='Gen.14.20'>És áldott a Felséges Isten, mert kezedbe adta ellenségeidet! Abrám pedig tizedet adott neki mindenből.</verse>
        <verse osisID='Gen.14.21'>Sodoma királya ezt mondta Abrámnak: Add nekem az embereket, a jószágot pedig tartsd meg magadnak!</verse>
        <verse osisID='Gen.14.22'>De Abrám így válaszolt Sodoma királyának: Fölemelt kézzel esküszöm az ÚRra, a Felséges Istenre, a menny és a föld alkotójára,</verse>
        <verse osisID='Gen.14.23'>hogy egy szál fonalat vagy egy saruszíjat sem veszek el mindabból, ami a tied, hogy ne mondhasd: Én tettem gazdaggá Abrámot.</verse>
        <verse osisID='Gen.14.24'>Rólam ne legyen szó, csak arról, amit megettek a legények, meg azoknak a férfiaknak a részéről, akik velem tartottak: Anér, Eskól és Mamré kapják meg a részüket.</verse>
      </chapter>
      <chapter osisID='Gen.15'>
        <verse osisID='Gen.15.1'>Ezek után az események után így szólt az ÚR Abrámhoz látomásban: Ne félj Abrám! Én vagyok a pajzsod: jutalmad igen bőséges.</verse>
        <verse osisID='Gen.15.2'>De Abrám ezt mondta: Ó, Uram, URam! Mit adhatsz nekem, hiszen gyermektelen vagyok, és házamat a damaszkuszi Eliézer örökli.</verse>
        <verse osisID='Gen.15.3'>Nem adtál nekem utódot - mondta Abrám -, ezért a házamnál született szolga lesz az örökösöm.</verse>
        <verse osisID='Gen.15.4'>Ekkor így szólt hozzá az ÚR: Nem ő lesz az örökösöd, hanem az lesz az örökösöd, aki tőled fog származni.</verse>
        <verse osisID='Gen.15.5'>Azután kivezette az ÚR, és azt mondta: Tekints föl az égre, és számold meg a csillagokat, ha meg tudod számolni! Azt mondta neki: Ennyi utódod lesz!</verse>
        <verse osisID='Gen.15.6'>Abrám hitt az ÚRnak, aki ezért igaznak fogadta el őt.</verse>
        <verse osisID='Gen.15.7'>Azután ezt mondta neki: Én az ÚR vagyok, aki kihoztalak Úr-Kaszdimból, és neked adom ezt a földet örökségül.</verse>
        <verse osisID='Gen.15.8'>Abrám ezt mondta: Ó, Uram, URam! Miből tudom meg, hogy én öröklöm azt?</verse>
        <verse osisID='Gen.15.9'>Ezt mondta neki: Hozz nekem egy hároméves üszőt, egy hároméves kecskét és egy hároméves kost, egy gerlicét és egy galambot.</verse>
        <verse osisID='Gen.15.10'>Elhozta neki mindezeket, azután kettéhasította őket, és mindegyiknek az egyik felét a másik felével szemben helyezte el&amp;#59; de a madarakat nem hasította ketté.</verse>
        <verse osisID='Gen.15.11'>Ekkor ragadozó madarak szálltak a húsdarabokra, de Abrám elhessegette őket.</verse>
        <verse osisID='Gen.15.12'>Naplementekor az történt, hogy mély álomba merült Abrám, és rémítő nagy sötétség borult rá.</verse>
        <verse osisID='Gen.15.13'>Ekkor az ÚR azt mondta Abrámnak: Tudd meg, hogy a te utódaid jövevények lesznek egy olyan országban, amely nem az övék: rabszolgákká teszik, és nyomorgatják őket négyszáz évig.</verse>
        <verse osisID='Gen.15.14'>De ítéletet tartok azon a népen is, amelyet szolgálnak, és azután nagy vagyonnal jönnek ki.</verse>
        <verse osisID='Gen.15.15'>Te pedig békességgel térsz őseidhez, és késő vénségedben temetnek el.</verse>
        <verse osisID='Gen.15.16'>Csak a negyedik nemzedék tér vissza ide, mert az emóriak gonoszsága még nem telt be.</verse>
        <verse osisID='Gen.15.17'>Amikor lement a nap, és koromsötét lett, hirtelen füstölgő kemence és tüzes fáklya ment át ezek között a húsdarabok között.</verse>
        <verse osisID='Gen.15.18'>Ezen a napon kötött az ÚR szövetséget Abrámmal, és azt mondta: A te utódaidnak adom ezt a földet Egyiptom folyójától a nagy folyamig, az Eufrátesz folyamig,</verse>
        <verse osisID='Gen.15.19'>a kénieket, kenizzieket és kadmóniakat,</verse>
        <verse osisID='Gen.15.20'>a hettitákat, perizzieket és refáiakat,</verse>
        <verse osisID='Gen.15.21'>az emóriakat és kánaániakat, a girgásiakat és jebúsziakat.</verse>
      </chapter>
      <chapter osisID='Gen.16'>
        <verse osisID='Gen.16.1'>Száraj, Abrám felesége nem szült neki. De volt Szárajnak egy egyiptomi szolgálója, akinek Hágár volt a neve.</verse>
        <verse osisID='Gen.16.2'>Száraj ezt mondta Abrámnak: Íme, az ÚR nem engedett szülnöm, menj be a szolgálómhoz, talán az ő révén lesz fiam. És hallgatott Abrám Száraj szavára.</verse>
        <verse osisID='Gen.16.3'>Akkor Száraj, Abrám felesége, fogta szolgálóját, az egyiptomi Hágárt, és férjének, Abrámnak adta, hogy legyen az asszonya&amp;#59; tíz esztendővel azután, hogy Abrám megtelepedett Kánaán földjén.</verse>
        <verse osisID='Gen.16.4'>És ő bement Hágárhoz, az pedig teherbe esett. Amikor látta, hogy terhes, úrnőjének nem volt többé becsülete előtte.</verse>
        <verse osisID='Gen.16.5'>Ezért Száraj ezt mondta Abrámnak: Miattad ért engem sérelem! Magam adtam öledbe a szolgálómat, de látja, hogy teherbe esett, és nincs előtte becsületem. Ítéljen ügyünkben az ÚR!</verse>
        <verse osisID='Gen.16.6'>Abrám így felelt Szárajnak: Hiszen kezedben van a szolgálód, csinálj vele, amit jónak látsz! Ettől fogva olyan rosszul bánt vele Száraj, hogy az elfutott tőle.</verse>
        <verse osisID='Gen.16.7'>Az ÚR angyala rátalált egy forrásnál a pusztában, annál a forrásnál, amely a Súrba vezető út mentén van,</verse>
        <verse osisID='Gen.16.8'>és ezt mondta: Hágár, Száraj szolgálója! Honnan jössz, és hová mégy? Ő így felelt: Úrnőm elől, Száraj elől futok.</verse>
        <verse osisID='Gen.16.9'>Azt mondta neki az ÚR angyala: Térj vissza úrnődhöz, és alázkodj meg előtte!</verse>
        <verse osisID='Gen.16.10'>Ezt is mondta neki az ÚR angyala: Nagyon megsokasítom a te utódaidat, annyira, hogy meg sem lehet őket számolni.</verse>
        <verse osisID='Gen.16.11'>Majd ezt mondta neki az ÚR angyala: Ím, teherbe estél, és fiút fogsz szülni. Nevezd Izmaelnek, mert hallott az ÚR nyomorúságodról.</verse>
        <verse osisID='Gen.16.12'>Szilaj ember lesz ez! Kezet emel mindenkire, de rá is mindenki, kárt tesz testvéreinek, ahol csak tanyázik.</verse>
        <verse osisID='Gen.16.13'>Azután így nevezte az URat, aki szólt hozzá: Te vagy a látás Istene. Mert ezt mondta: Én is láthattam itt, aki engem látott.</verse>
        <verse osisID='Gen.16.14'>Ezért nevezik azt a kutat Lahajrói-kútnak. Ott van most is Kádés és Bered között.</verse>
        <verse osisID='Gen.16.15'>Ezután fiút szült Hágár Abrámnak. Abrám Izmaelnek nevezte a fiát, akit Hágár szült.</verse>
        <verse osisID='Gen.16.16'>Abrám nyolcvanhat esztendős volt, amikor Hágár Izmaelt szülte Abrámnak.</verse>
      </chapter>
      <chapter osisID='Gen.17'>
        <verse osisID='Gen.17.1'>Amikor Abrám kilencvenkilenc éves volt, megjelent Abrámnak az ÚR, és ezt mondta neki: Én vagyok a mindenható Isten. Járj énelőttem, és légy feddhetetlen!</verse>
        <verse osisID='Gen.17.2'>Megajándékozlak szövetségemmel, és nagyon megszaporítom utódaidat.</verse>
        <verse osisID='Gen.17.3'>Ekkor Abrám arcra borult, Isten pedig így szólt hozzá:</verse>
        <verse osisID='Gen.17.4'>Ez lesz az én szövetségem veled: Sok nép atyja leszel!</verse>
        <verse osisID='Gen.17.5'>Nem neveznek többé Abrámnak, hanem Ábrahám lesz a neved, mert sok nép atyjává teszlek.</verse>
        <verse osisID='Gen.17.6'>Nagyon megszaporítom utódaidat, népeket támasztok belőled, királyok származnak tőled.</verse>
        <verse osisID='Gen.17.7'>Szövetségre lépek veled, sőt utódaiddal is, örök szövetségre minden nemzedékükkel. Mert Istened leszek, és utódaidnak is.</verse>
        <verse osisID='Gen.17.8'>Neked adom és utódaidnak a földet, hol jövevény vagy, Kánaán egész földjét birtokul örökre, és Istenük leszek.</verse>
        <verse osisID='Gen.17.9'>Majd ezt mondta Isten Ábrahámnak: Te pedig tartsd meg szövetségemet, meg utódaid is nemzedékről nemzedékre!</verse>
        <verse osisID='Gen.17.10'>Így tartsátok meg szövetségemet, amelyet veletek és utódaitokkal kötök: metéljenek körül nálatok minden férfit!</verse>
        <verse osisID='Gen.17.11'>Metéljétek körül szeméremtestetek bőrét, ez lesz a veletek kötött szövetségem jele.</verse>
        <verse osisID='Gen.17.12'>Nyolcnapos korában körül kell metélni nálatok minden fiúgyermeket nemzedékről nemzedékre, akár a házban született, akár pénzen vásárolták valami idegentől, aki nem a te utódaid közül való.</verse>
        <verse osisID='Gen.17.13'>Körül kell metélni azt is, aki a házban született, azt is, akit pénzen vásároltak. Ott lesz az én szövetségem a testeteken örök szövetségként.</verse>
        <verse osisID='Gen.17.14'>A körülmetéletlen férfi, akinek nem metélték körül szeméremteste bőrét, az irtassék ki népe közül, mert elutasította szövetségemet.</verse>
        <verse osisID='Gen.17.15'>Azután ezt mondta Isten Ábrahámnak: Szárajt, a feleségedet ne nevezd többé Szárajnak, hanem Sára legyen a neve!</verse>
        <verse osisID='Gen.17.16'>Mert megáldom őt, sőt fiút adok tőle neked&amp;#59; megáldom őt, és népek támadnak belőle, népek királyai származnak tőle.</verse>
        <verse osisID='Gen.17.17'>Ábrahám arcra borult, de nevetett, és azt mondta magában: Százesztendős embernek lehet-e gyermeke? Vagy Sára kilencven éves létére szülhet-e?</verse>
        <verse osisID='Gen.17.18'>És ezt mondta Ábrahám azt Istennek: Bárcsak Izmael életét oltalmaznád!</verse>
        <verse osisID='Gen.17.19'>De Isten ezt mondta: Nem! Sára, a feleséged szül neked fiút, akit Izsáknak fogsz nevezni. Szövetségre lépek vele is, örök szövetségre, meg utódaival is.</verse>
        <verse osisID='Gen.17.20'>Izmael dolgában is meghallgatlak: megáldom őt, és nagyon megszaporítom és megsokasítom utódait. Tizenkét fejedelmet fog nemzeni, és nagy néppé teszem.</verse>
        <verse osisID='Gen.17.21'>De szövetségre csak Izsákkal lépek, akit Sára egy esztendő múlva szül neked.</verse>
        <verse osisID='Gen.17.22'>Amikor Isten befejezte beszédét, eltávozott Ábrahámtól.</verse>
        <verse osisID='Gen.17.23'>Ezután fogta Ábrahám a fiát, Izmaelt, meg a házában született, vagy pénzen vásárolt összes szolgáját, Ábrahám házanépéből az összes férfit, és körülmetélte szeméremtestük bőrét még azon a napon, ahogyan meghagyta neki Isten.</verse>
        <verse osisID='Gen.17.24'>Ábrahám kilencvenkilenc esztendős volt, amikor szeméremteste bőrét körülmetélték.</verse>
        <verse osisID='Gen.17.25'>Fia, Izmael tizenhárom esztendős volt, amikor szeméremteste bőrét körülmetélték.</verse>
        <verse osisID='Gen.17.26'>Ugyanazon a napon metélték körül Ábrahámot, a fiát, Izmaelt</verse>
        <verse osisID='Gen.17.27'>és házanépéből az összes férfit. Mind a házban született, mind az idegentől pénzen vásárolt szolgákat körülmetélték vele együtt.</verse>
      </chapter>
      <chapter osisID='Gen.18'>
        <verse osisID='Gen.18.1'>Azután megjelent neki az ÚR Mamré tölgyesében, amikor a nappali hőség elől a sátor bejáratába húzódott.</verse>
        <verse osisID='Gen.18.2'>Fölemelte tekintetét, és látta, hogy három férfi áll előtte. Amint meglátta őket, eléjük futott a sátor bejáratától, földre borult,</verse>
        <verse osisID='Gen.18.3'>és így szólt: Uram, ha megnyertem jóindulatodat, kérlek, ne kerüld el szolgádat!</verse>
        <verse osisID='Gen.18.4'>Mindjárt hozatok egy kis vizet, mossátok meg a lábatokat, és dőljetek le a fa alá!</verse>
        <verse osisID='Gen.18.5'>Én meg hozok egy falat kenyeret, hogy felüdüljetek, és úgy menjetek tovább, ha szolgátok mellett mentek el! Ők azt felelték: Tedd azt, amit mondtál!</verse>
        <verse osisID='Gen.18.6'>Ábrahám besietett Sárához a sátorba, és azt mondta: Siess, dagassz meg három mérték finomlisztet, és süss lángost!</verse>
        <verse osisID='Gen.18.7'>Kiszaladt Ábrahám a csordához is, fogott egy szép szopós borjút, és odaadta a legényének, az pedig gyorsan elkészítette.</verse>
        <verse osisID='Gen.18.8'>Azután vett vajat, tejet, meg vette a borjút, amelyet elkészíttetett, és eléjük tette. Ő maga pedig ott állt mellettük a fa alatt, amíg ettek.</verse>
        <verse osisID='Gen.18.9'>Azután ezt kérdezték tőle: Hol van Sára, a feleséged? Ő így felelt: Itt a sátorban.</verse>
        <verse osisID='Gen.18.10'>Egyikük azt mondta: Egy esztendő múlva visszatérek hozzád, és akkor már a feleségednek, Sárának fia lesz! Sára meg ott hallgatódzott a háta mögött a sátor bejáratánál.</verse>
        <verse osisID='Gen.18.11'>Ábrahám és Sára élemedett korú öregek voltak, és Sáránál már megszűnt a női életfolyamat.</verse>
        <verse osisID='Gen.18.12'>Sára nevetett magában, és azt gondolta: Miután megvénültem, lehet-e gyönyörűségem? Meg az uram is öreg!</verse>
        <verse osisID='Gen.18.13'>De az ÚR megkérdezte Ábrahámot: Miért nevetett Sára, és miért mondta: Ugyan, hogy szülhetnék öreg létemre?</verse>
        <verse osisID='Gen.18.14'>Van-e valami lehetetlen az ÚR számára? Egy esztendő múlva visszatérek hozzád, és fia lesz Sárának.</verse>
        <verse osisID='Gen.18.15'>Sára azonban tagadott, mert félt. Azt mondta, hogy nem nevetett. Az ÚR azonban így szólt: De bizony nevettél!</verse>
        <verse osisID='Gen.18.16'>Amikor a férfiak elindultak, és Sodoma felé tartottak, Ábrahám is velük ment, hogy elkísérje őket.</verse>
        <verse osisID='Gen.18.17'>Az ÚR ezt mondta: Eltitkoljam-e Ábrahám elől, amit tenni akarok?</verse>
        <verse osisID='Gen.18.18'>Hiszen Ábrahámtól nagy és hatalmas nép fog származni, és általa nyer áldást a föld minden népe.</verse>
        <verse osisID='Gen.18.19'>Mert őt választottam ki arra, hogy megparancsolja fiainak és háza népének is, hogy őrizzék meg az ÚR útját, cselekedjenek az igazságnak és jognak megfelelően, hogy az ÚR is beteljesítse, amit megígért Ábrahámnak.</verse>
        <verse osisID='Gen.18.20'>Azért ezt mondta az ÚR: Mivel már igen sok a jajkiáltás Sodoma és Gomora miatt, és vétkük igen súlyossá vált,</verse>
        <verse osisID='Gen.18.21'>lemegyek, hogy megnézzem: vajon csakugyan a hozzám fölhatolt jajkiáltás szerint cselekedtek-e, vagy sem. Tudni akarom.</verse>
        <verse osisID='Gen.18.22'>Amikor a férfiak megfordultak, és elindultak Sodoma felé, Ábrahám még ott állt az ÚR előtt.</verse>
        <verse osisID='Gen.18.23'>Hozzálépett Ábrahám, és ezt kérdezte: Vajon elpusztítod-e az igazat is a bűnössel együtt?</verse>
        <verse osisID='Gen.18.24'>Hátha van ötven igaz ember abban a városban? Akkor is elpusztítod, és nem bocsátasz meg annak a helynek azért az ötven igazért, akik ott laknak?</verse>
        <verse osisID='Gen.18.25'>Távol legyen tőled, hogy ilyet tégy, hogy megöld az igazat a bűnössel együtt, és úgy járjon az igaz is, mint a bűnös. Távol legyen tőled! Vajon az egész föld bírája nem tenne-e igaz ítéletet?</verse>
        <verse osisID='Gen.18.26'>Az ÚR így felelt: Ha találok Sodoma városában ötven igazat, megkegyelmezek értük az egész helynek.</verse>
        <verse osisID='Gen.18.27'>Ábrahám újból megszólalt: Tudom, merész dolog, hogy szólok az én Uramnak, bár én csak por és hamu vagyok.</verse>
        <verse osisID='Gen.18.28'>De ha az ötven igaznak öt híja lesz, elpusztítod-e az öt miatt az egész várost? Ő ezt felelte: Nem pusztítom el, ha találok ott negyvenötöt.</verse>
        <verse osisID='Gen.18.29'>Ismét szólt hozzá, és ezt kérdezte: Hátha negyven található ott? Az ÚR így felelt: Nem teszem meg a negyvenért.</verse>
        <verse osisID='Gen.18.30'>Ne induljon föl az én Uram, hogy beszélek - szólt Ábrahám -, de hátha csak harminc található ott? Ő így felelt: Nem teszem meg, ha találok ott harmincat.</verse>
        <verse osisID='Gen.18.31'>Ábrahám ezt mondta: Tudom, merész dolog, hogy szólok az én Uramnak: hátha húsz található ott? Ő így felelt: Nem pusztítom el a húszért.</verse>
        <verse osisID='Gen.18.32'>Ábrahám ezt mondta: Ne induljon föl az én Uram, hogy még egyszer szólok: de hátha csak tíz található ott? Ő így felelt: Nem pusztítom el a tízért.</verse>
        <verse osisID='Gen.18.33'>Amint az ÚR bevégezte beszélgetését Ábrahámmal, eltávozott, Ábrahám pedig visszatért lakóhelyére.</verse>
      </chapter>
      <chapter osisID='Gen.19'>
        <verse osisID='Gen.19.1'>A két angyal estére Sodomába érkezett, Lót pedig éppen Sodoma kapujában ült. Amint meglátta őket Lót, fölkelt, eléjük ment, és arccal a földre borult.</verse>
        <verse osisID='Gen.19.2'>Ezt mondta: Térjetek be, Uraim, szolgátok házába, töltsétek itt az éjszakát, mossátok meg a lábatokat! Reggel majd fölkelhettek, és utatokra indulhattok. De ők azt felelték: Nem, hanem itt a szabadban töltjük az éjszakát.</verse>
        <verse osisID='Gen.19.3'>Mivel azonban nagyon unszolta őket, betértek hozzá, bementek a házba. Ő pedig lakomát készített nekik, kovásztalan kenyeret süttetett, és ettek.</verse>
        <verse osisID='Gen.19.4'>Lefekvés előtt a város férfiai, a sodomaiak, körülvették a házat&amp;#59; ifjak és öregek, az egész nép kivétel nélkül.</verse>
        <verse osisID='Gen.19.5'>Bekiáltottak Lótnak, és azt mondták neki: Hol vannak azok a férfiak, akik hozzád jöttek éjszakára? Hozd ki őket hozzánk, hadd ismerjük őket.</verse>
        <verse osisID='Gen.19.6'>Lót kiment hozzájuk az ajtó elé, de az ajtót bezárta maga mögött,</verse>
        <verse osisID='Gen.19.7'>és ezt mondta: Ugyan, barátaim, ne tegyetek rosszat!</verse>
        <verse osisID='Gen.19.8'>Van két leányom, akiknek még nem volt dolguk férfival, kihozom hozzátok, és tegyetek velük, amit jónak láttok. De ezekkel az emberekkel ne tegyetek semmit, mivel hajlékom oltalma alatt vannak!</verse>
        <verse osisID='Gen.19.9'>De azok így feleltek: Menj innen! És azt mondták: Ő az egyetlen jövevény köztünk, és ő akar törvényt szabni? Még jobban elbánunk veled, mint velük! Szorongatni kezdték magát Lótot, és már majdnem betörték az ajtót.</verse>
        <verse osisID='Gen.19.10'>De azok a férfiak kinyújtották a kezüket, behúzták Lótot magukhoz a házba, és bezárták az ajtót.</verse>
        <verse osisID='Gen.19.11'>Az emberek apraját-nagyját pedig, akik a ház ajtaja előtt voltak, vaksággal verték meg, úgyhogy nem tudták megtalálni az ajtót.</verse>
        <verse osisID='Gen.19.12'>Akkor ezt kérdezték a férfiak Lóttól: Ki van még itt hozzád tartozó? Vődet, fiaidat és leányaidat, meg mindenedet, ami a tied a városban, vidd el erről a helyről!</verse>
        <verse osisID='Gen.19.13'>Mert mi el fogjuk pusztítani ezt a helyet, mivel eljutott az ÚRhoz az a nagy jajkiáltás, amelyet okoztak. Az ÚR azért küldött bennünket, hogy elpusztítsuk a várost.</verse>
        <verse osisID='Gen.19.14'>Lót tehát kiment, és beszélt a vőivel, akik leányait el akarták venni, és ezt mondta: Keljetek föl, menjetek ki erről a helyről, mert az ÚR el fogja pusztítani ezt a várost. De a vőinek úgy tűnt, hogy csak tréfál.</verse>
        <verse osisID='Gen.19.15'>Amikor hajnalodott, így sürgették az angyalok Lótot: Kelj föl, fogd a feleségedet és itt levő két leányodat, hogy el ne pusztulj a város bűne miatt!</verse>
        <verse osisID='Gen.19.16'>És amikor tétovázott, megragadták a férfiak a kezét, meg a feleségének és két leányának a kezét, mert az ÚR megszánta őt. Kivitték, és ott hagyták a városon kívül.</verse>
        <verse osisID='Gen.19.17'>Amikor vitték őket kifelé, ezt mondták: Mentsd az életedet! Ne nézz hátra, és ne állj meg sehol a környéken! A hegyre menekülj, különben elpusztulsz!</verse>
        <verse osisID='Gen.19.18'>De Lót azt mondta nekik: Ne oda, Uram!</verse>
        <verse osisID='Gen.19.19'>Ha már kegyelmes voltál szolgádhoz, és olyan nagy szeretettel bánsz velem, hogy meg akarod tartani az életemet, akkor ne kelljen a hegyre menekülnöm, mert utolér a veszedelem és meghalok.</verse>
        <verse osisID='Gen.19.20'>Itt van a közelben ez a kis város, hadd fussak oda! Bár kicsi, hadd meneküljek oda, hogy életben maradjak!</verse>
        <verse osisID='Gen.19.21'>Ebben a dologban is engedek neked - felelte. Nem pusztítom el azt a várost, amelyről beszéltél.</verse>
        <verse osisID='Gen.19.22'>De sietve menekülj oda, mert semmit sem tudok tenni, amíg oda nem érsz. - Ezért hívják azt a várost Cóarnak.</verse>
        <verse osisID='Gen.19.23'>A nap éppen fölkelt, amikor Lót Cóarba ért.</verse>
        <verse osisID='Gen.19.24'>Az ÚR pedig kénköves tüzes esőt bocsátott Sodomára és Gomorára, az ÚRtól, az égből.</verse>
        <verse osisID='Gen.19.25'>Így pusztította el azokat a városokat és azt az egész környéket, a városok egész lakosságát, sőt a föld növényzetét is.</verse>
        <verse osisID='Gen.19.26'>Mögötte menő felesége azonban hátratekintett, és sóbálvánnyá lett.</verse>
        <verse osisID='Gen.19.27'>Reggel fölkelt Ábrahám, hogy arra a helyre menjen, ahol az ÚR színe előtt állt.</verse>
        <verse osisID='Gen.19.28'>Odatekintett Sodoma és Gomora felé, meg annak az egész környéknek a földje felé, és látta, hogy már csak füst szállt a föld felett, mint az olvasztókemence füstje.</verse>
        <verse osisID='Gen.19.29'>De amikor Isten elpusztította annak a környéknek a városait, nem feledkezett meg Isten Ábrahámról, és kivezette Lótot a pusztulásból, amikor elpusztította azokat a városokat, ahol Lót lakott.</verse>
        <verse osisID='Gen.19.30'>Lót fölment Cóarból, és letelepedett két leányával együtt a hegyen, mert félt Cóarban lakni. Egy barlangban lakott két leányával együtt.</verse>
        <verse osisID='Gen.19.31'>Egyszer a nagyobbik leánya ezt mondta a kisebbiknek: Apánk öreg, és nincs ezen a földön férfi, aki hozzánk bejönne az egész föld szokása szerint.</verse>
        <verse osisID='Gen.19.32'>Gyere, itassuk le apánkat borral, háljunk vele, és támasszunk apánktól utódot.</verse>
        <verse osisID='Gen.19.33'>Leitatták tehát az apjukat borral még azon az éjszakán, és bement a nagyobbik, és az apjával hált. Lót pedig mit sem tudott leánya lefekvéséről és fölkeléséről.</verse>
        <verse osisID='Gen.19.34'>Másnap azt mondta a nagyobbik a kisebbiknek: A múlt éjjel én háltam az apámmal. Itassuk le borral ma éjjel is, és menj be te, hálj vele, hogy utódot támasszunk apánktól.</verse>
        <verse osisID='Gen.19.35'>Azon az éjszakán is leitatták az apjukat borral, és a kisebbik is vele hált. Lót pedig mit sem tudott leánya lefekvéséről és fölkeléséről.</verse>
        <verse osisID='Gen.19.36'>Így esett teherbe Lót mindkét leánya az apjától.</verse>
        <verse osisID='Gen.19.37'>A nagyobbik fiút szült, és Móábnak nevezte el. Ő a mai Móáb ősatyja.</verse>
        <verse osisID='Gen.19.38'>A kisebbik is fiút szült és Ben-Ammínak nevezte el. Ő a mai Ammón fiainak az ősatyja.</verse>
      </chapter>
      <chapter osisID='Gen.20'>
        <verse osisID='Gen.20.1'>Azután elindult onnan Ábrahám a Délvidék felé, letelepedett Kádés és Súr között, és jövevényként élt Gerárban.</verse>
        <verse osisID='Gen.20.2'>Ábrahám azt mondta Sáráról, a feleségéről, hogy a húga, ezért Abímelek, Gerár királya érte küldött, és elvitette Sárát.</verse>
        <verse osisID='Gen.20.3'>Isten azonban eljött Abímelekhez éjjel, álmában, és azt mondta neki: Meg fogsz halni az asszony miatt, akit elvitettél, mert férjes asszony.</verse>
        <verse osisID='Gen.20.4'>Abímelek azonban még nem közeledett hozzá, és azt mondta: Uram, az igaz népet is megölöd?</verse>
        <verse osisID='Gen.20.5'>Hiszen ő mondta nekem, hogy a húga, az asszony meg azt mondta róla, hogy a bátyja! Én tiszta szívvel és ártatlan kézzel tettem ezt.</verse>
        <verse osisID='Gen.20.6'>Akkor ezt mondta neki álmában az Isten: Én is tudom, hogy tiszta szívvel tetted ezt. Ezért óvtalak magam is attól, hogy vétkezzél ellenem, ezért nem engedtem, hogy érintsd őt.</verse>
        <verse osisID='Gen.20.7'>Most tehát add vissza annak az embernek a feleségét, mert próféta ő, és imádkozik érted, hogy életben maradj. Ha azonban nem adod vissza, tudd meg, hogy meg kell halnod neked és minden hozzád tartozónak!</verse>
        <verse osisID='Gen.20.8'>Fölkelt azért Abímelek reggel, hívatta valamennyi szolgáját, és elbeszélte nekik mindezt. Az emberek nagyon megijedtek.</verse>
        <verse osisID='Gen.20.9'>Ekkor hívatta Abímelek Ábrahámot, és ezt mondta neki: Mit tettél velünk? Mit vétettem ellened, hogy ilyen nagy vétekbe akartál belevinni engem és országomat? Olyan dolgokat tettél velem, amilyeneket nem szabad tenni.</verse>
        <verse osisID='Gen.20.10'>Majd ezt kérdezte Abímelek Ábrahámtól: Mire gondoltál, amikor ezt tetted?</verse>
        <verse osisID='Gen.20.11'>Ábrahám ezt felelte: Azt gondoltam, hogy nincs istenfélelem ezen a helyen, és megölnek a feleségemért.</verse>
        <verse osisID='Gen.20.12'>De valóban húgom is ő, az apám leánya, csak nem az anyám leánya&amp;#59; így lett a feleségem.</verse>
        <verse osisID='Gen.20.13'>Amikor vándorútra indított engem Isten apám házából, ezt kértem tőle: Azzal mutasd meg szeretetedet irántam, hogy bárhová megyünk, mindenütt azt mondd rólam, hogy a bátyád vagyok!</verse>
        <verse osisID='Gen.20.14'>Akkor vett Abímelek juhokat és ökröket, szolgákat és szolgálókat, és Ábrahámnak adta, Sárát, a feleségét pedig visszaküldte hozzá,</verse>
        <verse osisID='Gen.20.15'>és ezt mondta Abímelek: Itt van előtted az országom, lakj ott, ahol jónak látod.</verse>
        <verse osisID='Gen.20.16'>Sárához pedig így szólt: Íme, ezer ezüstöt adtam a bátyádnak, ez felment téged mindazok előtt, akik veled vannak, mert így minden tekintetben igazolva vagy.</verse>
        <verse osisID='Gen.20.17'>Ábrahám pedig imádkozott Istenhez, és meggyógyította Isten Abímeleket, feleségét és szolgálóit, úgyhogy ismét szülhettek.</verse>
        <verse osisID='Gen.20.18'>Mert az ÚR meddővé tett minden nőt Abímelek házában Sárának, Ábrahám feleségének az esete miatt.</verse>
      </chapter>
      <chapter osisID='Gen.21'>
        <verse osisID='Gen.21.1'>Azután meglátogatta az ÚR Sárát, ahogyan megmondta, és úgy cselekedett az ÚR Sárával, ahogy megígérte.</verse>
        <verse osisID='Gen.21.2'>Sára teherbe esett, és fiút szült Ábrahámnak öregkorára, abban az időben, amelyet megígért neki Isten.</verse>
        <verse osisID='Gen.21.3'>Ábrahám Izsáknak nevezte el újszülött fiát, akit Sára szült neki.</verse>
        <verse osisID='Gen.21.4'>Azután körülmetélte Ábrahám a fiát, Izsákot nyolcnapos korában, ahogyan megparancsolta neki Isten.</verse>
        <verse osisID='Gen.21.5'>Ábrahám százesztendős volt, amikor fia, Izsák megszületett.</verse>
        <verse osisID='Gen.21.6'>Akkor ezt mondta Sára: Nevetségessé tett engem az Isten, kinevet mindenki, aki csak hallja.</verse>
        <verse osisID='Gen.21.7'>Ezt is mondta: Ki jósolta volna meg Ábrahámnak, hogy fog még Sára fiakat szoptatni? Mert fiút szültem öregkorára.</verse>
        <verse osisID='Gen.21.8'>Amikor a gyermek nagyobb lett, elválasztották. Ábrahám pedig nagy lakomát készített azon a napon, amelyen elválasztották Izsákot.</verse>
        <verse osisID='Gen.21.9'>Amikor Sára nevetni látta az egyiptomi Hágár fiát, akit Hágár Ábrahámnak szült,</verse>
        <verse osisID='Gen.21.10'>ezt mondta Ábrahámnak: Kergesd el ezt a szolgálót a fiával együtt, mert nem örökölhet ennek a szolgálónak a fia az én fiammal, Izsákkal!</verse>
        <verse osisID='Gen.21.11'>Ez a beszéd Ábrahámnak igen rosszul esett, a fia miatt.</verse>
        <verse osisID='Gen.21.12'>De Isten ezt mondta Ábrahámnak: Ne essék neked rosszul ennek a fiúnak és szolgálódnak a dolga. Bármit mond neked Sára, hallgass a szavára, mert Izsákot fogják a te utódodnak nevezni.</verse>
        <verse osisID='Gen.21.13'>De a szolgáló fiából is népet támasztok, mert ő is tőled származik.</verse>
        <verse osisID='Gen.21.14'>Ábrahám fölkelt reggel, fogott egy kenyeret meg egy tömlő vizet, és Hágárnak adta. Föltette azt az asszony vállára, és elküldte őt a gyermekkel együtt. Így ment el, és bolyongott Beérseba pusztájában.</verse>
        <verse osisID='Gen.21.15'>Amikor kifogyott a víz a tömlőből, odatette a gyermeket az egyik bokor alá,</verse>
        <verse osisID='Gen.21.16'>maga pedig elment, leült vele szemben egy nyíllövésnyi távolságban, és ezt mondta: Ne lássam, amikor meghal a gyermek. Ott ült vele szemben, és hangosan sírt.</verse>
        <verse osisID='Gen.21.17'>De Isten meghallotta a fiú hangját, Isten angyala pedig kiáltott a mennyből Hágárnak, és így szólt hozzá: Mi van veled, Hágár? Ne félj, mert meghallotta Isten a fiú hangját ott, ahol van.</verse>
        <verse osisID='Gen.21.18'>Kelj föl, vedd fel a fiút, és fogd kézen, mert nagy népet támasztok belőle.</verse>
        <verse osisID='Gen.21.19'>És megnyitotta Isten az asszony szemét, úgyhogy meglátott egy forrást. Odament, megtöltötte a tömlőt vízzel, és megitatta a fiút.</verse>
        <verse osisID='Gen.21.20'>Isten pedig vele volt a fiúval, és az felnövekedett. A pusztában lakott, és íjász lett.</verse>
        <verse osisID='Gen.21.21'>Párán pusztájában lakott, anyja pedig Egyiptomból szerzett neki feleséget.</verse>
        <verse osisID='Gen.21.22'>Történt abban az időben, hogy Abímelek és hadseregparancsnoka, Píkól azt mondta Ábrahámnak: Isten van veled mindenben, amit cselekszel.</verse>
        <verse osisID='Gen.21.23'>Esküdj meg nekem most Istenre, hogy nem csalsz meg sem engem, sem a fiamat, sem az unokámat, hanem olyan hűségesen bánsz velem és azzal a földdel, ahol jövevény vagy, ahogyan én bántam veled!</verse>
        <verse osisID='Gen.21.24'>Ábrahám így felelt: Megesküszöm.</verse>
        <verse osisID='Gen.21.25'>De Ábrahám szemrehányást tett Abímeleknek amiatt, hogy Abímelek szolgái erőszakkal elfoglaltak tőle egy kutat.</verse>
        <verse osisID='Gen.21.26'>Abímelek ezt mondta: Nem tudom, ki tette ezt. Te sem szóltál róla nekem, én sem hallottam, csak ma.</verse>
        <verse osisID='Gen.21.27'>Akkor Ábrahám vett juhokat meg marhákat, és Abímeleknek adta. Majd szövetséget kötöttek egymással.</verse>
        <verse osisID='Gen.21.28'>De Ábrahám különállított a nyájból hét bárányt.</verse>
        <verse osisID='Gen.21.29'>Akkor ezt kérdezte Abímelek Ábrahámtól: Mire való ez a hét bárány, amelyeket különállítottál?</verse>
        <verse osisID='Gen.21.30'>Ő azt felelte: Fogadd el tőlem ezt a hét bárányt, annak bizonyságául, hogy én ástam ezt a kutat.</verse>
        <verse osisID='Gen.21.31'>Azért nevezték el azt a helyet Beérsebának, mert ott esküdtek meg ők ketten.</verse>
        <verse osisID='Gen.21.32'>Miután megkötötték a szövetséget Beérsebában, fölkelt Abímelek és hadseregparancsnoka, Píkól, és visszatértek a filiszteusok földjére.</verse>
        <verse osisID='Gen.21.33'>Ábrahám pedig tamariszkuszfákat ültetett Beérsebában, és segítségül hívta ott az ÚRnak, az örökkévaló Istennek a nevét.</verse>
        <verse osisID='Gen.21.34'>Azután még hosszú ideig élt jövevényként Ábrahám a filiszteusok földjén.</verse>
      </chapter>
      <chapter osisID='Gen.22'>
        <verse osisID='Gen.22.1'>Ezek után történt, hogy Isten próbára tette Ábrahámot, és megszólította: Ábrahám! Ő pedig felelt: Itt vagyok.</verse>
        <verse osisID='Gen.22.2'>Isten ezt mondta: Fogd a fiadat, a te egyetlenedet, akit szeretsz, Izsákot, és menj el Mórijjá földjére, és áldozd fel ott égőáldozatul az egyik hegyen, amelyet majd megmondok neked!</verse>
        <verse osisID='Gen.22.3'>Ábrahám fölkelt reggel, fölnyergelte a szamarát, maga mellé vette két szolgáját meg Izsákot, a fiát. Fát is hasogatott az áldozathoz. Azután elindult arra a helyre, amelyet az Isten mondott neki.</verse>
        <verse osisID='Gen.22.4'>A harmadik napon fölemelte tekintetét Ábrahám, és meglátta azt a helyet messziről.</verse>
        <verse osisID='Gen.22.5'>Ekkor így szólt Ábrahám a szolgáihoz: Maradjatok itt a szamárral, én pedig a fiammal elmegyek oda, imádkozunk, és utána visszatérünk hozzátok.</verse>
        <verse osisID='Gen.22.6'>Fogta tehát Ábrahám az égőáldozathoz való fát, rátette a fiára, Izsákra, ő maga pedig a tüzet meg a kést vitte&amp;#59; így mentek ketten együtt.</verse>
        <verse osisID='Gen.22.7'>De Izsák megszólította apját, Ábrahámot: Apám! Ő pedig felelt: Itt vagyok, fiam. A fiú megkérdezte: Itt van a tűz meg a fa, de hol van az áldozatra való bárány?</verse>
        <verse osisID='Gen.22.8'>Ábrahám azt mondta: Isten majd gondoskodik az áldozatra való bárányról, fiam. Így mentek tovább ketten együtt.</verse>
        <verse osisID='Gen.22.9'>Amikor eljutottak arra a helyre, amelyet Isten mondott neki, oltárt épített ott Ábrahám, rárakta a fadarabokat, megkötözte a fiát, Izsákot, és föltette az oltárra a fadarabok tetejére.</verse>
        <verse osisID='Gen.22.10'>De amint kinyújtotta Ábrahám a kezét, és már fogta a kést, hogy levágja a fiát,</verse>
        <verse osisID='Gen.22.11'>kiáltott neki az ÚR angyala a mennyből: Ábrahám! Ábrahám! Ő így felelt: Itt vagyo</verse>
        <verse osisID='Gen.22.12'>Az angyal így szólt: Ne nyújtsd ki kezedet a fiúra, és ne bántsd őt, mert most már tudom, hogy istenfélő vagy, és nem tagadtad meg tőlem a fiadat, a te egyetlenedet.</verse>
        <verse osisID='Gen.22.13'>Akkor fölemelte Ábrahám a tekintetét, és meglátta, hogy ott van egy kos, szarvánál fogva fönnakadva a bozótban. Odament Ábrahám, fogta a kost, és azt áldozta föl égőáldozatul a fia helyett.</verse>
        <verse osisID='Gen.22.14'>Azután így nevezte el Ábrahám azt a helyet: Az ÚR gondoskodik. Ma ezt mondják: Az ÚR hegyén a gondviselés.</verse>
        <verse osisID='Gen.22.15'>Az ÚR angyala másodszor is kiáltott Ábrahámnak a mennyből,</verse>
        <verse osisID='Gen.22.16'>és ezt mondta: Magamra esküszöm, így szól az ÚR, hogy mivel így tettél, és nem tagadtad meg tőlem a fiadat, a te egyetlenedet,</verse>
        <verse osisID='Gen.22.17'>azért gazdagon megáldalak, és úgy megszaporítom utódaidat, hogy annyian lesznek, mint az ég csillagai, vagy mint a homokszemek a tenger partján. A te utódod birtokolni fogja ellenségei kapuját,</verse>
        <verse osisID='Gen.22.18'>és a te utódod által nyer áldást a föld valamennyi népe, mert hallgattál szavamra.</verse>
        <verse osisID='Gen.22.19'>Ezután Ábrahám visszatért szolgáihoz, elindultak, és együtt elmentek Beérsebába. Ábrahám továbbra is Beérsebában lakott.</verse>
        <verse osisID='Gen.22.20'>Ezek után ezt a hírt vitték Ábrahámnak: Milká is szült fiúkat öcsédnek, Náhórnak:</verse>
        <verse osisID='Gen.22.21'>Úcot, az elsőszülöttjét, Búzt, annak öccsét, és Kemúélt, Arám atyját,</verse>
        <verse osisID='Gen.22.22'>továbbá Keszedet, Hazót és Pildást, Jidláfot és Betúélt.</verse>
        <verse osisID='Gen.22.23'>Betúél nemzette Rebekát. Ezt a nyolcat szülte Milká Náhórnak, Ábrahám öccsének.</verse>
        <verse osisID='Gen.22.24'>Reúmá nevű másodfelesége is szült neki: Tebahot, Gahamot, Tahast és Maakát.</verse>
      </chapter>
      <chapter osisID='Gen.23'>
        <verse osisID='Gen.23.1'>Sára százhuszonhét esztendeig élt, ennyi volt Sára életkora.</verse>
        <verse osisID='Gen.23.2'>Amikor meghalt Sára Kánaán földjén Kirjat-Arbában, azaz Hebrónban, Ábrahám bement Sárához, hogy meggyászolja, és elsirassa őt.</verse>
        <verse osisID='Gen.23.3'>Majd fölkelt Ábrahám a halottja mellől, és így szólt a hettitákhoz:</verse>
        <verse osisID='Gen.23.4'>Jövevény és idegen vagyok köztetek. Adjatok nekem sírhelynek való birtokot nálatok, hogy oda temethessem halottamat.</verse>
        <verse osisID='Gen.23.5'>A hettiták ezt felelték Ábrahámnak:</verse>
        <verse osisID='Gen.23.6'>Hallgass meg bennünket, urunk! Istentől való fejedelem vagy te közöttünk. A legszebb sírhelyünkön temesd el halottadat! Senki sem akadályoz meg közülünk, hogy az ő sírhelyére temesd halottadat.</verse>
        <verse osisID='Gen.23.7'>Ekkor fölkelt Ábrahám, meghajolt a föld tulajdonosai, a hettiták előtt,</verse>
        <verse osisID='Gen.23.8'>és így szólt hozzájuk: Ha igazán azt akarjátok, hogy eltemessem halottamat, hallgassatok meg engem, és bírjátok rá Efrónt, Cóhar fiát,</verse>
        <verse osisID='Gen.23.9'>hogy adja nekem a makpélai barlangját, amely a szántóföldje végén van! Teljes értékéért adja el, hogy legyen sírhelynek való birtokom köztetek!</verse>
        <verse osisID='Gen.23.10'>Efrón is ott ült a hettiták között. Ez a hettita Efrón így szólt Ábrahámhoz a hettitáknak és mindazoknak a füle hallatára, akik a város kapujában összejöttek:</verse>
        <verse osisID='Gen.23.11'>Nem, uram! Hallgass meg engem! Neked adom azt a szántóföldet a rajta levő barlanggal együtt. Népem fiainak a szeme láttára adom azt neked. Temesd el halottadat!</verse>
        <verse osisID='Gen.23.12'>Ábrahám meghajolt a föld tulajdonosai előtt,</verse>
        <verse osisID='Gen.23.13'>és így szólt Efrónhoz a föld tulajdonosainak a füle hallatára: Hallgass mégis rám! Megadom a szántóföld árát, fogadd el tőlem, azután oda temetem halottamat.</verse>
        <verse osisID='Gen.23.14'>De Efrón így felelt Ábrahámnak:</verse>
        <verse osisID='Gen.23.15'>Hallgass rám, uram! Négyszáz ezüst sekelt ér ez a föld! Mit számít az közöttünk? Temesd csak el halottadat!</verse>
        <verse osisID='Gen.23.16'>Ábrahám engedett Efrónnak, és kimért Ábrahám Efrónnak annyi ezüstöt, amennyit mondott a hettiták füle hallatára, a kereskedelmi forgalomban használt négyszáz ezüst sekelt.</verse>
        <verse osisID='Gen.23.17'>Így ment át Efrón makpélai szántóföldje, amely Mamréval szemben van, a szántóföld a barlanggal együtt, és minden fa a szántóföld egész határán körös-körül</verse>
        <verse osisID='Gen.23.18'>Ábrahám birtokába, a hettitáknak és mindazoknak a szeme láttára, akik a város kapujában összejöttek.</verse>
        <verse osisID='Gen.23.19'>Azután eltemette Ábrahám a feleségét, Sárát a makpélai szántóföld barlangjában, Mamréval szemben. Ez ma Hebrón, Kánaán földjén.</verse>
        <verse osisID='Gen.23.20'>Így került Ábrahám birtokába sírhelyül a hettitáknak ez a szántóföldje a rajta levő barlanggal együtt.</verse>
      </chapter>
      <chapter osisID='Gen.24'>
        <verse osisID='Gen.24.1'>Ábrahám élemedett korú, öreg ember lett, és az ÚR mindennel megáldotta Ábrahámot.</verse>
        <verse osisID='Gen.24.2'>Egyszer azt mondta Ábrahám háza öreg szolgájának, aki mindenét kezelte: Tedd a kezedet a csípőm alá,</verse>
        <verse osisID='Gen.24.3'>hadd eskesselek meg az ÚRra, az ég és föld Istenére, hogy fiamnak nem a kánaániak leányai közül hozol feleséget, akik között lakom,</verse>
        <verse osisID='Gen.24.4'>hanem elmész hazámba, a rokonságomhoz, és onnan hozol feleséget a fiamnak, Izsáknak!</verse>
        <verse osisID='Gen.24.5'>De a szolga ezt mondta neki: Hátha az a leány nem akar követni engem erre a földre? Akkor visszavigyem a fiadat arra a földre, ahonnan eljöttél?</verse>
        <verse osisID='Gen.24.6'>Ábrahám így válaszolt neki: Őrizkedj attól, hogy oda visszavidd a fiamat!</verse>
        <verse osisID='Gen.24.7'>Az ÚR, az ég Istene, aki kihozott engem atyám házából és rokonságom földjéről, aki beszélt velem, és így esküdött meg nekem: A te utódaidnak adom ezt a földet! - Ő elküldi majd angyalát előtted, hogy onnan hozz a fiamnak feleséget.</verse>
        <verse osisID='Gen.24.8'>Ha a leány nem akar követni téged, akkor mentes leszel a nekem tett eskü alól, de a fiamat nem viheted vissza oda.</verse>
        <verse osisID='Gen.24.9'>Ekkor a szolga odatette kezét urának, Ábrahámnak a csípője alá, és megesküdött neki erre a dologra.</verse>
        <verse osisID='Gen.24.10'>Azután kiválasztott a szolga tíz tevét urának a tevéi közül, hogy elmenjen, és vitt magával urától mindenféle értékes dolgot. Elindult, és elment Aram-Naharaimba, Náhór városába.</verse>
        <verse osisID='Gen.24.11'>A városon kívül megpihentette a tevéket egy kútnál, estefelé, amikor az asszonyok vizet meríteni jártak.</verse>
        <verse osisID='Gen.24.12'>Akkor ezt mondta: URam, Ábrahámnak, az én uramnak Istene! Adj eredményt még ma, és mutasd meg hűségedet az én uram, Ábrahám iránt!</verse>
        <verse osisID='Gen.24.13'>Ideállok a forrás mellé, amikor a városbeli leányok kijönnek vizet meríteni.</verse>
        <verse osisID='Gen.24.14'>Legyen úgy, hogy ha azt mondom valamelyik leánynak: Nyújtsd ide a korsódat, hadd igyam! - ő pedig azt mondja: Igyál, sőt még a tevéidet is megitatom - akkor őt rendelted szolgádnak, Izsáknak, és ebből tudom meg, hogy megmutattad hűségedet uram iránt!</verse>
        <verse osisID='Gen.24.15'>Még be sem fejezte szavait, máris jött Rebeka, korsóval a vállán. Ő Betúélnak, Milká fiának volt a leánya&amp;#59; Milká pedig Ábrahám testvérének, Náhórnak volt a felesége.</verse>
        <verse osisID='Gen.24.16'>A leány igen szép arcú volt, hajadon, akinek férfival még nem volt dolga. Lement a forráshoz, megtöltötte a korsóját, és feljött.</verse>
        <verse osisID='Gen.24.17'>Ekkor a szolga odafutott, és azt mondta: Adj nekem egy korty vizet a korsóból!</verse>
        <verse osisID='Gen.24.18'>A leány így felelt: Igyál, uram! És gyorsan levette korsóját a kezébe, és inni adott neki.</verse>
        <verse osisID='Gen.24.19'>Miután eleget adott neki inni, így szólt: Tevéidnek is merítek, míg eleget nem isznak.</verse>
        <verse osisID='Gen.24.20'>Sietve beleöntötte a korsó vizet a vályúba, azután ismét odafutott meríteni a forráshoz. Így merített valamennyi tevének.</verse>
        <verse osisID='Gen.24.21'>Az ember közben némán figyelte, hogy megtudja, szerencséssé tette-e útját az ÚR, vagy sem.</verse>
        <verse osisID='Gen.24.22'>Miután a tevék már eleget ittak, elővett a férfi egy fél sekel súlyú aranyfüggőt, és a leány kezére való két karperecet, tíz aranysekel súlyút,</verse>
        <verse osisID='Gen.24.23'>és ezt kérdezte: Kinek a leánya vagy? Mondd meg nekem, van-e számunkra éjszakára hely apád házánál?</verse>
        <verse osisID='Gen.24.24'>Ő azt felelte: Betúél leánya vagyok, Milká fiáé, akit ő Náhórnak szült.</verse>
        <verse osisID='Gen.24.25'>Azt is mondta neki: Van nálunk bőven szalma is, abrak is, meg hely is van éjszakára.</verse>
        <verse osisID='Gen.24.26'>Akkor meghajolt az a férfi, leborult az ÚR előtt,</verse>
        <verse osisID='Gen.24.27'>és ezt mondta: Áldott az ÚR, Ábrahámnak, az én uramnak Istene, aki nem vonta meg hűséges szeretetét uramtól! Az ÚR vezérelt engem ezen az úton az én uram testvérének házához.</verse>
        <verse osisID='Gen.24.28'>Ezután elszaladt a leány, és elmondta anyja háza népének, hogy mi történt.</verse>
        <verse osisID='Gen.24.29'>Rebekának pedig volt egy Lábán nevű bátyja. Ez a Lábán kiszaladt ahhoz az emberhez a forráshoz.</verse>
        <verse osisID='Gen.24.30'>Amikor látta a függőt és a húga kezén levő karpereceket, és meghallotta húgának, Rebekának a beszédét, aki elmondta, hogy miről beszélt vele az az ember, akkor odament ahhoz az emberhez, aki még mindig ott állt a tevék mellett a forrásnál,</verse>
        <verse osisID='Gen.24.31'>és így szólt: Jöjj be, áldott embere az ÚRnak, mit állsz idekint? Én már elkészítettem a házat és a tevék helyét is.</verse>
        <verse osisID='Gen.24.32'>A férfi bement a házba, Lábán meg levette a tevékről a szerszámot, adott a tevéknek szalmát és abrakot&amp;#59; azután vizet hoztak, hogy megmossák a lábát, meg a vele levő emberek lábát is.</verse>
        <verse osisID='Gen.24.33'>Majd ennivalót tettek eléje, de ő így szólt: Nem eszem, amíg el nem mondom a mondanivalómat! Lábán így szólt: Beszélj!</verse>
        <verse osisID='Gen.24.34'>Ő pedig ezt mondta: Ábrahám szolgája vagyok.</verse>
        <verse osisID='Gen.24.35'>Az ÚR igen megáldotta az én uramat, és meggazdagodott. Adott neki juhokat, szarvasmarhákat, ezüstöt, aranyat, szolgákat, szolgálókat, tevéket és szamarakat.</verse>
        <verse osisID='Gen.24.36'>Uramnak a felesége, Sára, öregkorában szült fiút az én uramnak, aki neki adta mindenét.</verse>
        <verse osisID='Gen.24.37'>Engem pedig így esketett meg az uram: Ne végy fiamnak feleséget a kánaániak leányai közül, akiknek a földjén lakom,</verse>
        <verse osisID='Gen.24.38'>hanem menj el apám házához, az én nemzetségemhez, és onnan hozz feleséget a fiamnak!</verse>
        <verse osisID='Gen.24.39'>S amikor azt mondtam uramnak: Hátha az a leány nem akar követni engem,</verse>
        <verse osisID='Gen.24.40'>akkor így felelt nekem: Az ÚR, akinek a színe előtt járok, elküldi majd angyalát veled, és szerencséssé teszi utadat, hogy feleséget hozhass fiamnak az én nemzetségemből, apám házából.</verse>
        <verse osisID='Gen.24.41'>Csak akkor mentesülsz a nekem tett eskü alól, ha elmész az én nemzetségemhez. Ha nem adják neked, akkor is mentesülsz a nekem tett eskü alól.</verse>
        <verse osisID='Gen.24.42'>Amikor ma a forráshoz értem, ezt mondtam: URam, Ábrahámnak, az én uramnak Istene! Bárcsak szerencséssé tennéd utamat, amelyen járok!</verse>
        <verse osisID='Gen.24.43'>Ideállok a forrás mellé. Legyen úgy, hogy ha azt mondom valamelyik leánynak, aki kijön vizet meríteni: Adj innom egy kis vizet a korsóból,</verse>
        <verse osisID='Gen.24.44'>és az ezt feleli nekem: Igyál, sőt még a tevéidnek is merítek: az legyen az a leány, akit az ÚR az én uram fiának rendelt.</verse>
        <verse osisID='Gen.24.45'>Még be sem fejeztem magamban a beszédet, máris jött Rebeka, korsóval a vállán, lement a forráshoz, és merített. Ezt mondtam neki: Adj innom!</verse>
        <verse osisID='Gen.24.46'>Ő gyorsan levette a korsóját, és így felelt: Igyál, sőt még a tevéidet is megitatom. Ittam, és ő a tevéket is megitatta.</verse>
        <verse osisID='Gen.24.47'>Azután megkérdeztem tőle: Kinek a leánya vagy? Ő ezt mondta: Annak a Betúélnak a leánya vagyok, akit Milká szült Náhórnak. Ekkor a függőt az orrába és a karpereceket a kezére tettem.</verse>
        <verse osisID='Gen.24.48'>Azután meghajoltam, leborultam az ÚR előtt, és áldottam az URat, Ábrahámnak, az én uramnak Istenét, aki a helyes úton vezérelt engem, hogy az én uram testvére leányát vigyem el feleségül a fiának.</verse>
        <verse osisID='Gen.24.49'>Most azért, ha meg akarjátok mutatni, hogy szeretitek uramat, és hűek vagytok hozzá, mondjátok meg ezt nekem! De ha nem, azt is mondjátok meg, mert aszerint fordulok jobbra vagy balra!</verse>
        <verse osisID='Gen.24.50'>Lábán és Betúél így válaszolt: Az ÚRtól indult el ez a dolog, mi nem mondhatunk neked sem rosszat, sem jót.</verse>
        <verse osisID='Gen.24.51'>Itt van Rebeka, vidd, és menj! Legyen urad fiának a felesége, ahogyan elvégezte az ÚR.</verse>
        <verse osisID='Gen.24.52'>Amikor meghallotta Ábrahám szolgája a beszédüket, földre borult az ÚR előtt.</verse>
        <verse osisID='Gen.24.53'>Azután a szolga ezüst és arany ékszereket meg ruhákat vett elő, és Rebekának adta. Drága ajándékokat adott a bátyjának és az anyjának is.</verse>
        <verse osisID='Gen.24.54'>Majd ettek és ittak az emberekkel együtt, akik vele voltak, és ott töltötték az éjszakát. Amikor felkeltek reggel, így szólt: Bocsássatok el uramhoz!</verse>
        <verse osisID='Gen.24.55'>A leány bátyja és anyja azonban azt mondta: Hadd maradjon velünk a leány még vagy tíz napig, azután elmehet!</verse>
        <verse osisID='Gen.24.56'>De ő így felelt nekik: Ne tartsatok vissza, hiszen az ÚR szerencséssé tette utamat. Bocsássatok el, hadd menjek uramhoz!</verse>
        <verse osisID='Gen.24.57'>Azok ezt mondták: Hívjuk ide a leányt, és kérdezzük meg őt magát!</verse>
        <verse osisID='Gen.24.58'>Odahívták Rebekát, és azt kérdezték tőle: Elmész-e ezzel az emberrel? Ő azt felelte: Elmegyek!</verse>
        <verse osisID='Gen.24.59'>Elbocsátották tehát húgukat, Rebekát, és a dajkáját, meg Ábrahám szolgáját embereivel együtt.</verse>
        <verse osisID='Gen.24.60'>Megáldották Rebekát, és ezt mondták neki: Húgunk, legyen utódaid száma ezerszer tízezer! Vegye birtokba utódod ellenségei városát!</verse>
        <verse osisID='Gen.24.61'>Azután fölkelt Rebeka és szolgálói, felültek a tevékre, és követték azt a férfit. Így vitte el a szolga Rebekát, és elment.</verse>
        <verse osisID='Gen.24.62'>Izsák éppen megérkezett a Lahajrói-kúttól, mert a Délvidéken lakott.</verse>
        <verse osisID='Gen.24.63'>Estefelé kiment Izsák imádkozni a mezőre. Amint föltekintett, látta, hogy tevék közelednek.</verse>
        <verse osisID='Gen.24.64'>Rebeka is föltekintett, és meglátta Izsákot. Akkor leszállt a tevéről,</verse>
        <verse osisID='Gen.24.65'>és azt kérdezte a szolgától: Ki az a férfi, aki szembe jön velünk a mezőn? A szolga így felelt: Ő az én uram! Akkor Rebeka fátylat vett elő, és eltakarta magát.</verse>
        <verse osisID='Gen.24.66'>A szolga pedig elbeszélte Izsáknak mindazt, amit végzett.</verse>
        <verse osisID='Gen.24.67'>Izsák ekkor bevezette Rebekát anyjának, Sárának a sátrába, és feleségül vette Rebekát. Izsák megszerette őt, és megvigasztalódott anyja halála után.</verse>
      </chapter>
      <chapter osisID='Gen.25'>
        <verse osisID='Gen.25.1'>Ábrahám ismét megnősült, feleségének Ketúrá volt a neve.</verse>
        <verse osisID='Gen.25.2'>Ő szülte neki Zimránt, Joksánt, Medánt, Midjánt, Jisbákot és Súahot.</verse>
        <verse osisID='Gen.25.3'>Joksán nemzette Sebát és Dedánt. Dedán fiai lettek az assúriak, a letúsiak és a leummiak.</verse>
        <verse osisID='Gen.25.4'>Midján fiai pedig: Éfá, Éfer, Hanók, Abídá és Eldáá. Ezek mind Ketúrának a leszármazottjai.</verse>
        <verse osisID='Gen.25.5'>De Ábrahám Izsáknak adta mindenét,</verse>
        <verse osisID='Gen.25.6'>az Ábrahám másodrangú feleségeitől származó fiaknak csak ajándékokat adott Ábrahám, és még életében eltávolította őket fia, Izsák mellől kelet felé, egy keleti országba.</verse>
        <verse osisID='Gen.25.7'>Ábrahám életkora, amit megért, százhetvenöt év volt.</verse>
        <verse osisID='Gen.25.8'>Akkor elhunyt Ábrahám, meghalt késő vénségében, öregen, betelve az élettel, és elődei mellé került.</verse>
        <verse osisID='Gen.25.9'>Fiai, Izsák és Izmael temették el a makpélai barlangban, Efrónnak, a hettita Cóhar fiának a szántóföldjén, Mamréval szemben,</verse>
        <verse osisID='Gen.25.10'>azon a szántóföldön, amelyet Ábrahám a hettitáktól vett meg. Ott temették el Ábrahámot, ahol Sárát, a feleségét.</verse>
        <verse osisID='Gen.25.11'>Ábrahám halála után megáldotta Isten az ő fiát, Izsákot. Izsák a Lahajrói-kútnál lakott.</verse>
        <verse osisID='Gen.25.12'>Ez Ábrahám fiának, Izmaelnek a nemzetsége, akit az egyiptomi Hágár, Sára szolgálója szült Ábrahámnak.</verse>
        <verse osisID='Gen.25.13'>Így hívták Izmael fiait nevük és nemzetségük szerint: Izmael elsőszülöttje volt Nebájót, azután következett Kédár, Adbeél és Mibszám,</verse>
        <verse osisID='Gen.25.14'>továbbá Mismá, Dúmá és Masszá,</verse>
        <verse osisID='Gen.25.15'>Hadad, Témá, Jetúr, Náfis és Kédmá.</verse>
        <verse osisID='Gen.25.16'>Ezek Izmael fiai, és ez a nevük falvaik és sátortáboraik szerint: tizenkét fejedelem, törzseiknek megfelelően.</verse>
        <verse osisID='Gen.25.17'>Izmael életkora százharminckét esztendő volt. Akkor elhunyt, meghalt, és elődei mellé került.</verse>
        <verse osisID='Gen.25.18'>Izmael utódai Havílától Súrig tanyáztak, amely Egyiptomtól keletre, Assúr felé van. Szembeszálltak a testvértörzsekkel is.</verse>
        <verse osisID='Gen.25.19'>Ez Izsáknak, Ábrahám fiának a nemzetsége: Ábrahám nemzette Izsákot.</verse>
        <verse osisID='Gen.25.20'>Izsák negyvenesztendős volt, amikor feleségül vette Rebekát, az arám Betúél leányát, az arám Lábán húgát Paddan-Arámból.</verse>
        <verse osisID='Gen.25.21'>És Izsák könyörgött az ÚRnak feleségéért, mivel meddő volt. Az ÚR pedig engedett könyörgésének, úgyhogy teherbe esett Rebeka, a felesége.</verse>
        <verse osisID='Gen.25.22'>De a fiúk tusakodtak a méhében. Akkor ezt mondta Rebeka: Ha így van, minek is élek? Elment azért, hogy megkérdezze az URat.</verse>
        <verse osisID='Gen.25.23'>Az ÚR pedig ezt mondta neki: Két nép van méhedben, két nemzet válik ki belsődből: egyik nemzet erősebb lesz a másiknál, de a nagyobbik szolgál a kisebbnek!</verse>
        <verse osisID='Gen.25.24'>Elérkezett a szülés napja, és ikrek voltak a méhében.</verse>
        <verse osisID='Gen.25.25'>Kijött az első: vöröses volt, és mindenütt szőrös, mint a daróc. Ezért Ézsaunak nevezték el.</verse>
        <verse osisID='Gen.25.26'>Azután kijött a testvére, kezével Ézsau sarkába kapaszkodva. Ezért őt Jákóbnak nevezték el. Izsák hatvanesztendős volt, amikor ezek születtek.</verse>
        <verse osisID='Gen.25.27'>Amikor a fiúk felnőttek, Ézsau a vadászathoz értő, szabadban élő ember lett, Jákób ellenben szelíd sátorlakó.</verse>
        <verse osisID='Gen.25.28'>Ezért Izsák Ézsaut szerette, mert ízlett neki a vad, Rebeka viszont Jákóbot szerette.</verse>
        <verse osisID='Gen.25.29'>Egyszer Jákób valami főzeléket főzött, amikor Ézsau fáradtan jött meg a mezőről.</verse>
        <verse osisID='Gen.25.30'>Ézsau azt mondta Jákóbnak: Hadd egyem ebből a vörös ételből, mert fáradt vagyok! Ezért nevezték el őt Edómnak.</verse>
        <verse osisID='Gen.25.31'>De Jákób azt felelte: Add nekem érte azonnal az elsőszülöttségi jogodat!</verse>
        <verse osisID='Gen.25.32'>Ézsau ezt mondta: Én úgyis folyton halálos veszélyben vagyok, mire való nekem az elsőszülöttségi jog?</verse>
        <verse osisID='Gen.25.33'>Jákób azt felelte: Akkor esküdj meg nekem azonnal! Ézsau megesküdött neki, így adta el elsőszülöttségi jogát Jákóbnak.</verse>
        <verse osisID='Gen.25.34'>Jákób meg adott Ézsaunak kenyeret és lencsefőzeléket. És ő evett, ivott, azután fölkelt, és elment. Ennyire semmibe vette Ézsau az elsőszülöttségi jogot.</verse>
      </chapter>
      <chapter osisID='Gen.26'>
        <verse osisID='Gen.26.1'>Egyszer éhínség volt az országban, azon az első éhínségen kívül, amely Ábrahám idejében volt. Ekkor elment Izsák Abímelekhez, a filiszteusok királyához Gerárba.</verse>
        <verse osisID='Gen.26.2'>Mert megjelent neki az ÚR, és ezt mondta: Ne menj Egyiptomba, hanem abban az országban lakj, amelyet én mondok neked!</verse>
        <verse osisID='Gen.26.3'>Maradj jövevényként ebben az országban, én pedig veled leszek, és megáldalak, mert neked és utódaidnak adom ezeket az országokat mind, és megtartom azt az esküt, amellyel megesküdtem apádnak, Ábrahámnak.</verse>
        <verse osisID='Gen.26.4'>És úgy megszaporítom utódaidat, hogy annyian lesznek, mint az égen a csillag. A te utódaidnak adom mindezeket az országokat, és a te utódod által nyernek áldást a föld összes népei,</verse>
        <verse osisID='Gen.26.5'>mert hallgatott Ábrahám a szavamra, és megtartotta a megtartandókat: parancsolataimat, rendelkezéseimet és utasításaimat.</verse>
        <verse osisID='Gen.26.6'>Izsák Gerárban telepedett le.</verse>
        <verse osisID='Gen.26.7'>Amikor annak a helynek a lakosai a felesége iránt kérdezősködtek, azt mondta, hogy a húga. Félt azt mondani, hogy a felesége, hogy meg ne öljék annak a helynek a lakói Rebeka miatt, mert szép arcú volt.</verse>
        <verse osisID='Gen.26.8'>Amikor már jó ideje ott lakott, történt, hogy Abímelek, a filiszteusok királya kitekintett az ablakon, és meglátta Izsákot, amint a feleségével, Rebekával nevetgélt.</verse>
        <verse osisID='Gen.26.9'>Ekkor hívatta Abímelek Izsákot, és ezt mondta: Mégiscsak a feleséged ő! Hogy mondhattad, hogy a húgod?! Izsák ezt felelte neki: Mert azt gondoltam, hogy meg fogok halni miatta.</verse>
        <verse osisID='Gen.26.10'>Akkor így szólt Abímelek: Miért tetted ezt velünk? Könnyen megeshetett volna, hogy valaki a nép közül a feleségeddel hál, és akkor bűnbe kevertél volna bennünket.</verse>
        <verse osisID='Gen.26.11'>Abímelek ezért ilyen parancsot adott az egész népnek: Aki ehhez az emberhez és feleségéhez nyúl, annak meg kell halnia!</verse>
        <verse osisID='Gen.26.12'>Izsák ezután vetett azon a földön, és százszorosát aratta abban az esztendőben, úgy megáldotta őt az ÚR.</verse>
        <verse osisID='Gen.26.13'>Így gazdagodott ez az ember&amp;#59; folyton-folyvást gazdagodott, míg végül is dúsgazdaggá lett.</verse>
        <verse osisID='Gen.26.14'>Volt juhnyája, marhacsordája és nagy szolgahada, s ezért féltékenyek lettek rá a filiszteusok.</verse>
        <verse osisID='Gen.26.15'>Mindazokat a kutakat, amelyeket apjának, Ábrahámnak az idejében apja szolgái ástak, betömték a filiszteusok, és teleszórták földdel.</verse>
        <verse osisID='Gen.26.16'>Abímelek ekkor így szólt Izsákhoz: Menj el tőlünk, mert sokkal hatalmasabb lettél, mint mi!</verse>
        <verse osisID='Gen.26.17'>El is ment onnan Izsák, és Gerár völgyében ütött tábort, és ott lakott.</verse>
        <verse osisID='Gen.26.18'>Majd ismét kiásta Izsák azokat a kutakat, amelyeket apjának, Ábrahámnak az idejében ástak, de Ábrahám halála után a filiszteusok betömtek&amp;#59; és ugyanúgy nevezte el azokat, ahogyan apja nevezte őket.</verse>
        <verse osisID='Gen.26.19'>Egyszer Izsák szolgái a völgyben ástak, és ott olyan kutat találtak, amelyben forrásvíz volt.</verse>
        <verse osisID='Gen.26.20'>A gerári pásztorok azonban pörlekedtek Izsák pásztoraival, és ezt mondták: mienk a víz! Ezért nevezte el a kutat Észeknek, mert civakodtak vele.</verse>
        <verse osisID='Gen.26.21'>Azután más kutat ástak, de amiatt is pörlekedtek, ezért azt Szitnának nevezte el.</verse>
        <verse osisID='Gen.26.22'>Onnan is továbbvonult, és egy másik kutat ásott, amely miatt már nem pörlekedtek, ezért azt Rehóbótnak nevezte el, mert ezt mondta: Most már tágas helyet szerzett nekünk az ÚR, és szaporodhatunk ezen a földön.</verse>
        <verse osisID='Gen.26.23'>Onnan fölment Beérsebába.</verse>
        <verse osisID='Gen.26.24'>Azon az éjszakán megjelent neki az ÚR, és ezt mondta: Én vagyok atyádnak, Ábrahámnak Istene. Ne félj, mert én veled vagyok, megáldalak téged, megsokasítom utódaidat szolgámért, Ábrahámért!</verse>
        <verse osisID='Gen.26.25'>Ezért oltárt épített ott, és segítségül hívta az ÚR nevét. Felvonta sátrát Izsák, szolgái meg kutat ástak ott.</verse>
        <verse osisID='Gen.26.26'>Majd elment hozzá Abímelek Gerárból barátjával, Ahuzzattal és hadseregparancsnokával, Píkóllal.</verse>
        <verse osisID='Gen.26.27'>Izsák ezt mondta nekik: Miért jöttetek hozzám, hiszen ti gyűlöltök engem, és elűztetek magatok közül?</verse>
        <verse osisID='Gen.26.28'>De azok ezt felelték: Meg kellett látnunk, hogy az ÚR van veled. Ezért azt mondtuk: Legyen esküvel fogadott megállapodás köztünk és közted! Szövetséget akarunk kötni veled,</verse>
        <verse osisID='Gen.26.29'>hogy nem teszel rosszat velünk, ahogyan mi sem bántottunk téged, csak jót tettünk veled, és békével bocsátottunk el. Hiszen az ÚR áldott embere vagy te!</verse>
        <verse osisID='Gen.26.30'>Akkor lakomát készített nekik: ettek és ittak.</verse>
        <verse osisID='Gen.26.31'>Amikor reggel fölkeltek, megesküdtek egymásnak, azután elbocsátotta őket Izsák, és békével mentek el tőle.</verse>
        <verse osisID='Gen.26.32'>Még aznap megérkeztek Izsák szolgái, és jelentették, hogy kutat ástak, és ezt mondták neki: Vizet találtunk!</verse>
        <verse osisID='Gen.26.33'>És elnevezte azt Sibának, ezért Beérseba annak a városnak a neve még ma is.</verse>
        <verse osisID='Gen.26.34'>Amikor Ézsau negyvenéves volt, feleségül vette Juditot, a hettita Beéri leányát, és Boszmatot, a hettita Élón leányát.</verse>
        <verse osisID='Gen.26.35'>Ezek keserítették meg Izsák és Rebeka lelkét.</verse>
      </chapter>
      <chapter osisID='Gen.27'>
        <verse osisID='Gen.27.1'>Amikor Izsák megöregedett, és annyira meghomályosodott a szeme, hogy nem látott, behívta a nagyobbik fiát, Ézsaut, és így szólt hozzá: Fiam! Az felelt neki: Itt vagyok.</verse>
        <verse osisID='Gen.27.2'>Izsák ezt mondta: Lásd, én megöregedtem, nem tudom halálom napját.</verse>
        <verse osisID='Gen.27.3'>Most hát fogd a fegyvereidet, tegzedet és íjadat, menj ki a mezőre, és lőj nekem valami vadat!</verse>
        <verse osisID='Gen.27.4'>Azután készíts nekem jó falatokat, ahogyan én szeretem, és hozd be nekem, hogy egyem, és megáldjalak, mielőtt meghalok!</verse>
        <verse osisID='Gen.27.5'>Rebeka azonban hallgatózott, amikor Izsák a fiával, Ézsauval beszélt. Amint elment Ézsau a mezőre, hogy vadat lőjön, és elhozza,</verse>
        <verse osisID='Gen.27.6'>Rebeka ezt mondta fiának, Jákóbnak: Hallottam, hogy apád a bátyáddal, Ézsauval beszélt, és ezt mondta:</verse>
        <verse osisID='Gen.27.7'>Hozz nekem vadat, és készíts jó falatokat, hogy egyem, és megáldjalak az ÚR színe előtt, mielőtt meghalok.</verse>
        <verse osisID='Gen.27.8'>Most azért, fiam, hallgass a szavamra, amit én parancsolok neked.</verse>
        <verse osisID='Gen.27.9'>Menj el a nyájhoz, és hozz onnan két kecskegidát a javából, hadd készítsek abból apádnak jó falatokat, ahogyan ő szereti.</verse>
        <verse osisID='Gen.27.10'>Azután vidd be apádnak, hogy egyék, és téged áldjon meg, mielőtt meghal!</verse>
        <verse osisID='Gen.27.11'>De Jákób ezt mondta anyjának, Rebekának: Igen, de Ézsau bátyám szőrös ember, én pedig simabőrű vagyok.</verse>
        <verse osisID='Gen.27.12'>Hátha megtapogat az apám, és akkor azt hiszi, hogy csúfot űzök belőle, és így átkot szerzek magamnak, nem áldást.</verse>
        <verse osisID='Gen.27.13'>De azt mondta neki az anyja: Engem sújtson az az átok, fiam, te csak hallgass a szavamra, menj, és hozd, amit mondtam!</verse>
        <verse osisID='Gen.27.14'>Elment tehát, elhozta a gidákat, és bevitte anyjának. Anyja pedig elkészítette a jó falatokat, ahogyan az apja szerette.</verse>
        <verse osisID='Gen.27.15'>Akkor fogta Rebeka nagyobbik fiának, Ézsaunak a legszebb ruháját, amely nála volt otthon, és felöltöztette Jákóbot, a kisebbik fiát.</verse>
        <verse osisID='Gen.27.16'>A kecskegidák bőrével pedig beborította a kezét és a sima nyakát.</verse>
        <verse osisID='Gen.27.17'>Azután kezébe adta fiának, Jákóbnak a jó falatokat és a kenyeret, amit készített.</verse>
        <verse osisID='Gen.27.18'>Akkor Jákób bement az apjához, és így szólt: Apám! Ő pedig így felelt: Itt vagyok. Ki vagy te, fiam?</verse>
        <verse osisID='Gen.27.19'>Jákób ezt felelte apjának: Én vagyok Ézsau, az elsőszülötted. Úgy cselekedtem, ahogyan mondtad nekem. Kelj hát fel, ülj fel, és egyél a vadpecsenyéből, azután áldj meg engem!</verse>
        <verse osisID='Gen.27.20'>Izsák azt kérdezte a fiától: Hogy találtál vadat ilyen hamar, fiam? Ő pedig így felelt: Mert Istened, az ÚR elém hozta.</verse>
        <verse osisID='Gen.27.21'>Akkor ezt mondta Izsák Jákóbnak: Gyere közelebb, hadd tapogassalak meg, fiam, hogy csakugyan te vagy-e az én Ézsau fiam, vagy sem?</verse>
        <verse osisID='Gen.27.22'>Jákób közelebb ment apjához, Izsákhoz, aki megtapogatta, és ezt mondta: A hang Jákób hangja, de a kéz Ézsau keze.</verse>
        <verse osisID='Gen.27.23'>Nem ismerte meg őt, mivel szőrös volt a keze, mint bátyjának, Ézsaunak a keze, ezért áldotta meg őt.</verse>
        <verse osisID='Gen.27.24'>De megkérdezte: Te vagy az, fiam, Ézsau? Ő így felelt: Én vagyok.</verse>
        <verse osisID='Gen.27.25'>Akkor ezt mondta: Hozd ide, hadd egyem a fiam vadpecsenyéjéből, hogy utána megáldjalak téged. Odavitte neki, és evett. Bort is vitt neki, és ivott.</verse>
        <verse osisID='Gen.27.26'>Akkor ezt mondta neki az apja, Izsák: Gyere közelebb, és csókolj meg fiam!</verse>
        <verse osisID='Gen.27.27'>Odament és megcsókolta őt. Amikor megérezte ruhájának az illatát, megáldotta őt, és ezt mondta: Lám, fiam illata olyan, mint a mező illata, amelyet megáldott az ÚR.</verse>
        <verse osisID='Gen.27.28'>Adjon neked az Isten égi harmatot, zsíros földet, sok gabonát és mustot.</verse>
        <verse osisID='Gen.27.29'>Népek szolgáljanak neked, nemzetek boruljanak le előtted! Légy parancsolója testvéreidnek, boruljanak le előtted anyádnak fiai! Átkozott lesz, aki átkoz, áldott, aki téged áld!</verse>
        <verse osisID='Gen.27.30'>Amikor befejezte Izsák Jákób megáldását, és Jákób éppen csak kijött apjától, Izsáktól, a bátyja, Ézsau is megjött a vadászatból.</verse>
        <verse osisID='Gen.27.31'>Ő is készített jó falatokat, bevitte apjának, és ezt mondta neki: Kelj föl, apám, egyél a fiad vadpecsenyéjéből, és azután áldj meg engem!</verse>
        <verse osisID='Gen.27.32'>De az apja, Izsák, ezt mondta neki: Ki vagy te? Ő így felelt: Én vagyok az elsőszülött fiad, Ézsau.</verse>
        <verse osisID='Gen.27.33'>Megrendült Izsák, megrendülése igen nagy volt, és ezt mondta: Ki volt akkor az, aki vadat lőtt, behozta nekem, meg is ettem mind, még mielőtt megjöttél? Én őt megáldottam, és áldott is lesz!</verse>
        <verse osisID='Gen.27.34'>Amikor meghallotta Ézsau apja beszédét, hangosan és igen keservesen fölkiáltott, és azt mondta apjának: Áldj meg engem is, apám!</verse>
        <verse osisID='Gen.27.35'>Ő pedig ezt mondta: Öcséd jött be alattomban, és ő vette el a te áldásodat.</verse>
        <verse osisID='Gen.27.36'>Ézsau így felelt: Méltán nevezték el Jákóbnak, hiszen már másodszor csalt meg engem! Elvette az elsőszülöttségi jogomat, most pedig elvette az áldásomat is. Majd ezt mondta: Nekem nem tartottál meg valami áldást?</verse>
        <verse osisID='Gen.27.37'>Izsák ezt felelte Ézsaunak: Már a parancsolóddá tettem őt, és szolgájává tettem minden testvérét. Gabonával és musttal is őt láttam el. Mit tehetek most már érted, fiam?</verse>
        <verse osisID='Gen.27.38'>Ézsau ezt mondta apjának: Csak az az egy áldásod volt neked, apám? Áldj meg engem is, apám! És hangos sírásra fakadt Ézsau.</verse>
        <verse osisID='Gen.27.39'>Apja, Izsák felelt, és ezt mondta neki: Nem zsíros földön lesz a lakóhelyed, nem hull rád égi harmat.</verse>
        <verse osisID='Gen.27.40'>Fegyvered éltet, öcsédet szolgálod. De ha nekifeszülsz, letöröd igáját nyakadról!</verse>
        <verse osisID='Gen.27.41'>Ézsau azonban bosszút forralt Jákób ellen az áldás miatt, mivel őt áldotta meg az apja, és ezt mondta magában Ézsau: Közelednek már a napok, amikor majd apámat gyászoljuk. Akkor meggyilkolom az öcsémet, Jákóbot.</verse>
        <verse osisID='Gen.27.42'>De Rebekának hírül vitték nagyobbik fiának, Ézsaunak a szavait, ezért magához hívatta kisebbik fiát, Jákóbot, és ezt mondta neki: Bátyád, Ézsau bosszút akar állni rajtad, meg akar gyilkolni.</verse>
        <verse osisID='Gen.27.43'>Azért, fiam, hallgass a szavamra: indulj, menekülj bátyámhoz, Lábánhoz Háránba!</verse>
        <verse osisID='Gen.27.44'>Lakj nála egy ideig, amíg bátyád haragja elmúlik.</verse>
        <verse osisID='Gen.27.45'>Ha majd elfordul rólad bátyád haragja, és elfelejti, hogy mit követtél el ellene, akkor üzenetet küldök, és hazahozatlak onnan. Miért veszítenélek el mindkettőtöket egy napon?</verse>
        <verse osisID='Gen.27.46'>Izsáknak pedig ezt mondta Rebeka: Megutáltam az életemet a hettita leányok miatt. Ha Jákób is a hettita leányok közül vesz feleséget, olyat, mint ezek, ennek az országnak a leányai közül, mit ér akkor az életem?</verse>
      </chapter>
      <chapter osisID='Gen.28'>
        <verse osisID='Gen.28.1'>Ekkor Izsák hívatta Jákóbot, megáldotta, és ezt parancsolta neki: Ne végy feleséget a kánaáni leányok közül!</verse>
        <verse osisID='Gen.28.2'>Készült, menj Paddan-Arámba, anyád apjának, Beúélnak a házához, és ott végy feleséget anyád bátyjának, Lábánnak a leányai közül!</verse>
        <verse osisID='Gen.28.3'>A mindenható Isten pedig áldjon meg, szaporítsa és sokasítsa meg utódaidat, hogy népek gyülekezetévé váljanak.</verse>
        <verse osisID='Gen.28.4'>Adja neked Ábrahám áldását, neked és utódaidnak veled együtt, hogy birtokba vedd ezt az országot, ahol jövevény vagy, amelyet Ábrahámnak adott az Isten.</verse>
        <verse osisID='Gen.28.5'>Így küldte el Izsák Jákóbot, hogy Paddan-Arámba menjen Lábánhoz, az arám Betúél fiához, Rebekának, Jákób és Ézsau anyjának a bátyjához.</verse>
        <verse osisID='Gen.28.6'>Ézsau látta, hogy Izsák megáldotta Jákóbot, és elküldte Paddan-Arámba, hogy ott vegyen feleséget, és amikor megáldotta, ezt parancsolta neki: Ne végy feleséget a kánaáni leányok közül!</verse>
        <verse osisID='Gen.28.7'>Jákób engedelmeskedett apjának és anyjának, és elment Paddan-Arámba.</verse>
        <verse osisID='Gen.28.8'>Amikor látta Ézsau, hogy apja, Izsák, a kánaáni leányokat rosszaknak tartja,</verse>
        <verse osisID='Gen.28.9'>elment Ézsau Izmaelhez, és feleségül vette addigi feleségein kívül Mahalatot, Ábrahám fiának, Izmaelnek a leányát, Nebájótnak a húgát.</verse>
        <verse osisID='Gen.28.10'>Elindult Jákób Beérsebából, és Hárán felé tartott.</verse>
        <verse osisID='Gen.28.11'>Egy olyan helyre ért, ahol eltölthette az éjszakát, mikor a nap lement. Fogott egyet az ott levő kövek közül, azt a feje alá tette, és lefeküdt azon a helyen.</verse>
        <verse osisID='Gen.28.12'>És álmot látott: Egy létra volt a földre állítva, amelynek teteje az égig ért, és Isten angyalai jártak azon fel és le.</verse>
        <verse osisID='Gen.28.13'>Odafönt pedig az ÚR állt, és ezt mondta: Én vagyok az ÚR, atyádnak, Ábrahámnak Istene, és Izsáknak Istene! Ezt a földet, amelyen fekszel, neked adom és a te utódaidnak.</verse>
        <verse osisID='Gen.28.14'>Annyi utódod lesz, mint a föld pora, terjeszkedni fogsz nyugatra és keletre, északra és délre, és áldást nyer általad, meg utódod által a föld minden nemzetsége.</verse>
        <verse osisID='Gen.28.15'>Mert én veled vagyok, megőrizlek téged, akárhova mégy, és visszahozlak erre a földre. Bizony, nem hagylak el, amíg nem teljesítem, amit megígértem neked.</verse>
        <verse osisID='Gen.28.16'>Amikor Jákób fölébredt álmából, ezt mondta: Bizonyára az ÚR van ezen a helyen, és én nem tudtam!</verse>
        <verse osisID='Gen.28.17'>Félelem fogta el, és így szólt: Milyen félelmes ez a hely! Nem más ez, mint Isten háza és a menny kapuja.</verse>
        <verse osisID='Gen.28.18'>Reggel fölkelt Jákób, fogta azt a követ, amely a fejealja volt, fölállította szent oszlopként, és olajat öntött a tetejére.</verse>
        <verse osisID='Gen.28.19'>Azután elnevezte azt a helyet Bételnek, azelőtt Lúz volt annak a városnak a neve.</verse>
        <verse osisID='Gen.28.20'>És ilyen fogadalmat tett Jákób: Ha velem lesz Isten, és megőriz ezen az úton, amelyen most járok, ha ad nekem ételül kenyeret és öltözetül ruhát,</verse>
        <verse osisID='Gen.28.21'>és békességben térek vissza apám házába, akkor az ÚR lesz az én Istenem.</verse>
        <verse osisID='Gen.28.22'>Ez a kő pedig, amelyet szent oszlopként állítottam föl, Isten háza lesz, és bármit adsz nekem, a tizedét neked adom.</verse>
      </chapter>
      <chapter osisID='Gen.29'>
        <verse osisID='Gen.29.1'>Jákób azután útnak indult, és elment a keleten élő népek földjére.</verse>
        <verse osisID='Gen.29.2'>És látta, hogy egy kút volt a mezőn, és három juhnyáj heverészett mellette. Abból a kútból itatták a nyájakat, és a kút száján egy nagy kő volt.</verse>
        <verse osisID='Gen.29.3'>Amikor minden nyájat összetereltek, akkor szokták elgördíteni a követ a kút szájáról, hogy megitassák a juhokat, azután vissza szokták tenni a követ a kút szájára.</verse>
        <verse osisID='Gen.29.4'>Jákób ezt mondta nekik: Hova valók vagytok, barátaim? Azok ezt felelték: Hárániak vagyunk.</verse>
        <verse osisID='Gen.29.5'>Akkor megkérdezte tőlük: Ismeritek-e Lábánt, Náhór fiát? Azt felelték: Ismerjük.</verse>
        <verse osisID='Gen.29.6'>Majd ezt kérdezte: Jól van-é? Azok így feleltek: Jól van. Nézd, a leánya, Ráhel, éppen itt jön a juhokkal.</verse>
        <verse osisID='Gen.29.7'>Ekkor ő így szólt: Hosszú még a nap, nincs itt az ideje, hogy betereljék a jószágot. Itassátok meg a juhokat, azután menjetek, legeltessetek!</verse>
        <verse osisID='Gen.29.8'>De azok ezt felelték: Nem tehetjük, amíg minden nyájat össze nem terelnek, és el nem gördítik a követ a kút szájáról, hogy megitathassuk a juhokat.</verse>
        <verse osisID='Gen.29.9'>Még beszélgetett velük, amikor megérkezett Ráhel az apja juhaival, mert ő legeltette azokat.</verse>
        <verse osisID='Gen.29.10'>Amikor Jákób meglátta Ráhelt, anyja bátyjának, Lábánnak a leányát, és anyja bátyjának, Lábánnak a juhait, odalépett Jákób, elgördítette a követ a kút szájáról, és megitatta anyja bátyjának, Lábánnak a juhait.</verse>
        <verse osisID='Gen.29.11'>Jákób azután megcsókolta Ráhelt, és hangos sírásra fakadt.</verse>
        <verse osisID='Gen.29.12'>Jákób elmondta Ráhelnek, hogy ő rokona az apjának, mert Rebekának a fia. A leány ekkor elszaladt, és elbeszélte ezt az apjának.</verse>
        <verse osisID='Gen.29.13'>Amikor Lábán hallotta a hírt Jákóbról, húgának a fiáról, eléje futott, megölelte, megcsókolta, és bevezette a házába. Ő pedig elmondott mindent Lábánnak.</verse>
        <verse osisID='Gen.29.14'>Lábán ezt mondta neki: Bizony, az én csontom és húsom vagy te! Jákób aztán ott lakott nála egy hónapig.</verse>
        <verse osisID='Gen.29.15'>Akkor Lábán ezt mondta Jákóbnak: Ha rokonom vagy is, nem kell ingyen szolgálnod nekem. Mondd meg nekem, mi legyen a béred?</verse>
        <verse osisID='Gen.29.16'>Volt pedig Lábánnak két leánya: a nagyobbiknak a neve Lea, a kisebbiknek a neve Ráhel.</verse>
        <verse osisID='Gen.29.17'>Lea gyenge szemű volt, Ráhel pedig szép termetű és szép arcú volt.</verse>
        <verse osisID='Gen.29.18'>Ezért Ráhelt szerette meg Jákób, és ezt mondta: Szolgálok neked hét esztendeig a kisebbik leányodért, Ráhelért.</verse>
        <verse osisID='Gen.29.19'>Lábán azt felelte: Jobb, ha hozzád adom, mintha más emberhez adnám. Maradj nálam!</verse>
        <verse osisID='Gen.29.20'>Így szolgált Jákób Ráhelért hét esztendeig, de ez csak néhány napnak tűnt neki, annyira szerette őt.</verse>
        <verse osisID='Gen.29.21'>Utána Jákób ezt mondta Lábánnak: Add hozzám a feleségemet, mert letelt az időm. Hadd menjek be hozzá!</verse>
        <verse osisID='Gen.29.22'>Lábán össze is gyűjtötte annak a helynek valamennyi lakóját, és lakodalmat rendezett.</verse>
        <verse osisID='Gen.29.23'>De amikor este lett, fogta a leányát, Leát, és őt vitte be hozzá. Jákób be is ment hozzá.</verse>
        <verse osisID='Gen.29.24'>Lábán a szolgálóját, Zilpát, leányának, Leának adta szolgálóul.</verse>
        <verse osisID='Gen.29.25'>Jákób csak reggel látta, hogy Lea van vele. Akkor ezt mondta Lábánnak: Mit tettél velem? Hát nem Ráhelért szolgáltam nálad? Miért csaptál be engem?</verse>
        <verse osisID='Gen.29.26'>Lábán így felelt: Nem szokás nálunk, hogy a kisebbiket az elsőszülött előtt adják férjhez.</verse>
        <verse osisID='Gen.29.27'>Töltsd el ezt a lakodalmi hetet, aztán neked adjuk amazt is a szolgálatodért, ha másik hét esztendeig szolgálsz nálam.</verse>
        <verse osisID='Gen.29.28'>Jákób úgy is tett, eltöltötte azt a hetet. Azután Lábán hozzáadta Ráhelt, a leányát, feleségül.</verse>
        <verse osisID='Gen.29.29'>Lábán a szolgálóját, Bilhát, leányának, Ráhelnek adta szolgálóul.</verse>
        <verse osisID='Gen.29.30'>Jákób bement Ráhelhoz is, és Ráhelt jobban szerette, mint Leát. Így szolgált Lábánnál még másik hét esztendeig.</verse>
        <verse osisID='Gen.29.31'>De az ÚR látta Lea megvetett voltát, és megnyitotta az ő méhét, Ráhel ellenben meddő maradt.</verse>
        <verse osisID='Gen.29.32'>Lea teherbe esett és fiút szült. Rúbennek nevezte el, mert azt mondta: Meglátta az ÚR nyomorúságomat, most már szeretni fog a férjem.</verse>
        <verse osisID='Gen.29.33'>Azután ismét teherbe esett, fiút szült, és azt mondta: Bizony, meghallotta az ÚR, hogy milyen megvetett vagyok, azért adta nekem ezt is. És elnevezte őt Simeonnak.</verse>
        <verse osisID='Gen.29.34'>Majd újra teherbe esett, fiút szült és azt mondta: Most már ragaszkodni fog hozzám a férjem, mert három fiút szültem neki. Ezért nevezte el őt Lévinek.</verse>
        <verse osisID='Gen.29.35'>Megint teherbe esett, fiút szült és azt mondta: Most már hálát adok az ÚRnak. Ezért nevezte el őt Júdának. Azután nem szült egy ideig.</verse>
      </chapter>
      <chapter osisID='Gen.30'>
        <verse osisID='Gen.30.1'>Amikor Ráhel látta, hogy ő nem tud szülni Jákóbnak, féltékeny lett Ráhel a nénjére, és ezt mondta Jákóbnak: Adj nekem fiakat, mert ha nem, belehalok!</verse>
        <verse osisID='Gen.30.2'>Jákób haragra gerjedt Ráhel ellen, és így szólt: Talán Isten vagyok én, aki megtagadja tőled a méh gyümölcsét?</verse>
        <verse osisID='Gen.30.3'>Ő pedig ezt felelte: Itt van Bilha, a szolgálóm, menj be hozzá, és ha majd a térdemen szül, az ő révén nekem is lesz fiam.</verse>
        <verse osisID='Gen.30.4'>Így adta hozzá feleségül Bilhát, a szolgálóját, Jákób pedig bement ahhoz.</verse>
        <verse osisID='Gen.30.5'>Bilha teherbe esett, és fiút szült Jákóbnak.</verse>
        <verse osisID='Gen.30.6'>Akkor ezt mondta Ráhel: Ítélt ügyemben Isten, meghallgatta szavamat, és adott nekem fiút. Ezért nevezte el őt Dánnak.</verse>
        <verse osisID='Gen.30.7'>Megint teherbe esett Bilha, Ráhel szolgálója, és másik fiút szült Jákóbnak.</verse>
        <verse osisID='Gen.30.8'>Ráhel ezt mondta: Isten volt velem a küzdelemben, amikor a nénémmel küzdöttem, és győztem is! Ezért nevezte el őt Naftálinak.</verse>
        <verse osisID='Gen.30.9'>Amikor látta Lea, hogy egy ideje nem szül, fogta a szolgálóját, Zilpát, és feleségül adta Jákóbhoz.</verse>
        <verse osisID='Gen.30.10'>És Zilpa, Lea szolgálója fiút szült Jákóbnak.</verse>
        <verse osisID='Gen.30.11'>Akkor ezt mondta Lea: Szerencsém van! Ezért nevezte el őt Gádnak.</verse>
        <verse osisID='Gen.30.12'>Zilpa, Lea szolgálója másik fiút is szült Jákóbnak.</verse>
        <verse osisID='Gen.30.13'>Akkor ezt mondta Lea: Boldog vagyok! Bizony, boldognak mondanak engem a leányok! Ezért nevezte el őt Ásérnak.</verse>
        <verse osisID='Gen.30.14'>Egyszer Rúben búzaaratáskor kint járt a mezőn, mandragórát talált, és elvitte anyjának, Leának. Ráhel azt mondta Leának: Adj nekem a fiad mandragórájából!</verse>
        <verse osisID='Gen.30.15'>Ő pedig azt felelte neki: Talán kevesled, hogy elvetted a férjemet, a fiam mandragóráját is el akarod venni? Ráhel azt mondta: Veled hálhat az éjszaka a fiad mandragórájáért!</verse>
        <verse osisID='Gen.30.16'>Amikor Jákób megjött este a mezőről, Lea eléje ment, és ezt mondta: Énhozzám jöjj be, mert bérbe vettelek a fiam mandragóráján. És vele hált azon az éjszakán.</verse>
        <verse osisID='Gen.30.17'>Isten pedig meghallgatta Leát, aki teherbe esett, és ötödik fiút szült Jákóbnak.</verse>
        <verse osisID='Gen.30.18'>Akkor ezt mondta Lea: Megadta Isten annak a bérét, hogy szolgálómat a férjemhez adtam. Ezért nevezte el őt Issakárnak.</verse>
        <verse osisID='Gen.30.19'>Megint teherbe esett Lea, és hatodik fiút szült Jákóbnak.</verse>
        <verse osisID='Gen.30.20'>És ezt mondta Lea: Megajándékozott engem az Isten szép ajándékkal. Most már velem lakik a férjem, mert hat fiút szültem neki. Ezért nevezte el őt Zebulonnak.</verse>
        <verse osisID='Gen.30.21'>Azután leányt szült, és Dinának nevezte el.</verse>
        <verse osisID='Gen.30.22'>Megemlékezett Isten Ráhelről is, meghallgatta Isten, és megnyitotta a méhét.</verse>
        <verse osisID='Gen.30.23'>Teherbe esett, fiút szült, és ezt mondta: Elvette Isten a gyalázatomat!</verse>
        <verse osisID='Gen.30.24'>Elnevezte Józsefnek, és ezt mondta: Adjon nekem az ÚR még másik fiút is!</verse>
        <verse osisID='Gen.30.25'>Történt, hogy miután Ráhel megszülte Józsefet, Jákób azt mondta Lábánnak: Bocsáss el engem, hadd menjek haza a szülőföldemre!</verse>
        <verse osisID='Gen.30.26'>Add ki a feleségeimet és gyermekeimet, akikért szolgáltam neked! Hadd menjek el, hiszen te tudod, hogy mennyit dolgoztam nálad!</verse>
        <verse osisID='Gen.30.27'>Lábán azt felelte neki: Bárcsak jóindulattal néznél rám! Megtudtam a jelekből, hogy teérted áldott meg engem az ÚR.</verse>
        <verse osisID='Gen.30.28'>És azt mondta: Szabd meg a bért, amivel tartozom, és én megadom.</verse>
        <verse osisID='Gen.30.29'>Jákób azt felelte neki: Te tudod, hogyan szolgáltalak, és mivé lett nálam a jószágod.</verse>
        <verse osisID='Gen.30.30'>Az a kevés, amid volt jövetelem előtt, sokra szaporodott, mert megáldott téged az ÚR a lábam nyomán. De mikor tehetek már valamit a magam családjáért is?</verse>
        <verse osisID='Gen.30.31'>Ekkor ő azt mondta: Mit adjak neked? Jákób így felelt: Nem kell adnod nekem semmit, ha megteszed ezt az egyet: Tovább legeltetem és őrzöm a nyájadat.</verse>
        <verse osisID='Gen.30.32'>De ma végigjárom egész nyájadat. Különíts el abból minden pettyes és tarka bárányt, minden fekete bárányt a juhok közül, meg a kecskék közül is a tarkát és a pettyest: ez legyen a bérem.</verse>
        <verse osisID='Gen.30.33'>Az mutatja meg, hogy igaz ember vagyok-e, hogy majd amikor eljössz megnézni a béremet, lopott jószág lesz nálam mindaz, ami nem pettyes vagy tarka a kecskék között, és nem fekete a juhok között.</verse>
        <verse osisID='Gen.30.34'>Lábán ezt mondta: Jó, legyen úgy, ahogy mondod.</verse>
        <verse osisID='Gen.30.35'>És elkülönítette még azon a napon a csíkos lábú és tarka bakokat, minden pettyes és tarka kecskét, mindazt, amelyiken valami fehérség volt, és minden feketét a juhok közül, és a fiaira bízta.</verse>
        <verse osisID='Gen.30.36'>Majd három napi járóföldet hagyott maga és Jákób között. Jákób pedig tovább legeltette Lábán többi juhait.</verse>
        <verse osisID='Gen.30.37'>Jákób vágott gyenge nyárfa-, mandulafa- és platánfavesszőket és fehér csíkokat vágott beléjük, úgyhogy kilátszott a vesszők fehére.</verse>
        <verse osisID='Gen.30.38'>És odarakta a kecskenyáj elé a csíkos vesszőket a vályúkba és itatókba, ahová inni járt a nyáj. Mert akkor szoktak pározni, amikor inni jártak.</verse>
        <verse osisID='Gen.30.39'>Ott párzott a nyáj a vesszők előtt, és ezért csíkos lábúakat, pettyeseket és tarkákat ellett a nyáj.</verse>
        <verse osisID='Gen.30.40'>Azután különválasztotta Jákób a juhokat, és szembefordította a nyájat Lábán csíkos lábú és fekete nyájával. Így szerzett magának külön nyájakat, amelyeket nem eresztett Lábán juhai közé.</verse>
        <verse osisID='Gen.30.41'>Valahányszor a nyáj fejlettebb állatai pároztak, odarakta Jákób a vesszőket a vályúkba a nyáj elé, hogy a vesszőket látva pározzanak.</verse>
        <verse osisID='Gen.30.42'>De amikor satnya volt a nyáj, nem rakta oda, úgyhogy Lábánnak jutottak a satnyák, Jákóbnak pedig a fejlettebbek.</verse>
        <verse osisID='Gen.30.43'>Így ez az ember egyre jobban gyarapodott, lett neki sok nyája, szolgálója, szolgája, tevéje és szamara.</verse>
      </chapter>
      <chapter osisID='Gen.31'>
        <verse osisID='Gen.31.1'>De Jákób meghallotta Lábán fiainak a beszédét, akik ezt mondták: Elvette Jákób mindazt, ami apánké volt, apánkéból szerezte minden gazdagságát.</verse>
        <verse osisID='Gen.31.2'>Lábán arcán is látta Jákób, hogy nem olyan hozzá, mint azelőtt.</verse>
        <verse osisID='Gen.31.3'>Akkor ezt mondta az ÚR Jákóbnak: Térj vissza atyáid földjére, a rokonaidhoz, én veled leszek!</verse>
        <verse osisID='Gen.31.4'>Üzent tehát Jákób és kihívatta magához Ráhelt és Leát a mezőre, a nyájhoz,</verse>
        <verse osisID='Gen.31.5'>és ezt mondta nekik: Látom apátok arcán, hogy nem olyan hozzám, mint azelőtt, pedig az én atyám Istene volt velem.</verse>
        <verse osisID='Gen.31.6'>Ti tudjátok, hogy teljes erőmmel szolgáltam apátokat.</verse>
        <verse osisID='Gen.31.7'>De apátok csalt meg engem, és tízszer is megváltoztatta a béremet. Isten azonban nem engedte, hogy kárt okozzon nekem.</verse>
        <verse osisID='Gen.31.8'>Ha így szólt: A pettyesek lesznek a béred, az egész nyáj pettyeseket ellett. Ha pedig így szólt: A csíkos lábúak lesznek a béred, az egész nyáj csíkos lábúakat ellett.</verse>
        <verse osisID='Gen.31.9'>Így vette el Isten apátok jószágát, és nekem adta.</verse>
        <verse osisID='Gen.31.10'>Mert a nyáj párzása idején álmomban föltekintettem, és azt láttam, hogy a nyájban párzó bakok csíkos lábúak, pettyesek és tarkabarkák.</verse>
        <verse osisID='Gen.31.11'>Akkor ezt mondta nekem álmomban az Isten angyala: Jákób! És feleltem: Itt vagyok.</verse>
        <verse osisID='Gen.31.12'>Azt mondta: Tekints föl, és lásd meg, hogy a nyájban párzó bakok mind csíkos lábúak, pettyesek és tarkabarkák. Mert láttam mindazt, amit Lábán tett veled.</verse>
        <verse osisID='Gen.31.13'>Én vagyok Bétel Istene, ahol szent oszlopot kentél föl, és fogadalmat tettél nekem. Most készülj, menj el erről a földről, és térj vissza szülőföldedre!</verse>
        <verse osisID='Gen.31.14'>Ekkor megszólalt Ráhel és Lea, és ezt mondták neki: Van-e még valami részünk vagy örökségünk apánk házában?</verse>
        <verse osisID='Gen.31.15'>Nem számítunk-e idegeneknek? Hiszen eladott bennünket, és a vételárat egészen elköltötte.</verse>
        <verse osisID='Gen.31.16'>Különben is a mienk és a fiainké mindaz a gazdagság, amit elvett Isten apánktól. Azért tégy úgy mindent, ahogyan Isten mondta neked!</verse>
        <verse osisID='Gen.31.17'>Ekkor Jákób fölkelt, föltette gyermekeit és feleségeit a tevékre.</verse>
        <verse osisID='Gen.31.18'>Elhajtotta minden jószágát és minden szerzeményét, amit szerzett - a Paddan-Arámban szerzett jószágát és vagyonát -, hogy elmenjen apjához, Izsákhoz Kánaán földjére.</verse>
        <verse osisID='Gen.31.19'>Amikor Lábán elment a juhait nyírni, Ráhel ellopta apja házibálványát.</verse>
        <verse osisID='Gen.31.20'>Így szedte rá Jákób az arám Lábánt: nem mondta meg neki, hogy el akar menni,</verse>
        <verse osisID='Gen.31.21'>hanem elment mindenével. Fölkerekedett, és átkelt a folyamon és Gileád hegysége felé tartott.</verse>
        <verse osisID='Gen.31.22'>Lábán csak harmadnap értesült arról, hogy Jákób elment.</verse>
        <verse osisID='Gen.31.23'>Akkor maga mellé vette hozzátartozóit, és hét napi járóföldön át üldözte, míg el nem érte a Gileád hegységénél.</verse>
        <verse osisID='Gen.31.24'>Isten azonban eljött az arám Lábánhoz álomban azon az éjszakán, és ezt mondta neki: Vigyázz, ne mondj Jákóbnak se jót, se rosszat!</verse>
        <verse osisID='Gen.31.25'>Amikor Lábán utolérte Jákóbot, Jákób már sátrat vert a hegyen. Lábán is a Gileád hegységén vert sátrat hozzátartozóival együtt.</verse>
        <verse osisID='Gen.31.26'>Lábán ezt mondta Jákóbnak: Mit tettél?! Engem rászedtél, leányaimat meg elhajtottad, mint fegyverrel ejtett foglyokat!</verse>
        <verse osisID='Gen.31.27'>Miért titokban mentél el, és miért szedtél rá engem? Miért nem szóltál nekem? Akkor örömmel és énekkel, dobbal és citerával bocsátottalak volna el!</verse>
        <verse osisID='Gen.31.28'>Még azt sem engedted meg, hogy megcsókoljam unokáimat és leányaimat. Ez egyszer balgán cselekedtél.</verse>
        <verse osisID='Gen.31.29'>Volna erőm hozzá, hogy elbánjak veletek, de atyátok Istene a múlt éjjel ezt mondta nekem: Vigyázz, ne mondj Jákóbnak se jót, se rosszat!</verse>
        <verse osisID='Gen.31.30'>Ha már mindenáron el akartál menni, mivel nagyon kívánkoztál apád házába, miért loptad el a háziistenemet?</verse>
        <verse osisID='Gen.31.31'>Jákób erre így felelt Lábánnak: Mert féltem, és azt gondoltam, hogy elveszed tőlem erőszakkal a leányaidat.</verse>
        <verse osisID='Gen.31.32'>De akinél megtalálod a háziistenedet, az ne maradjon életben. Hozzátartozóink előtt vizsgáld meg, mi van nálam, és vidd a magadét! Jákób ugyanis nem tudta, hogy Ráhel ellopta azt.</verse>
        <verse osisID='Gen.31.33'>Bement tehát Lábán Jákób sátrába, Lea sátrába és a két szolgáló sátrába, de nem találta. Azután kijött Lea sátrából, és Ráhel sátrába ment.</verse>
        <verse osisID='Gen.31.34'>Ráhel közben fogta a házibálványt, egy teve nyergébe tette és ráült. Lábán pedig fölforgatta az egész sátrat, de nem találta.</verse>
        <verse osisID='Gen.31.35'>Ráhel ugyanis ezt mondta az apjának: Ne haragudjék az én uram, hogy nem tudok fölkelni előtte, mert asszonyok baja van rajtam. Kutatta tehát, de nem találta a házibálványt.</verse>
        <verse osisID='Gen.31.36'>Ekkor Jákób haragra lobbant, és pörölni kezdett Lábánnal. Megszólalt Jákób, és azt mondta Lábánnak: Mi a bűnöm és mi a vétkem, hogy üldözőbe vettél?</verse>
        <verse osisID='Gen.31.37'>Hiszen fölforgattad minden holmimat! Találtál-e valamit, ami a te házadból való? Tedd ide az én hozzátartozóim és a te hozzátartozóid elé, döntsenek ők kettőnk ügyében!</verse>
        <verse osisID='Gen.31.38'>Már húsz esztendeje vagyok nálad, juhaid és kecskéid nem vetéltek el, nyájad kosait nem ettem meg.</verse>
        <verse osisID='Gen.31.39'>Amit a vad széttépett, nem vittem hozzád, magam térítettem meg, tőlem kérted számon&amp;#59; meg azt is, amit elloptak tőlem nappal vagy éjjel.</verse>
        <verse osisID='Gen.31.40'>Nappal a hőség emésztett, éjjel meg a hideg, szememet kerülte az álom.</verse>
        <verse osisID='Gen.31.41'>Ilyen húsz esztendőm volt a házadnál: tizennégy évig szolgáltalak két leányodért, hat évig meg juhaidért. Te pedig tízszer is megváltoztattad a béremet.</verse>
        <verse osisID='Gen.31.42'>Ha atyám Istene, Ábrahám Istene és Izsák félelmes Istene velem nem lett volna, akkor most üres kézzel bocsátanál el engem. Isten azonban látta nyomorúságomat és kezem munkáját, ezért figyelmeztetett téged a múlt éjjel.</verse>
        <verse osisID='Gen.31.43'>Lábán azt felelte Jákóbnak: A leányok az én leányaim, a fiúk az én fiaim, a nyáj az én nyájam, minden az enyém, amit látsz. De tehetnék-e most már bármit is a magam leányai ellen, vagy fiaik ellen, akiket szültek?!</verse>
        <verse osisID='Gen.31.44'>Azért jöjj, kössünk szövetséget egymással, az legyen a tanú köztünk!</verse>
        <verse osisID='Gen.31.45'>Ekkor fogott Jákób egy követ és fölállította azt szent oszlopként.</verse>
        <verse osisID='Gen.31.46'>Majd ezt mondta Jákób a hozzátartozóinak: Gyűjtsetek köveket! Azok köveket szedtek, csináltak egy kőrakást, és ettek a kőrakásnál.</verse>
        <verse osisID='Gen.31.47'>Azután elnevezte azt Lábán Jegar-Száhadútának, Jákób pedig elnevezte Gal-Édnek.</verse>
        <verse osisID='Gen.31.48'>Lábán ugyanis ezt mondta: Ez a kőrakás a tanú köztünk! Ezért nevezik Gal-Édnek,</verse>
        <verse osisID='Gen.31.49'>de Micpának is, mert ezt mondta: Az ÚR tartson szemmel bennünket, amikor mi nem látjuk egymást!</verse>
        <verse osisID='Gen.31.50'>Ha leányaimmal rosszul bánsz, ha leányaimon kívül még feleségeket veszel, nem fogja ugyan látni senki közülünk, de Isten lesz a tanú köztünk.</verse>
        <verse osisID='Gen.31.51'>Majd ezt mondta Lábán Jákóbnak: Itt van ez a kőrakás és a szent oszlop, amelyet emeltem köztem és közted.</verse>
        <verse osisID='Gen.31.52'>Tanú ez a kőrakás és tanú ez a szent oszlop, hogy sem én nem megyek át e kőrakás mellett tehozzád, sem te nem jössz át e kőrakás és e szent oszlop mellett énhozzám rossz szándékkal.</verse>
        <verse osisID='Gen.31.53'>Ábrahám Istene és Náhór Istene, az atyák Istene ítéljen fölöttünk. Akkor megesküdött Jákób atyjának, Izsáknak félelmes Istenére,</verse>
        <verse osisID='Gen.31.54'>majd áldozatot mutatott be Jákób a hegyen, és meghívta hozzátartozóit áldozati lakomára. És miután ettek, a hegyen töltötték az éjszakát.</verse>
        <verse osisID='Gen.31.55'>Másnap reggel fölkelt Lábán, megcsókolta unokáit és leányait, és megáldotta őket. Azután elment Lábán, és visszatért lakóhelyére.</verse>
      </chapter>
      <chapter osisID='Gen.32'>
        <verse osisID='Gen.32.1'>Jákób is útnak indult, és találkoztak vele Isten angyalai.</verse>
        <verse osisID='Gen.32.2'>Amikor meglátta őket Jákób, ezt mondta: Isten tábora ez! És elnevezte azt a helyet Mahanaimnak.</verse>
        <verse osisID='Gen.32.3'>Azután követeket küldött Jákób maga előtt bátyjához, Ézsauhoz Széír földjére, Edóm mezejére,</verse>
        <verse osisID='Gen.32.4'>és ezt parancsolta nekik: Mondjátok meg uramnak, Ézsaunak: Ezt mondja a te szolgád, Jákób: Lábánnál voltam jövevény, ott tartózkodtam mostanáig.</verse>
        <verse osisID='Gen.32.5'>Szereztem ökröket, szamarakat és juhokat, szolgákat és szolgálókat. Azért küldök neked üzenetet, uram, hogy elnyerjem jóindulatodat.</verse>
        <verse osisID='Gen.32.6'>A követek ezzel tértek vissza Jákóbhoz: Elmentünk bátyádhoz, Ézsauhoz: jön is már eléd, de négyszáz ember van vele!</verse>
        <verse osisID='Gen.32.7'>Jákóbot ekkor nagy félelem és szorongás fogta el, ezért két táborra osztotta a vele levő népet, meg a juhokat, marhákat és tevéket.</verse>
        <verse osisID='Gen.32.8'>Mert ezt gondolta: Ha eléri Ézsau az egyik tábort, és levágja azt, a megmaradt tábor elmenekülhet.</verse>
        <verse osisID='Gen.32.9'>Jákób azután ezt mondta: Ó atyámnak, Ábrahámnak Istene és atyámnak, Izsáknak Istene, URam, aki ezt mondtad nekem: Térj vissza hazádba, rokonságod közé, és jót teszek veled!</verse>
        <verse osisID='Gen.32.10'>Méltatlan vagyok minden hűséges és igaz tettedre, amit szolgáddal cselekedtél. Hiszen csak egy vándorbottal mentem át itt a Jordánon, most pedig két táborom van.</verse>
        <verse osisID='Gen.32.11'>Ments meg engem bátyámnak, Ézsaunak a kezéből, mert félek tőle, hogy ha idejön, megöl engem, az anyákat is gyermekeikkel együtt.</verse>
        <verse osisID='Gen.32.12'>Hiszen te mondtad: Sok jót teszek veled és utódaidat olyanná teszem, mint a tenger homokja, amely olyan sok, hogy meg sem lehet számolni.</verse>
        <verse osisID='Gen.32.13'>Miután ott töltötte azt az éjszakát, ajándékot válogatott ki szerzeményéből bátyjának, Ézsaunak:</verse>
        <verse osisID='Gen.32.14'>kétszáz kecskét, húsz bakot, kétszáz juhot, húsz kost,</verse>
        <verse osisID='Gen.32.15'>harminc szoptatós tevét fiastul, negyven tehenet és tíz bikát, húsz szamárkancát és tíz szamárcsődört.</verse>
        <verse osisID='Gen.32.16'>Szolgáira bízott minden nyájat külön-külön, és ezt mondta szolgáinak: Keljetek át előttem, de hagyjatok távolságot a nyájak között!</verse>
        <verse osisID='Gen.32.17'>Az elsőnek azt parancsolta: Ha találkozik veled a bátyám, Ézsau, és megkérdezi, hogy kinek a szolgája vagy, hová mégy, kié ez a jószág előtted,</verse>
        <verse osisID='Gen.32.18'>akkor ezt mondd: Szolgádé, Jákóbé, aki ajándékul küldi uramnak, Ézsaunak. Ő maga is itt van mögöttünk.</verse>
        <verse osisID='Gen.32.19'>Ezt parancsolta a másodiknak is, a harmadiknak is, mindazoknak, akik a nyájak után mentek: Így beszéljetek Ézsauval, amikor találkoztok vele!</verse>
        <verse osisID='Gen.32.20'>Ezt is mondjátok: Szolgád, Jákób itt van mögöttünk. Mert ezt gondolta: Megengesztelem őt az ajándékkal, amely előttem megy, és csak azután kerülök a színe elé, talán szívesen fogad.</verse>
        <verse osisID='Gen.32.21'>Az ajándék tehát átkelt előtte, ő azonban a táborban töltötte azt az éjszakát.</verse>
        <verse osisID='Gen.32.22'>De fölkelt még azon az éjszakán, fogta két feleségét, két szolgálóját és tizenegy gyermekét, és átkelt a Jabbók-gázlónál.</verse>
        <verse osisID='Gen.32.23'>Fogta és átküldte őket a patakon, és átküldte mindenét.</verse>
        <verse osisID='Gen.32.24'>Jákób pedig ott maradt egyedül. Ekkor Valaki tusakodott vele egészen hajnalhasadtáig.</verse>
        <verse osisID='Gen.32.25'>De látta, hogy nem bír vele, ezért megütötte a csípője forgócsontját, és kificamodott Jákób csípőjének forgócsontja a tusakodás közben.</verse>
        <verse osisID='Gen.32.26'>Akkor ezt mondta Jákóbnak: Bocsáss el, mert hajnalodik! Ő azt felelte: Nem bocsátlak el, amíg meg nem áldasz engem.</verse>
        <verse osisID='Gen.32.27'>Ekkor megkérdezte tőle: Mi a neved? Ő így felelt: Jákób.</verse>
        <verse osisID='Gen.32.28'>Erre azt mondta: Nem Jákób lesz ezután a neved, hanem Izráel, mert küzdöttél Istennel és emberekkel, és győztél.</verse>
        <verse osisID='Gen.32.29'>Jákób ezt kérte: Mondd meg nekem a nevedet! De ő ezt mondta: Miért kérdezed a nevemet? És megáldotta őt.</verse>
        <verse osisID='Gen.32.30'>Jákób Penúélnak nevezte el azt a helyet és ezt mondta: Bár láttam Istent színről színre, mégis életben maradtam.</verse>
        <verse osisID='Gen.32.31'>Már sütött a nap, amikor átkelt Penúélnál, és sántított csípőjére.</verse>
        <verse osisID='Gen.32.32'>Ezért nem eszik meg Izráel fiai mindmáig a csípő forgócsontján levő inat, mert ütés érte Jákób csípőjének forgócsontján az inat.</verse>
      </chapter>
      <chapter osisID='Gen.33'>
        <verse osisID='Gen.33.1'>Amikor Jákób föltekintett, látta, hogy már jön is Ézsau, és négyszáz ember van vele. Ekkor szétosztotta a gyermekeket Lea, Ráhel és a két szolgáló mellé.</verse>
        <verse osisID='Gen.33.2'>Előreállította a szolgálókat és gyermekeiket, mögéjük Leát és gyermekeit, ezek mögé Ráhelt és Józsefet.</verse>
        <verse osisID='Gen.33.3'>Ő maga előttük ment, és hétszer borult le a földre, amíg a bátyjához ért.</verse>
        <verse osisID='Gen.33.4'>Ézsau eléje futott, megölelte, nyakába borult, megcsókolta, és sírtak.</verse>
        <verse osisID='Gen.33.5'>Amikor föltekintett, és meglátta az asszonyokat és gyermekeket, azt kérdezte: Kik ezek? Ő így felelt: A gyermekek, akiket Isten kegyelme adott szolgádnak.</verse>
        <verse osisID='Gen.33.6'>Majd odaléptek a szolgálók gyermekeikkel együtt, és leborultak.</verse>
        <verse osisID='Gen.33.7'>Odalépett Lea is gyermekeivel együtt, és leborultak. Végül odalépett József és Ráhel is, és ők is leborultak.</verse>
        <verse osisID='Gen.33.8'>Akkor ezt mondta Ézsau: Mire való ez az egész tábor, amellyel találkoztam? Ő ezt felelte: Arra, hogy elnyerjem uram jóindulatát.</verse>
        <verse osisID='Gen.33.9'>Ézsau ezt mondta: Van nekem bőven, öcsém, legyen a tied, ami a tied!</verse>
        <verse osisID='Gen.33.10'>De Jákób ezt mondta: Ne úgy, hanem ha elnyertem jóindulatodat, fogadd el tőlem ezt az ajándékot! Mert amikor megláttam arcodat, mintha Isten arcát láttam volna, olyan kegyes voltál hozzám.</verse>
        <verse osisID='Gen.33.11'>Fogadd el ajándékomat, amelyet áldásommal vittek neked, hiszen Isten kegyelmes volt hozzám, és van mindenem. És addig unszolta őt, amíg el nem fogadta.</verse>
        <verse osisID='Gen.33.12'>Akkor Ézsau ezt mondta: Induljunk el, menjünk, majd én előtted megyek!</verse>
        <verse osisID='Gen.33.13'>De Jákób így felelt neki: Tudja az én uram, hogy a gyermekek gyengék, meg szoptatós juhok és tehenek vannak velem. Ha csak egy napig is hajszolják azokat, elhullik az egész nyáj.</verse>
        <verse osisID='Gen.33.14'>Menjen csak az én uram a szolgája előtt, én majd ballagok lassan az előttem járó jószág és a gyermekek járása szerint, amíg eljutok az én uramhoz Széírbe.</verse>
        <verse osisID='Gen.33.15'>Ézsau ezt mondta: Hadd hagyjak nálad néhányat a velem levő emberek közül. De ő azt felelte: Minek az, ha elnyertem uram jóindulatát?</verse>
        <verse osisID='Gen.33.16'>Így kelt útra Ézsau még aznap Széír felé.</verse>
        <verse osisID='Gen.33.17'>Jákób pedig Szukkót felé indult, és ott épített magának házat, jószágának meg karámokat készített. Ezért nevezte el azt a helyet Szukkótnak.</verse>
        <verse osisID='Gen.33.18'>Azután Jákób, Paddan-Arámból jövet, épségben eljutott Sikem városáig, amely Kánaán földjén van, és tábort ütött a város előtt.</verse>
        <verse osisID='Gen.33.19'>A mezőnek azt a részét, ahol sátrat vert, megvette Hamórnak, Sikem apjának a fiaitól száz pénzért.</verse>
        <verse osisID='Gen.33.20'>Majd oltárt állított oda, és így nevezte el: Isten, Izráel Istene!</verse>
      </chapter>
      <chapter osisID='Gen.34'>
        <verse osisID='Gen.34.1'>Egyszer Dina, Lea leánya, akit Jákóbnak szült, kiment, hogy szétnézzen annak a vidéknek a leányai között.</verse>
        <verse osisID='Gen.34.2'>Meglátta őt Sikem, a hivvi Hamórnak, az ország fejedelmének a fia. Megfogta, vele hált, és erőszakot követett el rajta.</verse>
        <verse osisID='Gen.34.3'>De lelkéből ragaszkodott Dinához, Jákób leányához, mert megszerette a leányt, és szívhez szólóan beszélt a leánnyal.</verse>
        <verse osisID='Gen.34.4'>Majd ezt mondta Sikem az apjának, Hamórnak: Szerezd meg nekem feleségül ezt a leányt!</verse>
        <verse osisID='Gen.34.5'>Jákób meghallotta ugyan, hogy megbecstelenítették a leányát, Dinát, de mert fiai a mezőn voltak a jószággal, hallgatott Jákób, amíg megjöttek.</verse>
        <verse osisID='Gen.34.6'>És kiment Hamór, Sikem apja Jákóbhoz, hogy beszéljen vele.</verse>
        <verse osisID='Gen.34.7'>Jákób fiai is hazajöttek a mezőről, amikor ezt meghallották. Felháborodtak ezek a férfiak, és nagy haragra lobbantak, mivel gyalázatot követett el Sikem Izráelen, amikor Jákób leányával hált, mert nem szabad így cselekedni.</verse>
        <verse osisID='Gen.34.8'>Hamór így beszélt velük: A fiam, Sikem, lelkéből ragaszkodik a leányotokhoz, adjátok hozzá feleségül!</verse>
        <verse osisID='Gen.34.9'>Házasodjatok velünk össze: adjátok hozzánk leányaitokat, és vegyétek el a mi leányainkat!</verse>
        <verse osisID='Gen.34.10'>Lakjatok közöttünk. Itt az ország előttetek, lakjatok, járjatok benne szabadon, és telepedjetek le.</verse>
        <verse osisID='Gen.34.11'>Sikem pedig ezt mondta a leány apjának és bátyjainak: Ha elnyerem jóindulatotokat, megadom, amit csak kívántok tőlem.</verse>
        <verse osisID='Gen.34.12'>Kérjetek tőlem bármekkora mátkapénzt és ajándékot, megadom, amennyit kívántok, csak adjátok hozzám feleségül a leányt!</verse>
        <verse osisID='Gen.34.13'>De Jákób fiai álnok módon válaszoltak Sikemnek és apjának, Hamórnak. Azért beszéltek így, mert megbecstelenítette Dinát, a húgukat.</verse>
        <verse osisID='Gen.34.14'>Ezt mondták nekik: Nem tehetjük meg azt, hogy húgunkat körülmetéletlen emberhez adjuk, mert az gyalázat volna ránk.</verse>
        <verse osisID='Gen.34.15'>Csak akkor egyezünk bele, ha olyanok lesztek, mint mi, ha minden férfi körülmetélkedik nálatok.</verse>
        <verse osisID='Gen.34.16'>Akkor hozzátok adjuk leányainkat, a ti leányaitokat pedig elvesszük, köztetek lakunk, és egy néppé leszünk.</verse>
        <verse osisID='Gen.34.17'>De ha nem hallgattok ránk, és nem metélkedtek körül, akkor fogjuk leányunkat, és elmegyünk.</verse>
        <verse osisID='Gen.34.18'>Tetszett a beszédük Hamórnak és Sikemnek, Hamór fiának.</verse>
        <verse osisID='Gen.34.19'>Nem is halogatta az ifjú a dolgot, mert kedvelte Jákób leányát, és apja háza népe őt mindennél többre becsülte.</verse>
        <verse osisID='Gen.34.20'>Visszament tehát Hamór és fia, Sikem, városuk kapujába, és így szóltak városuk férfiaihoz:</verse>
        <verse osisID='Gen.34.21'>Ezek az emberek békében akarnak élni velünk. Hadd lakjanak az országban, és járjanak benne szabadon, hiszen ez az ország elég tágas mindenfelé. Leányaikat feleségül vesszük, a mi leányainkat pedig hozzájuk adjuk.</verse>
        <verse osisID='Gen.34.22'>De csak akkor egyeznek bele ezek a férfiak, hogy köztünk lakjanak, és velük egy néppé legyünk, ha minden férfi körülmetélkedik nálunk, ahogyan ők is körül vannak metélve.</verse>
        <verse osisID='Gen.34.23'>Jószáguk, vagyonuk és minden állatuk a mienk lesz azután, csak egyezzünk bele, hogy köztünk lakjanak!</verse>
        <verse osisID='Gen.34.24'>És hallgatott Hamórra meg a fiára, Sikemre mindenki, aki odajött a város kapujába, és körülmetélkedett minden férfi, aki odajött a város kapujába.</verse>
        <verse osisID='Gen.34.25'>A harmadik napon azonban, amikor ezek a sebláz miatt szenvedtek, fegyvert ragadott Jákób két fia, Simeon és Lévi, Dina bátyjai, rátörtek a gyanútlan városra, és meggyilkoltak minden férfit.</verse>
        <verse osisID='Gen.34.26'>Hamórt is, meg a fiát, Sikemet is kardélre hányták, Dinát pedig kihozták Sikem házából, és elmentek.</verse>
        <verse osisID='Gen.34.27'>Így törtek rá Jákób fiai a sebesültekre, a várost pedig kifosztották, mert megbecstelenítették a húgukat.</verse>
        <verse osisID='Gen.34.28'>Juhaikat, marháikat, szamaraikat, s ami csak a városban és a mezőn volt, elvitték.</verse>
        <verse osisID='Gen.34.29'>Minden vagyonukat, valamint gyermekeiket és asszonyaikat is mind foglyul ejtették&amp;#59; és a házakat teljesen kifosztották.</verse>
        <verse osisID='Gen.34.30'>De Jákób ezt mondta Simeonnak és Lévinek: Bajba kevertetek, gyűlöltté tettetek engem ennek az országnak a lakói előtt, a kánaániak és perizziek előtt. Én csak kevesedmagammal vagyok, és ha összefognak ellenem, levágnak, és elpusztulok házam népével együtt.</verse>
        <verse osisID='Gen.34.31'>De ők azt mondták: Hát szabad úgy bánni a mi húgunkkal, mint valami paráznával?!</verse>
      </chapter>
      <chapter osisID='Gen.35'>
        <verse osisID='Gen.35.1'>Isten ezt mondta Jákóbnak: Készülj, és menj föl Bételbe, telepedj le ott! Készíts ott oltárt az Istennek, aki megjelent neked, amikor menekültél bátyád, Ézsau elől!</verse>
        <verse osisID='Gen.35.2'>Ekkor azt mondta Jákób a háza népének és mindazoknak, akik vele voltak: Távolítsátok el az idegen isteneket, amelyek nálatok vannak! Tisztítsátok meg magatokat, és váltsatok ruhát!</verse>
        <verse osisID='Gen.35.3'>Készüljünk, és menjünk föl Bételbe, oltárt akarok ott készíteni az Istennek, aki meghallgatott, amikor nyomorúságban voltam, és velem volt az úton, amelyen jártam.</verse>
        <verse osisID='Gen.35.4'>Átadták azért Jákóbnak a náluk levő idegen isteneket mind, meg a fülbevalóikat is, Jákób pedig elásta azokat a cserfa alá, amely Sikemnél van.</verse>
        <verse osisID='Gen.35.5'>Majd elindultak, és Isten rettegésbe ejtette a környező városokat, azért nem üldözték Jákób fiait.</verse>
        <verse osisID='Gen.35.6'>Így érkezett meg Jákób Lúzba, azaz Bételbe, amely Kánaán földjén van, az egész néppel együtt, amely vele volt.</verse>
        <verse osisID='Gen.35.7'>Oltárt épített ott, és elnevezte azt a helyet Él-Bételnek, mert ott jelentette ki magát neki az Isten, amikor bátyja elől menekült.</verse>
        <verse osisID='Gen.35.8'>Ott halt meg Debóra, Rebeka dajkája, és eltemették Bétel mellett a tölgyfa alá, amelyet a Siratás Tölgyfájának neveztek el.</verse>
        <verse osisID='Gen.35.9'>Isten újból megjelent Jákóbnak, miután visszatért Paddan-Arámból, és megáldotta őt.</verse>
        <verse osisID='Gen.35.10'>Ezt mondta neki Isten: Jákób a te neved. De nem neveznek többé Jákóbnak, hanem Izráel lesz a neved. Így nevezte el Izráelnek.</verse>
        <verse osisID='Gen.35.11'>Majd ezt mondta neki Isten: Én vagyok a mindenható Isten! Szaporodjál, és sokasodjál! Nép, sőt népek gyülekezete származik tőled, és királyok sarjadnak ágyékodból.</verse>
        <verse osisID='Gen.35.12'>Neked adom azt a földet, melyet Ábrahámnak és Izsáknak adtam, utánad pedig utódaidnak adom azt a földet.</verse>
        <verse osisID='Gen.35.13'>Azután eltávozott tőle Isten, arról a helyről, ahol beszélt vele.</verse>
        <verse osisID='Gen.35.14'>Jákób pedig szent oszlopot állított azon a helyen, ahol beszélt vele&amp;#59; kőoszlopot, és italáldozatot mutatott be rajta, és olajat öntött rá.</verse>
        <verse osisID='Gen.35.15'>Jákób Bételnek nevezte el azt a helyet, ahol Isten beszélt vele.</verse>
        <verse osisID='Gen.35.16'>Azután elindultak Bételből. Már csak rövid út választotta el őket Efrátától, amikor szülnie kellett Ráhelnek, de a szülés nehéz volt.</verse>
        <verse osisID='Gen.35.17'>A nehéz szülés közben ezt mondta neki a bába: Ne félj, mert most is fiad lett!</verse>
        <verse osisID='Gen.35.18'>Amikor már-már elszállt belőle a lélek, mert haldoklott, Benóninak nevezte el a fiát. Az apja viszont Benjáminnak nevezte.</verse>
        <verse osisID='Gen.35.19'>Így halt meg Ráhel, és eltemették az Efrátába, azaz Betlehembe vezető úton.</verse>
        <verse osisID='Gen.35.20'>Sírja fölé emlékoszlopot állított Jákób. Ráhel sírjának az emlékoszlopa ez még ma is.</verse>
        <verse osisID='Gen.35.21'>Azután továbbment Izráel, és Migdal-Éderen túl vert sátrat.</verse>
        <verse osisID='Gen.35.22'>Amikor Izráel már azon a földön lakott, elment Rúben, és Bilhával, apja másodrangú feleségével hált, de Izráel meghallotta. Jákóbnak tizenkét fia volt.</verse>
        <verse osisID='Gen.35.23'>Lea fia volt Rúben, Jákób elsőszülötte, meg Simeon, Lévi és Júda, Issakár és Zebulon.</verse>
        <verse osisID='Gen.35.24'>Ráhel fia volt József és Benjámin.</verse>
        <verse osisID='Gen.35.25'>Bilhának, Ráhel szolgálójának a fia volt Dán és Naftáli.</verse>
        <verse osisID='Gen.35.26'>Zilpának, Lea szolgálójának a fia volt Gád és Ásér. Ezek voltak Jákób fiai, akik Paddan-Arámban születtek.</verse>
        <verse osisID='Gen.35.27'>És Jákób eljutott apjához, Izsákhoz Mamréba, Kirjat-Arbába, azaz Hebrónba, ahol Ábrahám és Izsák jövevényként lakott.</verse>
        <verse osisID='Gen.35.28'>Izsák életkora száznyolcvan esztendő volt.</verse>
        <verse osisID='Gen.35.29'>Akkor elhunyt Izsák, meghalt öregen, betelve az élettel, és elődei mellé került. Fiai, Ézsau és Jákób temették el.</verse>
      </chapter>
      <chapter osisID='Gen.36'>
        <verse osisID='Gen.36.1'>Ez Ézsau, azaz Edóm nemzetsége:</verse>
        <verse osisID='Gen.36.2'>Ézsau Kánaán leányai közül vett feleségeket: Ádát, a hettita Élón leányát és Oholíbámát, Aná leányát, aki meg a hivvi Cibón leánya volt,</verse>
        <verse osisID='Gen.36.3'>meg Boszmatot, Izmáel leányát, Nebájót húgát.</verse>
        <verse osisID='Gen.36.4'>Ádá szülte Ézsaunak Elífázt, és Boszmat szülte Reúélt.</verse>
        <verse osisID='Gen.36.5'>Oholíbámá pedig szülte Jeúst, Jalámot és Kórahot. Ezek Ézsau fiai, akik Kánaán földjén születtek.</verse>
        <verse osisID='Gen.36.6'>Akkor Ézsau fogta a feleségeit, fiait, leányait és mindenkit, aki a házához tartozott, meg a jószágát, minden állatát és egész vagyonát, amit Kánaán földjén szerzett, és más országba ment a testvére, Jákób elől.</verse>
        <verse osisID='Gen.36.7'>Mert olyan sok volt a szerzeményük, hogy nem lakhattak együtt, és jószágaik miatt nem bírta őket eltartani az a föld, amelyen jövevények voltak.</verse>
        <verse osisID='Gen.36.8'>Így telepedett le Ézsau a Széír-hegyen. Ézsau pedig Edóm.</verse>
        <verse osisID='Gen.36.9'>Ez a Széír-hegyen lakó Ézsaunak, Edóm ősatyjának a nemzetsége:</verse>
        <verse osisID='Gen.36.10'>Így hívták Ézsau fiait: Elífáz volt Ádának, Ézsau feleségének a fia. Reúél pedig Boszmatnak, Ézsau feleségének a fia.</verse>
        <verse osisID='Gen.36.11'>Elífáz fiai voltak: Témán, Ómár, Cefó, Gatám és Kenaz.</verse>
        <verse osisID='Gen.36.12'>Timna volt Elífáznak, Ézsau fiának a másodrangú felesége, ő szülte Elífáznak Amálékot. Ezek voltak Ádának, Ézsau feleségének a fiai.</verse>
        <verse osisID='Gen.36.13'>Reúél fiai voltak a következők: Nahat, Zerah, Sammá és Mizzá. Ezek voltak Boszmatnak, Ézsau feleségének a fiai.</verse>
        <verse osisID='Gen.36.14'>Ezek voltak a fiai Oholíbámának, Ézsau feleségének, Aná leányának, aki meg Cibón leánya volt: ő szülte Ézsaunak Jeúst, Jalámot és Kórahot.</verse>
        <verse osisID='Gen.36.15'>Ezek voltak Ézsau utódai közül a nemzetségfők: Elífáznak, Ézsau elsőszülöttjének a fiai voltak: Témán nemzetségfő, Ómár nemzetségfő, Cefó nemzetségfő, Kenaz nemzetségfő,</verse>
        <verse osisID='Gen.36.16'>Kórah nemzetségfő, Gatám nemzetségfő, Amálék nemzetségfő. Ezek voltak az Elífáztól származó nemzetségfők Edóm földjén, ezek Ádá fiai voltak.</verse>
        <verse osisID='Gen.36.17'>Ezek voltak Reúélnak, Ézsau fiának a fiai: Nahat nemzetségfő, Zerah nemzetségfő, Sammá nemzetségfő és Mizzá nemzetségfő. Ezek voltak a Reúéltól származó nemzetségfők Edóm földjén&amp;#59; ezek Boszmatnak, Ézsau feleségének a fiai voltak.</verse>
        <verse osisID='Gen.36.18'>Ezek voltak Oholíbámának, Ézsau feleségének a fiai: Jeús nemzetségfő, Jalám nemzetségfő és Kórah nemzetségfő. Ezek voltak az Oholíbámától, Aná leányától, Ézsau feleségétől származó nemzetségfők.</verse>
        <verse osisID='Gen.36.19'>Ezek voltak Ézsaunak, azaz Edómnak a fiai és nemzetségfői.</verse>
        <verse osisID='Gen.36.20'>Ezek voltak a hóri Széír fiai, akik ezen a földön laktak: Lótán, Sóbál, Cibón, és Aná,</verse>
        <verse osisID='Gen.36.21'>Disón, Écer és Disán. Ezek voltak a hóri nemzetségfők, Széír fiai, Edóm földjén.</verse>
        <verse osisID='Gen.36.22'>Lótán fiai voltak: Hóri és Hémám, Lótánnak a húga pedig Timna.</verse>
        <verse osisID='Gen.36.23'>Ezek voltak Sóbál fiai: Alván, Mánahat, Ébál, Sefó és Ónám.</verse>
        <verse osisID='Gen.36.24'>Ezek voltak Cibón fiai: Ajjá és Aná. Ez az Aná vizet talált a pusztában, amikor apjának, Cibónnak a szamarait legeltette.</verse>
        <verse osisID='Gen.36.25'>Ezek voltak Aná gyermekei: Disón és Oholíbámá, Aná leánya.</verse>
        <verse osisID='Gen.36.26'>Ezek voltak Disón fiai: Hemdán, Esbán, Jitrán és Kerán.</verse>
        <verse osisID='Gen.36.27'>Ezek voltak Écer fiai: Bilhán, Zaaván és Akán.</verse>
        <verse osisID='Gen.36.28'>Ezek voltak Disán fiai: Úc és Arán.</verse>
        <verse osisID='Gen.36.29'>Ezek voltak a hóri nemzetségfők: Lótán nemzetségfő, Sóbál nemzetségfő, Cibón nemzetségfő, Aná nemzetségfő,</verse>
        <verse osisID='Gen.36.30'>Disón nemzetségfő, Écer nemzetségfő és Disán nemzetségfő. Ezek voltak a Széír földjén lakó hóri nemzetségfők nemzetségenként.</verse>
        <verse osisID='Gen.36.31'>Ezek a királyok uralkodtak Edómban, mielőtt Izráel fiainak királyuk lett volna:</verse>
        <verse osisID='Gen.36.32'>Edómban Bela, Beór fia uralkodott, városának a neve Dinhábá volt.</verse>
        <verse osisID='Gen.36.33'>Bela halála után a bocrai Jóbáb, Zerah fia lett a király.</verse>
        <verse osisID='Gen.36.34'>Jóbáb halála után a Témán földjéről való Husám lett a király.</verse>
        <verse osisID='Gen.36.35'>Husám halála után Hadad, Bedad fia lett a király, aki megverte a midjániakat a Móáb mezején. Városának a neve Avít volt.</verse>
        <verse osisID='Gen.36.36'>Hadad halála után a maszrékai Szamlá lett a király.</verse>
        <verse osisID='Gen.36.37'>Szamlá halála után a rehóbót-hannáhári Saul lett a király.</verse>
        <verse osisID='Gen.36.38'>Saul halála után Baal-Hánán, Akbór fia lett a király.</verse>
        <verse osisID='Gen.36.39'>Baal-Hánán, Akbór fia halála után Hadar lett a király. Városának a neve Páú volt, feleségének a neve Mehétabél, aki Mézáháb leányának, Matrédnak a leánya volt.</verse>
        <verse osisID='Gen.36.40'>Így hívták az Ézsautól származó nemzetségfőket, nemzetségeik, lakóhelyük és nevük szerint: Timná nemzetségfő, Alvá nemzetségfő, Jetét nemzetségfő,</verse>
        <verse osisID='Gen.36.41'>Oholímábá nemzetségfő, Élá nemzetségfő, Pínón nemzetségfő,</verse>
        <verse osisID='Gen.36.42'>Kenaz nemzetségfő, Témán nemzetségfő, Mibcár nemzetségfő,</verse>
        <verse osisID='Gen.36.43'>Magdíél nemzetségfő és Írám nemzetségfő. Ezek voltak Edóm nemzetségfői, lakóhelyük szerint az általuk birtokolt földön. Ézsau volt az edómiak ősatyja.</verse>
      </chapter>
      <chapter osisID='Gen.37'>
        <verse osisID='Gen.37.1'>Jákób is azon a földön lakott, ahol apja jövevény volt: Kánaán földjén.</verse>
        <verse osisID='Gen.37.2'>Ez Jákób nemzetségének a története: Amikor József tizenhét éves lett, testvéreivel együtt a nyájat legeltette, és ő volt a bojtár Bilhának és Zilpának, apja feleségeinek a fiai mellett. József rossz híreket hordott róluk az apjuknak.</verse>
        <verse osisID='Gen.37.3'>De Izráel Józsefet minden fiánál jobban szerette, mert öregkorában született fia volt, s ezért tarka ruhát csináltatott neki.</verse>
        <verse osisID='Gen.37.4'>Amikor testvérei látták, hogy apjuk jobban szereti őt minden testvérénél, úgy meggyűlölték, hogy egy jó szót sem tudtak hozzá szólni.</verse>
        <verse osisID='Gen.37.5'>Egyszer József álmot álmodott, elmondta testvéreinek, és emiatt még jobban meggyűlölték.</verse>
        <verse osisID='Gen.37.6'>Ezt mondta nekik: Hallgassátok csak meg azt az álmot, amelyet álmodtam!</verse>
        <verse osisID='Gen.37.7'>Éppen kévéket kötöttünk a mezőn. Az én kévém fölkelt, és állva is maradt, a ti kévéitek pedig körülállták, és leborultak az én kévém előtt.</verse>
        <verse osisID='Gen.37.8'>Testvérei azt mondták neki: Talán király akarsz lenni fölöttünk? Vagy uralkodni akarsz rajtunk? És még jobban meggyűlölték az álmaiért és beszédéért.</verse>
        <verse osisID='Gen.37.9'>Egy másik álmot is álmodott, és azt is elbeszélte testvéreinek. Ezt mondta: Már megint álmodtam valamit. Egyszer csak leborult előttem a nap, a hold és tizenegy csillag.</verse>
        <verse osisID='Gen.37.10'>Amikor ezt apjának és testvéreinek elbeszélte, az apja megdorgálta, és ezt mondta neki: Micsoda álmot álmodtál? Talán bizony járuljunk eléd, anyáddal és testvéreiddel együtt, hogy földre boruljunk előtted?!</verse>
        <verse osisID='Gen.37.11'>Ezért féltékenykedni kezdtek rá a testvérei. Apja pedig megjegyezte ezt a dolgot.</verse>
        <verse osisID='Gen.37.12'>Egyszer a testvérek elmentek Sikembe apjuk nyáját legeltetni.</verse>
        <verse osisID='Gen.37.13'>Izráel ezt mondta Józsefnek: Testvéreid Sikemben legeltetnek. Gyere csak, elküldelek hozzájuk! József azt mondta neki: Kész vagyok rá.</verse>
        <verse osisID='Gen.37.14'>Apja azt mondta neki: Menj és nézd meg, hogy jól vannak-e testvéreid és a nyáj. Azután számolj be nekem! Elküldte tehát Hebrón völgyéből, és ő elment Sikembe.</verse>
        <verse osisID='Gen.37.15'>Amikor a mezőn bolyongott, találkozott egy emberrel, aki megkérdezte tőle: Mit keresel?</verse>
        <verse osisID='Gen.37.16'>József azt felelte: Testvéreimet keresem. Mondd meg nekem, hol legeltetnek?</verse>
        <verse osisID='Gen.37.17'>Az az ember így felelt: Elmentek innen, és hallottam is, amikor ezt mondták: Menjünk Dótánba! Elment tehát József a testvérei után, és megtalálta őket Dótánban.</verse>
        <verse osisID='Gen.37.18'>Amikor távolról meglátták, még mielőtt a közelükbe ért, összebeszéltek, hogy megölik.</verse>
        <verse osisID='Gen.37.19'>Ezt mondták egymásnak: Nézzétek, ott jön az álomlátó!</verse>
        <verse osisID='Gen.37.20'>Gyertek, öljük meg, dobjuk bele egy kútba, és mondjuk azt, hogy vadállat ette meg. Majd meglátjuk, mi lesz az álmaiból!</verse>
        <verse osisID='Gen.37.21'>Amikor ezt Rúben meghallotta, meg akarta menteni a kezükből, és ezt mondta: Ne üssük agyon!</verse>
        <verse osisID='Gen.37.22'>Majd ezt mondta nekik Rúben: Ne ontsatok vért! Dobjátok bele ebbe a kútba itt a pusztában, de kezet ne emeljetek rá! Így akarta megmenteni a kezükből és visszajuttatni apjához.</verse>
        <verse osisID='Gen.37.23'>Amikor odaért József a testvéreihez, lehúzták róla a ruháját, a tarka ruhát.</verse>
        <verse osisID='Gen.37.24'>Azután fogták, és beledobták a kútba. A kút üres volt, nem volt benne víz.</verse>
        <verse osisID='Gen.37.25'>Ezután leültek enni. Föltekintve, látták, hogy éppen egy izmáeli karaván közeledik Gileád felől. Tevéik gyógyfűvel, balzsammal és mirhával voltak megrakva, amit Egyiptomba szállítottak.</verse>
        <verse osisID='Gen.37.26'>Ekkor azt mondta Júda a testvéreinek: Mi haszna, ha megöljük testvérünket, és elföldeljük a vérét?</verse>
        <verse osisID='Gen.37.27'>Gyertek, adjuk el az izmáelieknek, ne emeljünk rá kezet, hiszen a mi testünk és vérünk ő! A testvérei pedig hallgattak rá.</verse>
        <verse osisID='Gen.37.28'>Közben azonban midjáni kereskedők mentek arra, fölhúzták Józsefet a kútból, és eladták Józsefet az izmáelieknek húsz ezüstért. Azok pedig elvitték Józsefet Egyiptomba.</verse>
        <verse osisID='Gen.37.29'>Amikor Rúben visszatért a kúthoz, József már nem volt a kútban. Akkor megszaggatta a ruháját,</verse>
        <verse osisID='Gen.37.30'>visszatért testvéreihez, és azt mondta: Nincs meg a gyerek! Jaj nekem! Hova legyek?</verse>
        <verse osisID='Gen.37.31'>Akkor fogták József ruháját, levágtak egy kecskebakot, és belemártották a ruhát a vérébe.</verse>
        <verse osisID='Gen.37.32'>Azután elküldték a tarka ruhát, elvitették apjukhoz, ezzel az üzenettel: Ezt találtuk. Nézd meg jól: a fiad ruhája ez, vagy sem?</verse>
        <verse osisID='Gen.37.33'>Ő felismerte, és azt mondta: Az én fiam ruhája ez! Vadállat ette meg, biztosan széttépte Józsefet!</verse>
        <verse osisID='Gen.37.34'>És megszaggatta Jákób a felsőruháját, zsákruhát tekert a derekára, és sokáig gyászolta a fiát.</verse>
        <verse osisID='Gen.37.35'>Fiai és leányai mind vigasztalni igyekeztek, de nem akart vigasztalódni, hanem ezt mondta: Gyászolva megyek el fiamhoz a halottak hazájába. Így siratgatta őt az apja.</verse>
        <verse osisID='Gen.37.36'>A midjániak pedig eladták Józsefet Egyiptomban Potifárnak, a fáraó főemberének, a testőrök parancsnokának.</verse>
      </chapter>
      <chapter osisID='Gen.38'>
        <verse osisID='Gen.38.1'>Történt abban az időben, hogy Júda elvált testvéreitől, és csatlakozott egy adullámi emberhez, akinek Hírá volt a neve.</verse>
        <verse osisID='Gen.38.2'>Ott meglátta Júda egy Súa nevű kánaáni embernek a leányát, elvette, és bement hozzá.</verse>
        <verse osisID='Gen.38.3'>Az teherbe esett, és fiút szült, akit Érnek nevezett el.</verse>
        <verse osisID='Gen.38.4'>Majd ismét teherbe esett, fiút szült, és azt Ónánnak nevezte el.</verse>
        <verse osisID='Gen.38.5'>Azután még egy fiút szült, akit Sélának nevezett el. Amikor ezt szülte, Júda Kezíbben volt.</verse>
        <verse osisID='Gen.38.6'>Júda feleséget vett elsőszülött fiának, Érnek. Az asszonynak Támár volt a neve.</verse>
        <verse osisID='Gen.38.7'>De Ért, Júda elsőszülött fiát az ÚR gonosznak tartotta, ezért megölte őt az ÚR.</verse>
        <verse osisID='Gen.38.8'>Ekkor azt mondta Júda Ónánnak: Menj be a bátyád feleségéhez, vedd el őt mint a sógora, és támassz utódot a bátyádnak!</verse>
        <verse osisID='Gen.38.9'>De Ónán tudta, hogy az utód nem az övé lesz. Ezért amikor bement a bátyja feleségéhez, a földre vesztegette a magot, hogy ne támasszon utódot a bátyjának.</verse>
        <verse osisID='Gen.38.10'>De az ÚR rosszallotta, amit tett, ezért őt is megölte.</verse>
        <verse osisID='Gen.38.11'>Ekkor azt mondta Júda Támárnak, a menyének: Maradj özvegyen apád házában, amíg felnő a fiam, Sélá. Mert így gondolkodott: Ne haljon meg ő is, mint a bátyjai! Támár elment, és apja házában lakott.</verse>
        <verse osisID='Gen.38.12'>Hosszabb idő múlva meghalt Súa leánya, Júda felesége. Amikor Júda megvigasztalódott, elment barátjával, az adullámi Hírával Timnába, ahol a juhait nyírták.</verse>
        <verse osisID='Gen.38.13'>De megmondták Támárnak: Most megy az apósod Timnába a juhai nyírására.</verse>
        <verse osisID='Gen.38.14'>Ekkor levetette magáról özvegyi ruháját, elfátyolozta és elváltoztatta magát. Azután odaült Énaim kapujába a Timnába vezető úton. Mert látta, hogy Sélá felnőtt, de őt nem adták hozzá feleségül.</verse>
        <verse osisID='Gen.38.15'>Júda meglátta, és paráznának gondolta, mert eltakarta az arcát.</verse>
        <verse osisID='Gen.38.16'>Csatlakozott hozzá az úton, és ezt mondta: Hadd menjek be hozzád! Mert nem tudta, hogy a menye az. De ő azt kérdezte: Mit adsz nekem, ha bejössz hozzám?</verse>
        <verse osisID='Gen.38.17'>Ő így felelt: Küldök neked a nyájamból egy kecskegödölyét. De Támár ezt mondta: Adj zálogot, amíg megküldöd!</verse>
        <verse osisID='Gen.38.18'>Júda megkérdezte: Mit adjak neked zálogba? Az ezt felelte: Pecsétnyomódat zsinórostul, meg azt a botot, ami a kezedben van. Odaadta azért neki, azután bement hozzá&amp;#59; az asszony pedig teherbe esett tőle.</verse>
        <verse osisID='Gen.38.19'>Majd fölkelt Támár, és elment. Azután levetette fátylát, és felöltötte özvegyi ruháját.</verse>
        <verse osisID='Gen.38.20'>Júda megküldte a kecskegödölyét adullámi barátjával, hogy az visszavegye a zálogot az asszonytól, de nem találta meg.</verse>
        <verse osisID='Gen.38.21'>Akkor megkérdezte annak a helynek a lakóit: Hol van az a parázna nő, aki Énaimnál az útfélen volt? Azok ezt felelték: Nem volt erre parázna nő.</verse>
        <verse osisID='Gen.38.22'>Visszatért tehát Júdához, és ezt mondta: Nem találtam meg. Annak a helynek a lakói is azt mondták: Nem volt erre parázna nő.</verse>
        <verse osisID='Gen.38.23'>Júda azt mondta: Tartsa meg magának, hogy gúnyt ne űzzenek belőlünk! Én megküldtem ezt a gödölyét, de te nem találtad meg őt.</verse>
        <verse osisID='Gen.38.24'>Mintegy három hónap múlva hírül vitték Júdának: Paráználkodott Támár, a menyed, és már terhes is a paráznaság miatt. Akkor ezt mondta Júda: Vigyétek ki, és égessétek meg!</verse>
        <verse osisID='Gen.38.25'>Már vitték kifelé, amikor megüzente apósának: Attól a férfitól lettem terhes, akinek a holmija ez. Nézd meg jól, kié ez a pecsétnyomó, zsinór és bot?</verse>
        <verse osisID='Gen.38.26'>Júda megnézte, és ezt mondta: Igaza van velem szemben, mert nem adtam őt a fiamhoz, Sélához. Többször azonban nem hált vele Júda.</verse>
        <verse osisID='Gen.38.27'>Amikor a szülés ideje elérkezett, kitűnt, hogy ikrek voltak a méhében.</verse>
        <verse osisID='Gen.38.28'>Szülés közben az egyik kidugta a kezét, a bába megfogta, vörös fonalat kötött a kezére, és így szólt: Ez jött ki először.</verse>
        <verse osisID='Gen.38.29'>De amikor visszahúzta a kezét, mégis a testvére jött ki. A bába ezt kérdezte: Hogyan törtél magadnak rést? Ezért nevezte el az apja Pérecnek.</verse>
        <verse osisID='Gen.38.30'>Utána kijött a testvére, akinek a vörös fonál volt a kezén. Ezt Zerahnak nevezte el.</verse>
      </chapter>
      <chapter osisID='Gen.39'>
        <verse osisID='Gen.39.1'>Amikor Józsefet Egyiptomba vitték, megvásárolta őt az izmáeliektől, akik odavitték, egy egyiptomi ember: Potifár, a fáraó főembere, a testőrök parancsnoka.</verse>
        <verse osisID='Gen.39.2'>De az ÚR Józseffel volt, ezért szerencsés ember lett, és egyiptomi urának a házában élt.</verse>
        <verse osisID='Gen.39.3'>Látta az ura, hogy vele van az ÚR, és mindazt eredményessé teszi az ÚR, amihez hozzáfog.</verse>
        <verse osisID='Gen.39.4'>Megnyerte József a jóindulatát, és a háziszolgája lett. Azután háza felügyelőjévé tette, és rábízta egész vagyonát.</verse>
        <verse osisID='Gen.39.5'>Attól fogva, hogy házának és egész vagyonának a felügyelőjévé tette, megáldotta az ÚR az egyiptomi ember házát Józsefért, és az ÚR áldása volt egész vagyonán, ami a házban és a mezőn volt.</verse>
        <verse osisID='Gen.39.6'>Ezért Józsefre bízta egész vagyonát, és semmire sem volt gondja mellette, legfeljebb csak arra, hogy megegye az ételt. - Józsefnek szép termete és szép arca volt.</verse>
        <verse osisID='Gen.39.7'>Ezek után az történt, hogy Józsefre szemet vetett urának a felesége, és ezt mondta: Hálj velem!</verse>
        <verse osisID='Gen.39.8'>Ő azonban vonakodott, és azt felelte ura feleségének: Nézd, az én uramnak semmi gondja sincs mellettem háza dolgaira, és rám bízta egész vagyonát.</verse>
        <verse osisID='Gen.39.9'>Senki sem nagyobb nálam ebben a házban. Semmit sem tiltott el tőlem, csak téged, mivel te a felesége vagy. Hogyan követhetném el ezt a nagy gonoszságot, vétkezve az Isten ellen?!</verse>
        <verse osisID='Gen.39.10'>Bár az asszony nap mint nap ezt mondogatta Józsefnek, ő mégsem hallgatott rá, hogy mellé feküdjék, és vele legyen.</verse>
        <verse osisID='Gen.39.11'>Egy napon az történt, hogy bement József a házba a munkáját végezni, és a háznép közül senki sem volt a házban.</verse>
        <verse osisID='Gen.39.12'>Ekkor megragadta őt az asszony a ruhájánál fogva, és azt mondta: Hálj velem! Ő azonban otthagyta ruháját az asszony kezében, futásnak eredt, és kiszaladt.</verse>
        <verse osisID='Gen.39.13'>Amikor az asszony látta, hogy kezében hagyta a ruháját, és kifutott,</verse>
        <verse osisID='Gen.39.14'>összehívta háza népét, és ezt mondta nekik: Nézzétek, egy héber embert hozott hozzánk, és az csúffá tesz bennünket. Bejött hozzám, hogy velem háljon, de én hangosan kiáltottam.</verse>
        <verse osisID='Gen.39.15'>Amikor meghallotta, hogy hangosan kiáltozni kezdek, nálam hagyta a ruháját, futásnak eredt, és kiszaladt.</verse>
        <verse osisID='Gen.39.16'>Az asszony magánál tartotta József ruháját, míg az ura haza nem jött.</verse>
        <verse osisID='Gen.39.17'>Akkor így beszélte el neki a dolgokat: Bejött hozzám a héber szolga, akit idehoztál hozzánk, hogy csúffá tegyen engem.</verse>
        <verse osisID='Gen.39.18'>De amikor hangosan kiáltozni kezdtem, nálam hagyta a ruháját, és kifutott.</verse>
        <verse osisID='Gen.39.19'>Amikor az ura meghallotta feleségének a szavait, amelyeket neki mondott: Ilyen dolgokat tett velem a szolgád! - akkor haragra gerjedt.</verse>
        <verse osisID='Gen.39.20'>Fogta Józsefet az ura, és abba a börtönbe vetette, ahol a király foglyait tartották fogva&amp;#59; ott volt börtönben.</verse>
        <verse osisID='Gen.39.21'>De az ÚR Józseffel volt, hűséges maradt hozzá, és kedveltté tette a börtönparancsnok előtt.</verse>
        <verse osisID='Gen.39.22'>A börtönparancsnok Józsefre bízta mindazokat a foglyokat, akik a börtönben voltak, és ő dolgoztatta mindazokat, akik ott dolgoztak.</verse>
        <verse osisID='Gen.39.23'>A börtönparancsnoknak nem kellett törődnie semmivel, ami rá volt bízva, mert az ÚR Józseffel volt, és eredményessé tette az ÚR, amihez hozzáfogott.</verse>
      </chapter>
      <chapter osisID='Gen.40'>
        <verse osisID='Gen.40.1'>Ezek után történt, hogy az egyiptomi király pohárnoka és sütőmestere vétkezett uruk, az egyiptomi király ellen.</verse>
        <verse osisID='Gen.40.2'>Megharagudott azért a fáraó a két főemberre, a főpohárnokra és a fősütőmesterre.</verse>
        <verse osisID='Gen.40.3'>Őrizetbe vétette őket a testőrparancsnok házában, abban a börtönben, ahol Józsefet fogva tartották.</verse>
        <verse osisID='Gen.40.4'>A testőrparancsnok Józsefet rendelte melléjük, hogy szolgálja ki őket. Jó ideig maradtak őrizetben.</verse>
        <verse osisID='Gen.40.5'>Egyszer álmot álmodtak mindketten, az egyiptomi király pohárnoka és sütőmestere, akiket a börtönben fogva tartottak. Mindegyiknek az álma ugyanazon az éjszakán volt, és mindegyik álomnak megvolt a maga jelentése.</verse>
        <verse osisID='Gen.40.6'>Amikor reggel bement hozzájuk József, látta rajtuk, hogy izgatottak.</verse>
        <verse osisID='Gen.40.7'>Megkérdezte a fáraó főembereit, akik vele voltak őrizetben ura házában: Miért olyan szomorú ma az arcotok?</verse>
        <verse osisID='Gen.40.8'>Ők azt felelték neki: Álmot álmodtunk, de nincs, aki megfejtse. József ezt mondta nekik: Istennél van a megfejtés. Beszéljétek csak el nekem!</verse>
        <verse osisID='Gen.40.9'>A főpohárnok elbeszélte az álmot Józsefnek, és ezt mondta neki: Álmomban egy szőlőtő volt előttem.</verse>
        <verse osisID='Gen.40.10'>A szőlőtőn három vessző volt. Alighogy kihajtott, már ki is virágzott, és fürtjein megértek a szemek.</verse>
        <verse osisID='Gen.40.11'>Kezemben volt a fáraó pohara. Fogtam a szőlőszemeket, belefacsartam a fáraó poharába, és a poharat a fáraó kezébe adtam.</verse>
        <verse osisID='Gen.40.12'>József ezt mondta neki: A megfejtés a következő: A három vessző három nap.</verse>
        <verse osisID='Gen.40.13'>Három nap múlva fölemel téged a fáraó, visszahelyez a hivatalodba, és te adod a poharat a fáraó kezébe a régi rend szerint, amikor a pohárnoka voltál.</verse>
        <verse osisID='Gen.40.14'>De ne feledkezz meg rólam, amikor jó dolgod lesz, és légy hozzám hűséges: említs meg engem a fáraónak, és vitess ki ebből a házból!</verse>
        <verse osisID='Gen.40.15'>Mert galádul raboltak el engem a héberek földjéről, és itt sem csináltam semmi rosszat, mégis tömlöcbe vetettek.</verse>
        <verse osisID='Gen.40.16'>Amikor a fősütőmester látta, hogy milyen jó a megfejtés, ezt mondta Józsefnek: Nekem meg álmomban három kosár kalács volt a fejemen.</verse>
        <verse osisID='Gen.40.17'>A felső kosárban mindenféle sütemény volt, ami a fáraónak készült, és a madarak ették azokat a fejemen levő kosárból.</verse>
        <verse osisID='Gen.40.18'>József ezt mondta válaszában: A megfejtés a következő: A három kosár három nap.</verse>
        <verse osisID='Gen.40.19'>Három nap múlva fölemel téged a fáraó, de fára akasztat, és madarak eszik le a húsodat.</verse>
        <verse osisID='Gen.40.20'>Harmadnap születésnapja volt a fáraónak, lakomát rendezett minden szolgájának, és fölemelte a főpohárnokot és a fősütőmestert szolgái jelenlétében:</verse>
        <verse osisID='Gen.40.21'>a főpohárnokot visszahelyezte pohárnoki tisztségébe, és ő adhatta a poharat a fáraó kezébe,</verse>
        <verse osisID='Gen.40.22'>a fősütőmestert pedig felakasztatta, ahogyan az álmukat megfejtette József.</verse>
        <verse osisID='Gen.40.23'>De a főpohárnok nem gondolt Józsefre, megfeledkezett róla.</verse>
      </chapter>
      <chapter osisID='Gen.41'>
        <verse osisID='Gen.41.1'>Két esztendő múlva történt, hogy a fáraó ezt álmodta: Ott állt a Nílus mellett.</verse>
        <verse osisID='Gen.41.2'>A Nílusból hét szép és kövér tehén jött ki, és legelt a sás között.</verse>
        <verse osisID='Gen.41.3'>De hét másik tehén is jött ki utánuk a Nílusból, amelyek rútak és soványak voltak, és odaálltak a többi tehén mellé a Nílus partján.</verse>
        <verse osisID='Gen.41.4'>A rút és sovány tehenek megették a hét szép és kövér tehenet. Ekkor fölébredt a fáraó.</verse>
        <verse osisID='Gen.41.5'>Ismét elaludt, és másodszor ezt álmodta: Hét kövér és szép kalász nőtt egy száron.</verse>
        <verse osisID='Gen.41.6'>De hét sovány és a keleti széltől kiaszott kalász is sarjadt utánuk.</verse>
        <verse osisID='Gen.41.7'>A sovány kalászok elnyelték a hét kövér és telt kalászt. Ekkor fölébredt a fáraó, és rájött, hogy álmodott.</verse>
        <verse osisID='Gen.41.8'>Reggel azonban nyugtalankodni kezdett, ezért összehívatta Egyiptom minden jövendőmondóját és minden bölcsét, és elbeszélte nekik a fáraó az álmát. De senki sem tudta megfejteni a fáraónak.</verse>
        <verse osisID='Gen.41.9'>Ekkor a főpohárnok így szólt a fáraóhoz: Be kell ma vallanom, hogy vétkes vagyok.</verse>
        <verse osisID='Gen.41.10'>Amikor a fáraó megharagudott szolgáira, és őrizetbe vétetett engem és a fősütőmestert a testőrparancsnok házában,</verse>
        <verse osisID='Gen.41.11'>álmot álmodtunk ugyanazon az éjszakán, én is meg ő is. Mindegyik álomnak, amit álmodtunk, megvolt a maga jelentése.</verse>
        <verse osisID='Gen.41.12'>Volt ott velünk egy héber ifjú, a testőrparancsnok szolgája. Elbeszéltük neki álmainkat, és ő megfejtette. Mindegyikünk álmát jól fejtette meg,</verse>
        <verse osisID='Gen.41.13'>mert úgy lett, ahogyan megfejtette nekünk: engem visszahelyeztek hivatalomba, amazt pedig fölakasztották.</verse>
        <verse osisID='Gen.41.14'>Akkor a fáraó hívatta Józsefet, és sietve kihozták a tömlöcből. Ő megborotválkozott, ruhát váltott, és bement a fáraóhoz.</verse>
        <verse osisID='Gen.41.15'>A fáraó ezt mondta Józsefnek: Álmot álmodtam, de senki sem tudja megfejteni. Rólad azt hallottam, hogy ha meghallod az álmot, meg tudod fejteni.</verse>
        <verse osisID='Gen.41.16'>József így felelt a fáraónak: Nem én, hanem Isten ad választ a fáraó javára.</verse>
        <verse osisID='Gen.41.17'>A fáraó így szólt Józsefhez: Álmomban a Nílus partján álltam.</verse>
        <verse osisID='Gen.41.18'>A Nílusból hét kövér és szép tehén jött ki, és legelt a sás között.</verse>
        <verse osisID='Gen.41.19'>De hét másik tehén is kijött utánuk, amelyek nagyon hitványak, rútak és soványak voltak. Egész Egyiptom földjén nem láttam hozzájuk fogható rútakat.</verse>
        <verse osisID='Gen.41.20'>A sovány és rút tehenek megették az előbbi hét kövér tehenet.</verse>
        <verse osisID='Gen.41.21'>Bár a gyomrukba kerültek, nem lehetett észrevenni, hogy a gyomrukba kerültek, mert a külsejük ugyanolyan rút volt, mint azelőtt. Akkor fölébredtem.</verse>
        <verse osisID='Gen.41.22'>Azután azt láttam álmomban, hogy hét telt és szép kalász nőtt egy száron.</verse>
        <verse osisID='Gen.41.23'>De hét száraz, sovány és a keleti szélben kiaszott kalász is sarjadt utánuk.</verse>
        <verse osisID='Gen.41.24'>A sovány kalászok elnyelték a hét szép kalászt. Elmondtam ezt a jövendőmondóknak, de senki sem tudta megfejteni.</verse>
        <verse osisID='Gen.41.25'>Ekkor József így szólt a fáraóhoz: A fáraó két álma egy és ugyanaz. Azt jelentette ki Isten a fáraónak, hogy mit fog cselekedni.</verse>
        <verse osisID='Gen.41.26'>A hét szép tehén hét esztendő. A hét szép kalász is hét esztendő. Az álom egy és ugyanaz.</verse>
        <verse osisID='Gen.41.27'>A hét sovány és rút tehén, amelyek utánuk jöttek ki, szintén hét esztendő. A hét üres, a keleti széltől kiaszott kalász az éhség hét esztendeje lesz.</verse>
        <verse osisID='Gen.41.28'>Erről mondtam a fáraónak, hogy Isten megmutatta a fáraónak, mit fog cselekedni.</verse>
        <verse osisID='Gen.41.29'>Hét esztendő jön, amikor nagy bőség lesz Egyiptom egész földjén.</verse>
        <verse osisID='Gen.41.30'>De az éhínség hét esztendeje következik utánuk, amikor minden bőséget elfelejtenek Egyiptom földjén, és éhínség fogja emészteni az országot.</verse>
        <verse osisID='Gen.41.31'>Nem is fogják tudni, hogy bőség volt az országban, az utána következő éhínség miatt, olyan súlyos lesz az.</verse>
        <verse osisID='Gen.41.32'>Azért ismétlődött meg kétszer is a fáraó álma, mert Isten elhatározta ezt, és hamarosan véghez is viszi az Isten.</verse>
        <verse osisID='Gen.41.33'>Most azért szemeljen ki a fáraó egy értelmes és bölcs embert, és állítsa azt Egyiptom élére.</verse>
        <verse osisID='Gen.41.34'>Ezt tegye a fáraó: rendeljen az ország fölé felügyelőket, és szedessen ötödöt Egyiptom országában a bőség hét esztendejében.</verse>
        <verse osisID='Gen.41.35'>Gyűjtsenek össze minden élelmet a következő jó esztendőkben, halmozzák föl a gabonát, és a fáraó felügyelete alatt őrizzék az élelmet a városokban.</verse>
        <verse osisID='Gen.41.36'>Mert ez az élelem lesz az ország tartaléka az éhínség hét esztendejében, amely majd eljön Egyiptomra, és akkor nem pusztul el az ország az éhínség idején.</verse>
        <verse osisID='Gen.41.37'>Tetszett ez a beszéd a fáraónak és minden szolgájának.</verse>
        <verse osisID='Gen.41.38'>A fáraó ezt mondta szolgáinak: Találhatunk-e ehhez hasonló embert, akiben isteni lélek van?</verse>
        <verse osisID='Gen.41.39'>Józsefnek pedig ezt mondta a fáraó: Miután Isten mindezt neked adta tudtul, nincs hozzád hasonló értelmes és bölcs ember.</verse>
        <verse osisID='Gen.41.40'>Te leszel házam gondviselője, és egész népem a te szavadnak engedelmeskedik. Csak a trón tesz engem nagyobbá nálad.</verse>
        <verse osisID='Gen.41.41'>Azután ezt mondta a fáraó Józsefnek: Nézd, én téged egész Egyiptom felügyelőjévé teszlek!</verse>
        <verse osisID='Gen.41.42'>És levette a fáraó a pecsétgyűrűt a kezéről, és József kezére tette, gyolcsruhába öltöztette, és aranyláncot tett a nyakába.</verse>
        <verse osisID='Gen.41.43'>Majd körülhordoztatta második kocsiján, és így kiáltottak előtte: Térdre! Így tette őt egész Egyiptom felügyelőjévé.</verse>
        <verse osisID='Gen.41.44'>És ezt mondta a fáraó Józsefnek: Én vagyok a fáraó, de nélküled még a kezét vagy lábát sem mozdíthatja senki egész Egyiptomban!</verse>
        <verse osisID='Gen.41.45'>Ezután elnevezte a fáraó Józsefet Cáfenat-Panéahnak, és hozzáadta feleségül Ászenatot, Pótiferának, Ón papjának a leányát. Így lett József egész Egyiptom felügyelője.</verse>
        <verse osisID='Gen.41.46'>József harmincesztendős volt, amikor ott állt Egyiptom királya, a fáraó előtt. Azután kiment József a fáraó elől, és bejárta egész Egyiptomot.</verse>
        <verse osisID='Gen.41.47'>A bőség hét esztendeje alatt gazdagon termett a föld.</verse>
        <verse osisID='Gen.41.48'>József összegyűjtött a hét esztendő alatt minden élelmet, ami csak volt Egyiptomban, és a városokban helyezte el az élelmet: minden városban a körülötte levő mező élelmét helyezte el.</verse>
        <verse osisID='Gen.41.49'>József így annyi gabonát halmozott föl, mint a tenger homokja, olyan sokat, hogy végül már nem is vették számba, mert száma sem volt.</verse>
        <verse osisID='Gen.41.50'>Józsefnek két fia született, mielőtt eljött az éhínség esztendeje. Ászenat, Pótiferának, Ón papjának a leánya szülte őket.</verse>
        <verse osisID='Gen.41.51'>Elsőszülöttjét Manassénak nevezte el József, mert ezt mondta: Elfeledtette velem Isten minden gyötrelmemet és atyámnak egész házát.</verse>
        <verse osisID='Gen.41.52'>A másodikat pedig Efraimnak nevezte el, mert ezt mondta: Megszaporított engem Isten nyomorúságom földjén.</verse>
        <verse osisID='Gen.41.53'>Azután eltelt a bőség hét esztendeje Egyiptomban,</verse>
        <verse osisID='Gen.41.54'>és megkezdődött az éhínség hét esztendeje, ahogyan megmondta József. Éhínség lett minden országban, de egész Egyiptomban volt kenyér.</verse>
        <verse osisID='Gen.41.55'>Azután éhezni kezdtek Egyiptomban is mindenütt, és a nép kenyérért kiáltott a fáraóhoz. Ekkor a fáraó ezt mondta az egyiptomiaknak: Menjetek Józsefhez, és tegyétek azt, amit mond nektek!</verse>
        <verse osisID='Gen.41.56'>Amikor az éhínség kiterjedt az egész országra, József megnyitotta az összes magtárakat, és árulta a gabonát az egyiptomiaknak, mert súlyos volt az éhínség Egyiptomban.</verse>
        <verse osisID='Gen.41.57'>És az egész földről Egyiptomba mentek Józsefhez gabonát vásárolni, mert súlyos volt az éhínség az egész földön.</verse>
      </chapter>
      <chapter osisID='Gen.42'>
        <verse osisID='Gen.42.1'>Jákób látta, hogy Egyiptomban van gabona és azt mondta Jákób a fiainak: Mit néztek egymásra?</verse>
        <verse osisID='Gen.42.2'>Majd ezt mondta: Hallottam, hogy Egyiptomban van gabona, menjetek el, és vásároljatok ott gabonát, hogy életben maradjunk, és ne haljunk meg!</verse>
        <verse osisID='Gen.42.3'>Elment tehát József tíz bátyja, hogy gabonát vásároljanak Egyiptomban.</verse>
        <verse osisID='Gen.42.4'>De Benjámint, József öccsét nem küldte el Jákób a bátyjaival, mert azt gondolta, hogy szerencsétlenség éri.</verse>
        <verse osisID='Gen.42.5'>Így mentek el Izráel fiai másokkal együtt, akik gabonát vásárolni mentek, mert éhínség volt Kánaán földjén.</verse>
        <verse osisID='Gen.42.6'>József az egész ország kormányzója volt, ő árulta a gabonát a föld minden népének. Amikor József bátyjai megérkeztek, arccal a földre borultak előtte.</verse>
        <verse osisID='Gen.42.7'>Amint József meglátta bátyjait, azonnal megismerte őket, de ő nem ismertette meg magát, és keményen beszélt velük. Megkérdezte őket: Honnan jöttetek? Ők így feleltek: Kánaán földjéről jöttünk élelmet vásárolni.</verse>
        <verse osisID='Gen.42.8'>József tehát megismerte a testvéreit, de azok nem ismerték meg őt.</verse>
        <verse osisID='Gen.42.9'>Ekkor József visszaemlékezett az álmokra, amelyeket róluk álmodott, és ezt mondta nekik: Kémek vagytok, azért jöttetek, hogy az ország védtelen részeit megszemléljétek.</verse>
        <verse osisID='Gen.42.10'>De azok így feleltek neki: Nem uram, élelmet vásárolni jöttek a te szolgáid.</verse>
        <verse osisID='Gen.42.11'>Mindnyájan egy ember fiai vagyunk. Becsületesek vagyunk, sohasem voltak kémek a te szolgáid.</verse>
        <verse osisID='Gen.42.12'>Ő azonban ezt mondta nekik: Nem úgy van! Bizony azért jöttetek, hogy az ország védtelen részeit megszemléljétek!</verse>
        <verse osisID='Gen.42.13'>Azok így feleltek: Tizenketten voltak a te szolgáid, testvérek vagyunk mi, egy embernek a fiai Kánaán földjén. A legkisebb most apánknál van, egyikünk pedig nincs meg.</verse>
        <verse osisID='Gen.42.14'>De József ezt mondta nekik: Úgy van, ahogyan mondtam nektek, kémek vagytok!</verse>
        <verse osisID='Gen.42.15'>Ezzel teszlek titeket próbára: a fáraó életére esküszöm, hogy nem távoztok innen, amíg ide nem jön a legkisebb testvéretek!</verse>
        <verse osisID='Gen.42.16'>Küldjetek el magatok közül egyet, hogy hozza ide a testvéreteket, ti pedig fogságban maradtok. Így teszem próbára, igazat beszéltek-e. Mert ha nem, a fáraó életére esküszöm, hogy kémek vagytok!</verse>
        <verse osisID='Gen.42.17'>És őrizetben tartotta őket három napig.</verse>
        <verse osisID='Gen.42.18'>Harmadnap ezt mondta nekik József: Ezt tegyétek, ha élni akartok! Hiszen én is félem az Istent!</verse>
        <verse osisID='Gen.42.19'>Ha becsületesek vagytok, maradjon fogságban egyik testvéretek a börtönben, ti pedig menjetek, vigyetek gabonát házatok éhező népének.</verse>
        <verse osisID='Gen.42.20'>Hozzátok el hozzám a legkisebb testvéreteket, akkor elhiszem, amit mondotok, és nem fogtok meghalni. És úgy cselekedtek.</verse>
        <verse osisID='Gen.42.21'>De így beszéltek egymás közt: Bizony, a testvérünkért bűnhődünk most, mert láttuk az ő nyomorúságát, amikor könyörgött nekünk, de nem hallgattunk rá. Emiatt ért utol bennünket ez a nyomorúság.</verse>
        <verse osisID='Gen.42.22'>Rúben megszólalt, és ezt mondta nekik: Megmondtam nektek, hogy ne vétkezzetek a gyermek ellen, de ti nem hallgattatok rám, és most az ő vérét keresik rajtunk.</verse>
        <verse osisID='Gen.42.23'>Nem tudták, hogy József érti őket, mert tolmács volt közöttük.</verse>
        <verse osisID='Gen.42.24'>Ő pedig elfordult tőlük és sírt. Majd hozzájuk fordult, és beszélt velük. Azután kivétette közülük Simeont, és szemük láttára megkötöztette.</verse>
        <verse osisID='Gen.42.25'>Akkor megparancsolta József, hogy töltsék meg a zsákjaikat gabonával, de mindegyiknek a pénzét tegyék vissza a zsákjába, és adjanak nekik útravalót. Így cselekedtek velük.</verse>
        <verse osisID='Gen.42.26'>Ők pedig föltették gabonájukat a szamarakra, és elmentek.</verse>
        <verse osisID='Gen.42.27'>Az egyik kinyitotta a zsákját, hogy abrakot adjon szamarának az éjjeli szálláson, és meglátta, hogy pénze a zsák szájában van.</verse>
        <verse osisID='Gen.42.28'>Ezt mondta testvéreinek: Visszakerült a pénzem! Itt van a zsákomban! Ekkor oda lett a bátorságuk, és remegve mondták egymásnak: Mit cselekedett velünk az Isten?!</verse>
        <verse osisID='Gen.42.29'>Amikor megérkeztek apjukhoz, Jákóbhoz Kánaán földjére, elmondták neki mindazt, ami velük történt:</verse>
        <verse osisID='Gen.42.30'>Egy ember, annak az országnak az ura, keményen beszélt hozzánk, és úgy bánt velünk, mintha kémkedni akartunk volna az országban.</verse>
        <verse osisID='Gen.42.31'>De mi ezt mondtuk neki: Becsületesek vagyunk, soha nem voltunk kémek.</verse>
        <verse osisID='Gen.42.32'>Tizenketten voltunk testvérek, apánknak fiai, de egyikünk nincs meg, a legkisebb pedig apánknál van Kánaán földjén.</verse>
        <verse osisID='Gen.42.33'>Akkor ezt mondta nekünk az az ember, annak az országnak az ura: Erről tudom meg, hogy becsületesek vagytok-e: Egyik testvéreteket hagyjátok nálam, menjetek el, és vigyetek gabonát házatok éhező népének,</verse>
        <verse osisID='Gen.42.34'>azután hozzátok el hozzám a legkisebb testvéreteket! Akkor tudni fogom, hogy nem kémek vagytok, hanem becsületes emberek, visszaadom a testvéreteket, és szabadon járhattok az országban.</verse>
        <verse osisID='Gen.42.35'>Mikor aztán a zsákjaikat kiürítették, hát mindegyiknek a pénzes zacskója ott volt a zsákjában. Amikor pénzes zacskóikat meglátták, apjukkal együtt megijedtek.</verse>
        <verse osisID='Gen.42.36'>Apjuk, Jákób ezt mondta nekik: Elveszitek tőlem gyermekeimet! József nincs meg, Simeon sincs meg, és még Benjámint is elviszitek? Engem sújt mindez!</verse>
        <verse osisID='Gen.42.37'>Ekkor Rúben azt mondta apjának: Az én két fiamat öld meg, ha nem hozom őt vissza! Bízd csak rám, és visszahozom!</verse>
        <verse osisID='Gen.42.38'>De Jákób így felelt: Nem mehet el veletek a fiam, hiszen a bátyja meghalt, és ő egyedül maradt meg. Ha szerencsétlenség éri az úton, amelyre indultok, akkor a bánat miatt juttatjátok ősz fejemet a halottak hazájába.</verse>
      </chapter>
      <chapter osisID='Gen.43'>
        <verse osisID='Gen.43.1'>Az éhínség azonban országszerte súlyosbodott.</verse>
        <verse osisID='Gen.43.2'>Amikor mind megették az Egyiptomból hozott gabonát, ezt mondta nekik az apjuk: Vásároljatok megint egy kis élelmet!</verse>
        <verse osisID='Gen.43.3'>De Júda azt mondta neki: Szigorúan figyelmeztetett bennünket az az ember: Ne kerüljetek a szemem elé, ha nem lesz veletek a testvéretek!</verse>
        <verse osisID='Gen.43.4'>Ha tehát hajlandó vagy elküldeni velünk a testvérünket, elmegyünk, és vásárolunk neked élelmet.</verse>
        <verse osisID='Gen.43.5'>De ha nem küldöd el, nem megyünk el, mert az az ember megmondta nekünk: Ne kerüljetek a szemem elé, ha nem lesz veletek az öcsétek!</verse>
        <verse osisID='Gen.43.6'>Izráel ezt mondta: Miért tettetek velem ilyen rosszat, hogy elmondtátok annak az embernek, hogy van még egy testvéretek?</verse>
        <verse osisID='Gen.43.7'>Ők így feleltek: Sokat kérdezősködött az az ember rólunk és családunkról. Él-e még az apátok? Van-e még testvéretek? És ezekre a kérdésekre nekünk válaszolnunk kellett. Honnan tudhattuk volna, hogy majd ezt mondja: Hozzátok ide a testvéreteket!</verse>
        <verse osisID='Gen.43.8'>Akkor Júda ezt mondta apjának, Izráelnek: Küldd el velem a fiút, hadd keljünk útra, hogy életben maradjunk, és ne haljunk meg sem mi, sem te, sem a gyermekeink!</verse>
        <verse osisID='Gen.43.9'>Én kezeskedem érte, tőlem kérd számon! Ha nem hozom vissza, és nem állítom eléd, egész életemben viseljem vétkem terhét.</verse>
        <verse osisID='Gen.43.10'>Bizony, ha nem késlekedünk, már kétszer is megfordulhattunk volna.</verse>
        <verse osisID='Gen.43.11'>Akkor így szólt hozzájuk az apjuk, Izráel: Ha már így kell lennie, ezt tegyétek: Rakjatok az ország java termékeiből a zsákjaitokba, és vigyetek ajándékot annak az embernek: egy kis balzsamot, egy kis mézet, gyógyfüvet, mirhát, diót és mandulát.</verse>
        <verse osisID='Gen.43.12'>Pénzt pedig kétszer annyit vigyetek magatokkal, mert ami pénz visszakerült zsákjaitok szájába, azt is vigyétek vissza! Hátha tévedés volt!</verse>
        <verse osisID='Gen.43.13'>Testvéreteket is vigyétek&amp;#59; készüljetek, menjetek vissza ahhoz az emberhez!</verse>
        <verse osisID='Gen.43.14'>Adja a mindenható Isten, hogy az az ember irgalmas legyen hozzátok, és küldje vissza veletek a másik testvéreteket és Benjámint. Ha már el kell veszítenem gyermekemet, hát elveszítem!</verse>
        <verse osisID='Gen.43.15'>Fogták tehát a férfiak az ajándékot, kétszer annyi pénzt vittek magukkal, meg Benjámint is. Elindultak és elmentek Egyiptomba, és megjelentek József előtt.</verse>
        <verse osisID='Gen.43.16'>Amikor József meglátta köztük Benjámint, így szólt háza felügyelőjéhez: Vidd be ezeket az embereket a házba, vágj le egy állatot, és készítsd el, mert ma velem ebédelnek ezek az emberek!</verse>
        <verse osisID='Gen.43.17'>Az úgy is tett, ahogyan József mondta, és bevezette őket József házába.</verse>
        <verse osisID='Gen.43.18'>Az embereket félelem fogta el, amikor József házába vezették őket, és ezt mondták: A pénz miatt hoztak ide bennünket, amely a múltkor visszakerült zsákjainkba. Ránk fognak rontani, ránk fognak támadni, és szolgaságra vetnek bennünket szamarainkkal együtt.</verse>
        <verse osisID='Gen.43.19'>Odaléptek József házának a felügyelőjéhez, megszólították a ház ajtajában,</verse>
        <verse osisID='Gen.43.20'>ezt mondták: Urunk, jártunk mi már itt a múltkor is élelmet vásárolni.</verse>
        <verse osisID='Gen.43.21'>De amikor elérkeztünk éjjeli szállásunkra, és kinyitottuk a zsákjainkat, kitűnt, hogy mindegyikünk pénze a zsákja szájában volt, ott volt a pénzünk teljes összegében! Ezt most mi visszahoztuk magunkkal.</verse>
        <verse osisID='Gen.43.22'>De más pénzt is hoztunk magunkkal, hogy azon élelmet vásároljunk. Nem tudjuk, ki tette pénzünket a zsákjainkba.</verse>
        <verse osisID='Gen.43.23'>Ő azt felelte: Legyetek nyugodtak, ne féljetek! Istenetek, atyátok Istene adta azt a kincset zsákjaitokba. A ti pénzetek eljutott hozzám. Majd kivezette hozzájuk Simeont.</verse>
        <verse osisID='Gen.43.24'>Azután bevezette őket József házába, vizet adott, és megmosták a lábukat, a szamaraiknak meg abrakot adott.</verse>
        <verse osisID='Gen.43.25'>Ők pedig elkészítették az ajándékot, mielőtt József délben megjött, mert hallották, hogy ott fognak ebédelni.</verse>
        <verse osisID='Gen.43.26'>Amikor József hazaérkezett, bevitték neki a házba az ajándékot, amely náluk volt, és földre borultak előtte.</verse>
        <verse osisID='Gen.43.27'>Ő pedig békességgel köszöntötte őket, és megkérdezte: Jól van-e öreg apátok, akiről beszéltetek nekem? Él-e még?</verse>
        <verse osisID='Gen.43.28'>Ők így feleltek: Apánk, a te szolgád, jól van, él még. Majd meghajoltak és leborultak.</verse>
        <verse osisID='Gen.43.29'>Amikor József föltekintett, és meglátta testvérét, Benjámint, anyja fiát, ezt mondta: Ez a ti legkisebb testvéretek, akiről beszéltetek nekem? Majd ezt mondta: Legyen kegyelmes hozzád az Isten, fiam!</verse>
        <verse osisID='Gen.43.30'>Azután elsietett József, mert öccsét látva elérzékenyedett, és sírnia kellett. Bement azért a belső szobájába, és ott kisírta magát.</verse>
        <verse osisID='Gen.43.31'>Azután megmosta az arcát, és kijött. Uralkodott magán, és ezt mondta: Tálaljátok föl az ételt!</verse>
        <verse osisID='Gen.43.32'>De külön tálaltak neki, külön azoknak is, és külön a vele együtt étkező egyiptomiaknak is. Az egyiptomiaknak ugyanis nem volt szabad együtt enniük a héberekkel, mert utálatosnak tartották ezt az egyiptomiak.</verse>
        <verse osisID='Gen.43.33'>Leültették őket vele szemben: az elsőszülöttet az elsőszülöttnek, a legfiatalabbat a legfiatalabbnak járó helyre. Az emberek pedig ámulva néztek egymásra.</verse>
        <verse osisID='Gen.43.34'>Őelőle vitték nekik az adagjukat, de Benjámin adagja ötször nagyobb volt mindnyájukénál. Azután ittak, és megmámorosodtak vele együtt.</verse>
      </chapter>
      <chapter osisID='Gen.44'>
        <verse osisID='Gen.44.1'>Azután József ezt parancsolta háza felügyelőjének: Töltsd meg ezeknek az embereknek a zsákjait élelemmel, amennyit csak el bírnak vinni, de mindegyiknek a pénzét tedd a zsákja szájába.</verse>
        <verse osisID='Gen.44.2'>Serlegemet, az ezüst serleget pedig tedd a legkisebbik zsákjának a szájába gabonája árával együtt! Ő eszerint cselekedett, ahogyan megmondta neki József.</verse>
        <verse osisID='Gen.44.3'>Reggel, amikor világos lett, útra bocsátották az embereket szamaraikkal együtt.</verse>
        <verse osisID='Gen.44.4'>Kimentek a városból, de még nem jártak messze, amikor József azt mondta háza felügyelőjének: Indulj, fuss utánuk azoknak az embereknek! Ha utolérted őket, ezt mondd nekik: Miért fizettetek rosszal a jóért?</verse>
        <verse osisID='Gen.44.5'>Hiszen ez az, amiből inni szokott az uram, sőt jósolni is ebből szokott! Rosszul tettétek, amit elkövettetek.</verse>
        <verse osisID='Gen.44.6'>Amikor utolérte őket, el is mondta nekik ezeket a szavakat.</verse>
        <verse osisID='Gen.44.7'>Ők azonban ezt felelték neki: Miért mond az én uram ilyeneket? Távol legyen szolgáidtól, hogy ilyesmit tegyenek!</verse>
        <verse osisID='Gen.44.8'>Hiszen azt a pénzt is visszahoztuk neked Kánaán földjéről, amit zsákjaink szájában találtunk. Hogyan loptunk volna hát urad házából ezüstöt vagy aranyat?!</verse>
        <verse osisID='Gen.44.9'>Akinél megtalálják szolgáid közül, az haljon meg, mi magunk meg rabszolgái leszünk uramnak.</verse>
        <verse osisID='Gen.44.10'>Ő ezt mondta: Legyen hát úgy, ahogyan mondtátok. De csak az lesz a rabszolgám, akinél megtalálják, ti szabadok maradtok.</verse>
        <verse osisID='Gen.44.11'>Erre mindegyikük sietve lerakta zsákját a földre, és kinyitotta a zsákját.</verse>
        <verse osisID='Gen.44.12'>Ő pedig végigkutatta azokat: a legnagyobbikén kezdte, a legkisebbikén végezte, és megtalálta a serleget Benjámin zsákjában.</verse>
        <verse osisID='Gen.44.13'>Akkor ezek megszaggatták felsőruhájukat, majd mindegyik fölrakta a terhet szamarára, és visszatértek a városba.</verse>
        <verse osisID='Gen.44.14'>Amikor Júda és testvérei bementek József házába, ő még otthon volt, és földre borultak előtte.</verse>
        <verse osisID='Gen.44.15'>József ezt mondta nekik: Hogy csinálhattatok ilyet? Hát nem tudjátok, hogy a magamfajta ember jósolni is szokott?</verse>
        <verse osisID='Gen.44.16'>Júda így felelt: Mit mondjunk az én uramnak? Mit szóljunk, és mivel igazoljuk magunkat? Isten hozta napvilágra szolgáid bűnét. Most már rabszolgái vagyunk az én uramnak mi is, meg az is, akinél a serleget megtalálták.</verse>
        <verse osisID='Gen.44.17'>De ő ezt mondta: Távol legyen tőlem, hogy ezt tegyem! Csak az lesz a rabszolgám, akinél a serleget megtalálták, ti pedig menjetek el apátokhoz békességgel!</verse>
        <verse osisID='Gen.44.18'>Ekkor Júda odalépett hozzá és ezt mondta: Kérlek, uram, hadd szóljon egy szót hozzád, uramhoz a te szolgád, és ne gerjedj haragra szolgád ellen, hiszen olyan vagy te, mint a fáraó!</verse>
        <verse osisID='Gen.44.19'>Amikor az én uram ezt kérdezte szolgáitól: Van-e apátok vagy testvéretek,</verse>
        <verse osisID='Gen.44.20'>akkor mi azt feleltük az én uramnak: Öreg apánk van nekünk, és annak egy öregkorában született fiatal gyermeke. Ennek a bátyja meghalt, és mivel ő egyedül maradt meg az anyjától, azért szereti őt az apja.</verse>
        <verse osisID='Gen.44.21'>Te ezt mondtad szolgáidnak: Hozzátok el őt hozzám, hadd lássam saját szememmel!</verse>
        <verse osisID='Gen.44.22'>Mi azt feleltük az én uramnak: Nem hagyhatja el az a fiú az apját, mert ha elhagyja, meghal az apja.</verse>
        <verse osisID='Gen.44.23'>Te akkor ezt mondtad szolgáidnak: Ha a legkisebb öcsétek nem jön el veletek, ne kerüljetek többé a szemem elé!</verse>
        <verse osisID='Gen.44.24'>Mi elmentünk apánkhoz, a te szolgádhoz, és elmondtuk neki az én uram beszédét.</verse>
        <verse osisID='Gen.44.25'>Mikor aztán apánk azt mondta, hogy vásároljunk megint egy kis élelmet,</verse>
        <verse osisID='Gen.44.26'>mi azt feleltük: Nem mehetünk el. Csak akkor megyünk el, ha velünk lesz a legkisebb testvérünk is, mert nem kerülhetünk annak az embernek a szeme elé, ha a legkisebb testvérünk nem lesz velünk.</verse>
        <verse osisID='Gen.44.27'>Akkor apám, a te szolgád, ezt mondta nekünk: Ti is tudjátok, hogy csak két fiút szült nekem a feleségem.</verse>
        <verse osisID='Gen.44.28'>Az egyik elment tőlem, és én azt gondoltam: Biztosan vadállat tépte szét, nem is láttam mindmáig.</verse>
        <verse osisID='Gen.44.29'>Ha ezt is elviszitek tőlem, és szerencsétlenség éri, akkor a bánat miatt juttatjátok ősz fejemet a halottak hazájába.</verse>
        <verse osisID='Gen.44.30'>Ha úgy térek most vissza apámhoz, a te szolgádhoz, hogy nem lesz velünk ez a fiú, akihez lelkéből ragaszkodik,</verse>
        <verse osisID='Gen.44.31'>és ha meglátja, hogy nincs meg a fiú, akkor meghal, és szolgáid a bánat miatt juttatják apánknak, a te szolgádnak ősz fejét a halottak hazájába.</verse>
        <verse osisID='Gen.44.32'>De szolgád így vállalt kezességet apámnál ezért a fiúért: Ha nem hozom vissza hozzád, egész életemben viseljem vétkem terhét apám előtt.</verse>
        <verse osisID='Gen.44.33'>Ezért hadd maradjon itt a te szolgád e fiú helyett uram rabszolgájaként, ez a fiú pedig menjen el testvéreivel!</verse>
        <verse osisID='Gen.44.34'>Mert hogyan mehetnék el apámhoz, ha ez a fiú nincs velem? Nem akarom látni azt a bajt, ami apámat éri.</verse>
      </chapter>
      <chapter osisID='Gen.45'>
        <verse osisID='Gen.45.1'>Ekkor József már nem tudott tovább uralkodni magán az ott álló sok ember előtt, és felkiáltott: Küldjetek ki előlem mindenkit! Nem is maradt senki nála, és ekkor József megismertette magát a testvéreivel.</verse>
        <verse osisID='Gen.45.2'>Hangos sírásra fakadt, úgyhogy meghallották az egyiptomiak, és így hallottak róla a fáraó házában is.</verse>
        <verse osisID='Gen.45.3'>Majd ezt mondta József a testvéreinek: Én vagyok József! Él-e még az én apám? De a testvérek nem tudtak válaszolni, mert megrémültek tőle.</verse>
        <verse osisID='Gen.45.4'>József ezt mondta testvéreinek: Jöjjetek közelebb hozzám! Ők közelebb mentek. Ekkor így szólt: Én vagyok József, a testvéretek, akit eladtatok Egyiptomba!</verse>
        <verse osisID='Gen.45.5'>De most ne bánkódjatok, és ne keseregjetek amiatt, hogy engem ide eladtatok, mert azért küldött el engem Isten előttetek, hogy életben maradjatok.</verse>
        <verse osisID='Gen.45.6'>Mert már két esztendeje tart az éhínség a földön, és még öt esztendeig nem lesz sem szántás, sem aratás.</verse>
        <verse osisID='Gen.45.7'>Isten küldött el engem előttetek, hogy maradékotok legyen a földön, és életben tartson benneteket nagy szabadítással.</verse>
        <verse osisID='Gen.45.8'>Tehát nem ti küldtetek ide, hanem Isten, aki engem a fáraó első emberévé, egész házának urává és egész Egyiptom uralkodójává tett.</verse>
        <verse osisID='Gen.45.9'>Sietve menjetek el apámhoz, és mondjátok meg neki: Ezt üzeni a fiad, József: Isten egész Egyiptom urává tett engem. Jöjj el hozzám, ne tétovázz!</verse>
        <verse osisID='Gen.45.10'>Gósen földjén fogsz lakni, közel leszel hozzám te, a fiaid és az unokáid, meg a juhaid, marháid és mindened.</verse>
        <verse osisID='Gen.45.11'>Én majd ellátlak itt, hiszen még öt évig tart az éhínség. Így nem fogsz nélkülözni sem te, sem házad népe, sem semmid.</verse>
        <verse osisID='Gen.45.12'>Saját szemetekkel látjátok testvéremmel, Benjáminnal együtt, hogy én magam beszélek hozzátok.</verse>
        <verse osisID='Gen.45.13'>Mondjátok el azért apámnak minden dicsőségemet itt Egyiptomban, és mindazt, amit láttatok. Azután sietve hozzátok ide apámat!</verse>
        <verse osisID='Gen.45.14'>Ekkor testvérének, Benjáminnak a nyakába borult, és sírt. Benjámin is sírt a nyakába borulva.</verse>
        <verse osisID='Gen.45.15'>Majd megcsókolta mindegyik testvérét, és sírt velük. Azután elbeszélgettek vele a testvérei.</verse>
        <verse osisID='Gen.45.16'>A fáraó házában meghallották a hírt, hogy megjöttek József testvérei. Tetszett ez a fáraónak és szolgáinak.</verse>
        <verse osisID='Gen.45.17'>Ezt mondta a fáraó Józsefnek: Mondd meg testvéreidnek: Ezt cselekedjétek: Rakjátok meg állataitokat, eredjetek, menjetek el Kánaán földjére!</verse>
        <verse osisID='Gen.45.18'>Azután vegyétek magatokhoz apátokat, házatok népét, és jöjjetek hozzám&amp;#59; én pedig nektek adom Egyiptom földjének a legjavát, és a legzsírosabb földön élhettek.</verse>
        <verse osisID='Gen.45.19'>Parancsold meg nekik: Ezt cselekedjétek: Vigyetek magatokkal szekereket Egyiptomból gyermekeitek és feleségeitek számára, hozzátok magatokkal apátokat, és jöjjetek ide!</verse>
        <verse osisID='Gen.45.20'>Ne sajnáljátok a holmitokat, mert Egyiptom egész földjének a legjava lesz a tiétek!</verse>
        <verse osisID='Gen.45.21'>Így cselekedtek Izráel fiai. József adott nekik szekereket a fáraó parancsa szerint, és adott nekik útravalót.</verse>
        <verse osisID='Gen.45.22'>Mindegyiknek adott egy öltözet ruhát, de Benjáminnak háromszáz ezüstöt és öt öltözet ruhát adott.</verse>
        <verse osisID='Gen.45.23'>Apjának pedig ezt küldte: tíz szamarat, megrakva Egyiptom legjobb termékeivel, és tíz szamárkancát, megrakva gabonával, kenyérrel és egyéb élelemmel, útravalóul az apjának.</verse>
        <verse osisID='Gen.45.24'>Így küldte el testvéreit, és azok elmentek. De ezt mondta nekik: Ne civakodjatok az úton!</verse>
        <verse osisID='Gen.45.25'>Azután fölmentek Egyiptomból, és megérkeztek Kánaán földjére apjukhoz, Jákóbhoz.</verse>
        <verse osisID='Gen.45.26'>Megmondták neki, hogy József még él, és egész Egyiptom fölött uralkodik. De Jákób szíve hideg maradt, nem hitt nekik.</verse>
        <verse osisID='Gen.45.27'>Elbeszélték hát neki mindazt, amit nekik József beszélt. És amikor látta a szekereket, amelyeket József küldött, hogy őt elvigyék, fölélénkült apjuknak, Jákóbnak a lelke.</verse>
        <verse osisID='Gen.45.28'>Ezt mondta Izráel: Ennyi elég! Csakhogy él még József, a fiam! Megyek, hogy meglássam őt, mielőtt meghalok.</verse>
      </chapter>
      <chapter osisID='Gen.46'>
        <verse osisID='Gen.46.1'>Útnak indult tehát Izráel minden hozzátartozójával együtt, és amikor Beérsebába ért, áldozatokat mutatott be atyja, Izsák Istenének.</verse>
        <verse osisID='Gen.46.2'>Isten pedig szólt Izráelhez éjszakai látomásban, és ezt mondta: Jákób! Jákób! Ő így felelt: Itt vagyok!</verse>
        <verse osisID='Gen.46.3'>Ekkor azt mondta: Én vagyok az Isten, atyádnak Istene! Ne félj lemenni Egyiptomba, mert nagy néppé teszlek ott!</verse>
        <verse osisID='Gen.46.4'>Én megyek veled Egyiptomba, és én is foglak visszahozni. József keze fogja majd le a szemedet.</verse>
        <verse osisID='Gen.46.5'>Elindult tehát Jákób Beérsebából. Izráel fiai föltették apjukat, Jákóbot, meg a gyermekeket és az asszonyokat a szekerekre, amelyeket a fáraó küldött, hogy elvigyék őt.</verse>
        <verse osisID='Gen.46.6'>Elvitték a jószágaikat és a szerzeményüket, amit Kánaán földjén szereztek, és elmentek Egyiptomba: Jákób és vele együtt minden ivadéka.</verse>
        <verse osisID='Gen.46.7'>Elvitte magával Egyiptomba a fiait és fiúunokáit, leányait és leányunokáit, minden ivadékát.</verse>
        <verse osisID='Gen.46.8'>Így hívták Izráel utódait, akik elmentek Egyiptomba: Jákób és fiai. Jákób elsőszülötte volt Rúben.</verse>
        <verse osisID='Gen.46.9'>Rúben fiai: Hanók, Pallú, Hecrón és Karmí.</verse>
        <verse osisID='Gen.46.10'>Simeon fiai: Jemúél, Jámín, Óhad, Jákín, Cóhar, valamint Saul, egy kánaáni nőnek a fia.</verse>
        <verse osisID='Gen.46.11'>Lévi fiai: Gérsón, Kehát és Merárí.</verse>
        <verse osisID='Gen.46.12'>Júda fiai: Ér, Ónán, Sélá, Pérec és Zerah. Ér és Ónán meghalt még Kánaán földjén. De Pérecnek már fiai is voltak: Hecrón és Hámúl.</verse>
        <verse osisID='Gen.46.13'>Issakár fiai: Tólá, Puvvá, Jób és Simrón.</verse>
        <verse osisID='Gen.46.14'>Zebulon fiai: Szered, Élón és Jahleél.</verse>
        <verse osisID='Gen.46.15'>Ezek Lea fiai, akiket Paddan-Arámban szült Jákóbnak&amp;#59; a leánya volt Dina. Fiai és leányai összesen harminchárman voltak.</verse>
        <verse osisID='Gen.46.16'>Gád fiai: Cifjón, Haggí, Súní, Ecbón, Éri, Aródí és Arélí.</verse>
        <verse osisID='Gen.46.17'>Ásér fiai: Jimná, Jisvá, Jisví, Bería&amp;#59; a húguk volt Szerah. Bería fiai: Héber és Malkíél.</verse>
        <verse osisID='Gen.46.18'>Ezek Zilpá fiai, akit Lábán adott Leának, a leányának. Ő szülte ezt a tizenhatot Jákóbnak.</verse>
        <verse osisID='Gen.46.19'>Ráhelnek, Jákób feleségének a fia volt József és Benjámin.</verse>
        <verse osisID='Gen.46.20'>Józsefnek Egyiptom földjén született Manassé és Efraim, akiket, Ászenat, Pótíferának, Ón papjának a leánya szült.</verse>
        <verse osisID='Gen.46.21'>Benjámin fiai: Bela, Beker, Asbél, Gérá, Naamán, Éhí és Rós, Muppím, Huppím és Ard.</verse>
        <verse osisID='Gen.46.22'>Ezek Ráhel fiai, akik Jákóbnak születtek. Összesen tizennégyen voltak.</verse>
        <verse osisID='Gen.46.23'>Dán fia: Húsím.</verse>
        <verse osisID='Gen.46.24'>Naftáli fiai: Jahceél, Gúní, Jécer és Sillém.</verse>
        <verse osisID='Gen.46.25'>Ezek Bilhának a fiai, akit Lábán adott Ráhelnek, a leányának. Ezeket szülte Jákóbnak, összesen hetet.</verse>
        <verse osisID='Gen.46.26'>Jákóbbal összesen hatvanhatan mentek be Egyiptomba, akik őtőle származtak - Jákób fiainak a feleségein kívül.</verse>
        <verse osisID='Gen.46.27'>Józsefnek pedig két fia született Egyiptomban. Jákób egész házanépe, amely Egyiptomba ment, hetven lélek volt.</verse>
        <verse osisID='Gen.46.28'>Jákób Júdát küldte maga előtt Józsefhez menve, hogy mutassa az utat Gósenbe. Így érkeztek el Gósen földjére.</verse>
        <verse osisID='Gen.46.29'>József befogatott a kocsijába, és Gósenbe ment apja, Izráel elé. Amikor meglátta, a nyakába borult, és sokáig sírt a nyakába borulva.</verse>
        <verse osisID='Gen.46.30'>Izráel azt mondta Józsefnek: Most már meghalhatok, mert megláttam arcodat, hogy még élsz.</verse>
        <verse osisID='Gen.46.31'>József ezután azt mondta testvéreinek és apja háza népének: Elmegyek és hírt viszek a fáraónak. Megmondom neki, hogy testvéreim és apám háza népe, akik Kánaán földjén voltak, megérkeztek hozzám,</verse>
        <verse osisID='Gen.46.32'>és ezek az emberek juhpásztorok, mindig jószágtartó emberek voltak, és elhozták a juhaikat, marháikat és mindenüket.</verse>
        <verse osisID='Gen.46.33'>Azért ha a fáraó majd hívat titeket, és megkérdezi, hogy mi a foglalkozásotok,</verse>
        <verse osisID='Gen.46.34'>ezt mondjátok: Jószágtartó emberek voltak a te szolgáid ifjúkoruktól fogva mindeddig&amp;#59; mi is, meg atyáink is. Így majd letelepedhettek Gósen földjén, mert az egyiptomiak utálatosnak tartanak minden juhpásztort.</verse>
      </chapter>
      <chapter osisID='Gen.47'>
        <verse osisID='Gen.47.1'>József elment és hírt vitt a fáraónak. Ezt mondta: Apám és testvéreim megérkeztek Kánaán földjéről juhaikkal, marháikkal és mindenükkel, és már Gósen földjén vannak.</verse>
        <verse osisID='Gen.47.2'>Maga mellé vett ötöt a testvérei közül, és odaállította őket a fáraó elé.</verse>
        <verse osisID='Gen.47.3'>A fáraó ezt kérdezte a testvérektől: Mi a foglalkozásotok? Ők így feleltek a fáraónak: Juhpásztorok a te szolgáid, mi is, meg atyáink is azok voltak.</verse>
        <verse osisID='Gen.47.4'>Majd ezt mondták a fáraónak: Jövevényként jöttünk erre a földre, mert szolgáid juhainak nincs legelője, olyan súlyos az éhínség Kánaán földjén. Hadd telepedjenek le szolgáid Gósen földjén!</verse>
        <verse osisID='Gen.47.5'>A fáraó ezt mondta Józsefnek: Apád és testvéreid idejöttek hozzád.</verse>
        <verse osisID='Gen.47.6'>Előtted van Egyiptom országa. Az ország legjobb részén telepítsd le apádat és testvéreidet, telepedjenek le Gósen földjén. Ha pedig tudod, hogy vannak közöttük rátermett emberek, tedd azokat jószágaim felügyelőivé!</verse>
        <verse osisID='Gen.47.7'>József bevezette apját, Jákóbot is, és odaállította a fáraó elé. Jákób áldást mondott a fáraóra.</verse>
        <verse osisID='Gen.47.8'>A fáraó ezt kérdezte Jákóbtól: Hány éves vagy?</verse>
        <verse osisID='Gen.47.9'>Jákób azt felelte a fáraónak: Vándorlásom éveinek a száma százharminc esztendő. Életem rövid volt, tele rossz napokkal. Nem értem el atyáim vándorlása éveinek a számát.</verse>
        <verse osisID='Gen.47.10'>Majd áldást mondott Jákób a fáraóra, és eltávozott a fáraó elől.</verse>
        <verse osisID='Gen.47.11'>Így telepítette le József az apját és testvéreit, és birtokot adott nekik Egyiptomban, az ország legjobb részén, Ramszesz földjén, ahogyan megparancsolta a fáraó.</verse>
        <verse osisID='Gen.47.12'>És ellátta József kenyérrel az apját, testvéreit és apja egész háza népét családostul.</verse>
        <verse osisID='Gen.47.13'>Olyan súlyos volt az éhínség, hogy sehol az országban nem volt kenyér. Egyiptom földje és Kánaán földje sínylődött az éhínség miatt.</verse>
        <verse osisID='Gen.47.14'>József összeszedetett minden pénzt, ami csak található volt Egyiptom és Kánaán földjén, a gabonáért, amelyet vásároltak. Ezt a pénzt József a fáraó házának juttatta.</verse>
        <verse osisID='Gen.47.15'>Amikor elfogyott a pénz Egyiptom földjén is, Kánaán földjén is, akkor Józsefhez mentek egész Egyiptomból, és azt mondták: Adj nekünk kenyeret: Miért haljunk meg itt előtted? Hiszen nincs már pénz!</verse>
        <verse osisID='Gen.47.16'>József így felelt: Adjátok ide jószágaitokat, akkor adok nektek jószágaitokért, ha már nincs pénz.</verse>
        <verse osisID='Gen.47.17'>El is vitték jószágaikat Józsefhez, József pedig adott nekik kenyeret a lovakért, a juhnyájakért, a marhacsordákért és szamarakért. Ellátta őket kenyérrel abban az esztendőben minden jószágukért.</verse>
        <verse osisID='Gen.47.18'>Miután eltelt az az esztendő, a másik esztendőben megint odamentek hozzá, és azt mondták neki: Nem titkolhatjuk el, uram, hogy elfogyott a pénz, jószágaink és állataink pedig urunknál vannak. Nem maradt egyebünk, uram, csak a testünk és a földünk.</verse>
        <verse osisID='Gen.47.19'>Miért pusztuljunk el a szemed előtt magunk is, földünk is? Vásárolj meg minket és a földünket kenyéren, és mi földünkkel együtt a fáraó szolgái leszünk. Csak adj vetőmagot, hogy életben maradjunk, ne haljunk meg, és a termőföld se váljék pusztává.</verse>
        <verse osisID='Gen.47.20'>József tehát megvásárolta Egyiptom egész földjét a fáraó részére, mert az egyiptomiak mind eladták mezőiket, olyan súlyos volt náluk az éhínség. Így lett a föld a fáraóé.</verse>
        <verse osisID='Gen.47.21'>A népet a városok közelébe telepítette Egyiptom egyik határszélétől a másik széléig.</verse>
        <verse osisID='Gen.47.22'>Csak a papok földjét nem vásárolta meg, mert az a papok javadalma volt a fáraó rendelete szerint, és ők abból a javadalomból éltek, amelyet a fáraó rendelete juttatott nekik. Ezért nem adták el a földjüket.</verse>
        <verse osisID='Gen.47.23'>Akkor József ezt mondta a népnek: A mai napon megvásároltalak benneteket és földeteket a fáraónak. Itt a vetőmag, vessétek be a földet!</verse>
        <verse osisID='Gen.47.24'>A termés egyötödét a fáraónak kell adnotok, négyötöde marad nektek a mező bevetésére és élelemre házatok népének, hogy legyen ennivalója családotoknak.</verse>
        <verse osisID='Gen.47.25'>Ők ezt felelték: Te mentetted meg az életünket. Légy jóindulattal irántunk, uram, és mi a fáraó szolgái leszünk!</verse>
        <verse osisID='Gen.47.26'>Azt a mai napig is érvényes rendeletet hozta József Egyiptomban a földre vonatkozólag, hogy a termés egyötöde a fáraóé&amp;#59; csak a papok földje nem volt a fáraóé.</verse>
        <verse osisID='Gen.47.27'>Izráel tehát letelepedett Egyiptomban, a Gósen földjén. Birtokukba vették azt, elszaporodtak és nagyon sokan lettek.</verse>
        <verse osisID='Gen.47.28'>Jákób tizenhét évig élt Egyiptom országában. Összesen száznegyvenhét évig élt Jákób.</verse>
        <verse osisID='Gen.47.29'>Amikor közeledett Izráel halálának az ideje, magához hívatta fiát, Józsefet, és ezt mondta neki: Ha megnyertem a jóindulatodat, tedd kezedet a csípőm alá, és esküdj meg, hogy hűséges szeretettel bánsz velem, és nem Egyiptomban temetsz el!</verse>
        <verse osisID='Gen.47.30'>Őseim mellett akarok pihenni. Vigyél el Egyiptomból, és temess az ő sírjukba! Ő így felelt: Megteszem, amit mondtál.</verse>
        <verse osisID='Gen.47.31'>Jákób ezt mondta: Esküdj meg nekem! Ő megesküdött. Ekkor Izráel térdre borult az ágy fejénél.</verse>
      </chapter>
      <chapter osisID='Gen.48'>
        <verse osisID='Gen.48.1'>Történt ezek után, hogy megmondták Józsefnek: Apád beteg! Ekkor odavitte két fiát, Manassét és Efraimot.</verse>
        <verse osisID='Gen.48.2'>Jákóbnak jelentették: Nézd, József, a fiad jön hozzád! Izráel összeszedte erejét, és felült az ágyon.</verse>
        <verse osisID='Gen.48.3'>Ezt mondta Jákób Józsefnek: A mindenható Isten megjelent nekem Lúzban, Kánaán földjén, megáldott engem,</verse>
        <verse osisID='Gen.48.4'>és azt mondta nekem: Megszaporítalak és megsokasítalak, népek gyülekezetévé teszlek, és a te utódaidnak adom ezt a földet örökségül.</verse>
        <verse osisID='Gen.48.5'>Ezért legyen az enyém a két fiad, akik Egyiptom országában születtek, mielőtt hozzád jöttem Egyiptomba. Efraim és Manassé éppúgy az enyém lesz, mint Rúben és Simeon.</verse>
        <verse osisID='Gen.48.6'>Viszont azok a gyermekeid, akiket utánuk nemzettél, a tieid lesznek, és bátyjaik nevét fogják viselni örökségükben.</verse>
        <verse osisID='Gen.48.7'>Mert amikor Paddánból eljöttem, fájdalmamra meghalt Ráhel útközben, Kánaán földjén, amikor már csak rövid út választott el Efrátától. Ott temettem el az Efrátába, azaz Betlehembe vezető úton.</verse>
        <verse osisID='Gen.48.8'>Amikor Izráel meglátta József fiait, ezt mondta: Kik ezek?</verse>
        <verse osisID='Gen.48.9'>József ezt felelte apjának: Az én fiaim, akiket itt adott nekem az Isten. Jákób így szólt: Hozd ide őket hozzám, hadd áldjam meg őket!</verse>
        <verse osisID='Gen.48.10'>Izráel szemei az öregség miatt homályosak voltak, és már nem látott jól. Közel vitte azért őket Jákóbhoz, ő pedig megcsókolta, és megölelte őket.</verse>
        <verse osisID='Gen.48.11'>Izráel ezt mondta Józsefnek: Nem gondoltam, hogy még meglátom arcodat, és most Isten még a gyermekeidet is megláttatta velem.</verse>
        <verse osisID='Gen.48.12'>Akkor József elhúzta őket apja térdétől, és arccal a földre borult.</verse>
        <verse osisID='Gen.48.13'>Azután fogta József mindkettőjüket, és odavitte jobb kezével Efraimot Izráel baljára, bal kezével pedig Manassét Izráel jobbjára.</verse>
        <verse osisID='Gen.48.14'>Izráel kinyújtotta a jobb kezét és Efraim fejére tette, pedig ő volt a kisebbik. A bal kezét meg Manassé fejére tette, keresztbe téve a kezét, pedig Manassé volt az elsőszülött.</verse>
        <verse osisID='Gen.48.15'>Azután így áldotta meg Józsefet: Az Isten, aki előtt jártak az őseim, Ábrahám és Izsák, az Isten, aki pásztorom, mióta csak vagyok mind a mai napig,</verse>
        <verse osisID='Gen.48.16'>az angyal, aki megváltóm minden bajban, áldja meg e fiúikat! Nevemről nevezzék őket, meg őseimnek, Ábrahámnak és Izsáknak a nevéről! Szaporodjanak el, legyen sok utódjuk ezen a földön!</verse>
        <verse osisID='Gen.48.17'>Amikor József látta, hogy apja Efraim fejére tette a jobb kezét, rosszallotta ezt. Megfogta apja kezét, hogy Efraim fejéről Manassé fejére tegye át.</verse>
        <verse osisID='Gen.48.18'>József ezt mondta apjának: Nem úgy, apám, mert ez az elsőszülött, az ő fejére tedd a jobb kezedet!</verse>
        <verse osisID='Gen.48.19'>Apja azonban elutasította, és azt mondta: Tudom, fiam, tudom. Ő is néppé lesz, ő is nagy lesz, de a kisebb testvér nagyobb lesz nála, és utódaiból népek tömege lesz.</verse>
        <verse osisID='Gen.48.20'>És így áldotta meg őket azon a napon: A ti nevetekkel mondanak majd áldást Izráelben: Tegyen Isten olyanná, mint Efraimot és Manassét! De Efraimot megint Manassé elé tette.</verse>
        <verse osisID='Gen.48.21'>Azután ezt mondta Izráel Józsefnek: Én már meghalok. De Isten veletek lesz, és visszavisz benneteket atyáitok földjére.</verse>
        <verse osisID='Gen.48.22'>Neked azonban egy hegyháttal többet adok, mint testvéreidnek, amit karddal és íjjal vettem el az emóriaktól.</verse>
      </chapter>
      <chapter osisID='Gen.49'>
        <verse osisID='Gen.49.1'>Jákób hívatta fiait, és ezt mondta: Gyűljetek össze, hadd mondjam el, mi történik veletek a messze jövőben!</verse>
        <verse osisID='Gen.49.2'>Gyűljetek egybe, hallgassatok meg, Jákób fiai! Hallgassatok atyátokra, Izráelre!</verse>
        <verse osisID='Gen.49.3'>Rúben, te vagy elsőszülöttem, erőm, férfierőm első termése, kiválóan hatalmas, kiválóan erős.</verse>
        <verse osisID='Gen.49.4'>Kiáradtál mint a víz, nem maradsz az első, mert atyád ágyába léptél, akkor meggyaláztál, nyoszolyámba léptél.</verse>
        <verse osisID='Gen.49.5'>Simeon és Lévi testvérek, erőszak eszközei a fegyvereik.</verse>
        <verse osisID='Gen.49.6'>Közösségükbe ne menj, lelkem, gyülekezetükkel ne egyesülj, dicsőségem! Mert embert öltek haragjukban, kedvtelésükben bikát bénítottak.</verse>
        <verse osisID='Gen.49.7'>Átkozott haragjuk, mert erőszakos, és dühöngésük, mert elkeseredett. Szétosztom őket Jákóbban, elszélesztem Izráelben.</verse>
        <verse osisID='Gen.49.8'>Júda, téged magasztalnak testvéreid. Kezed ellenségeid nyakán lesz, leborulnak előtted atyádnak fiai.</verse>
        <verse osisID='Gen.49.9'>Fiatal oroszlán vagy, Júda, prédától lettél naggyá, fiam! Lehevert, elnyújtózott, mint a hím oroszlán, vagy a nőstény oroszlán - ki merné fölkelteni?!</verse>
        <verse osisID='Gen.49.10'>Nem távozik Júdából a jogar, sem a kormánypálca térdei közül, míg eljő Siló, akinek engednek a népek.</verse>
        <verse osisID='Gen.49.11'>Szőlőtőhöz köti szamarát, nemes tőkéhez szamárcsíkaját. Ruháját borban mossa, köntösét a szőlő vérében.</verse>
        <verse osisID='Gen.49.12'>Szemei bornál ragyogóbbak, fogai tejnél fehérebbek.</verse>
        <verse osisID='Gen.49.13'>Zebulon a tengerpart felé lakik, a hajók kikötője felé, s oldala Szidónnal határos.</verse>
        <verse osisID='Gen.49.14'>Issakár nagy csontú szamár, az aklok között heverész.</verse>
        <verse osisID='Gen.49.15'>De látva, mily jó a nyugalom, és mily szép a föld, teher alá hajtja vállát, és robotos szolgává lesz.</verse>
        <verse osisID='Gen.49.16'>Dán ítéli a maga népét, mint Izráel bármely törzse.</verse>
        <verse osisID='Gen.49.17'>Dán kígyó lesz az úton, vipera az ösvényen, a ló csüdjébe harap, és lovasa hanyatt esik.</verse>
        <verse osisID='Gen.49.18'>Szabadításodra várok, URam!</verse>
        <verse osisID='Gen.49.19'>Gádot martalócok marják, de ő a sarkukba mar!</verse>
        <verse osisID='Gen.49.20'>Ásér kenyere kövér, királyi csemegéket ad.</verse>
        <verse osisID='Gen.49.21'>Naftáli gyors lábú szarvasünő, szép szavakat hallat.</verse>
        <verse osisID='Gen.49.22'>Termő fa ága József, termő fa ága forrás mellett, ágai átnyúlnak a kőfalon.</verse>
        <verse osisID='Gen.49.23'>Ezért keserítik, nyilazzák, kergetik az íjászok.</verse>
        <verse osisID='Gen.49.24'>De mozdulatlan marad íja, feszülnek izmos kezei Jákób erősségének kezétől, onnan, Izráel pásztorától, kősziklájától,</verse>
        <verse osisID='Gen.49.25'>atyád Istenétől, ki megsegít téged, a Mindenhatótól, aki megáld téged az ég áldásával felülről, a lent elterülő mélység áldásaival, az emlők és anyaméh áldásaival.</verse>
        <verse osisID='Gen.49.26'>Atyád áldásai erősebbek az örök hegyek áldásainál, az örök halmok gyönyörűségénél. Szálljanak József fejére, a testvérek közt megszenteltnek fejére.</verse>
        <verse osisID='Gen.49.27'>Benjámin ragadozó farkas, reggel zsákmányt eszik, este prédát oszt.</verse>
        <verse osisID='Gen.49.28'>Ez Izráel tizenkét törzse. Ezt mondta el nekik apjuk, amikor megáldotta őket&amp;#59; mindegyiket a ráillő áldással áldotta meg.</verse>
        <verse osisID='Gen.49.29'>Azután parancsot adott nekik, és ezt mondta: Ha majd elődeim mellé kerülök, atyáim mellé temessetek, a hettita Efrón mezején levő barlangba.</verse>
        <verse osisID='Gen.49.30'>Abba a barlangba, amely Kánaán földjén van, Mamréval szemben, a makpélai mezőn, amelyet Ábrahám vett meg a mezővel együtt a hettita Efróntól, sírhelynek való birtokul.</verse>
        <verse osisID='Gen.49.31'>Oda temették el Ábrahámot és feleségét, Sárát, oda temették el Izsákot és feleségét, Rebekát, oda temettem el Leát is.</verse>
        <verse osisID='Gen.49.32'>A hettitáktól megvett tulajdon az a mező és a rajta levő barlang.</verse>
        <verse osisID='Gen.49.33'>Amikor befejezte Jákób a fiainak szóló parancsokat, felhúzta lábait az ágyra, azután elhunyt, és elődei mellé került.</verse>
      </chapter>
      <chapter osisID='Gen.50'>
        <verse osisID='Gen.50.1'>József apja arcára borult, siratta, és csókolgatta.</verse>
        <verse osisID='Gen.50.2'>Azután József megparancsolta szolgáinak, az orvosoknak, hogy balzsamozzák be az apját. Az orvosok be is balzsamozták Izráelt.</verse>
        <verse osisID='Gen.50.3'>Negyven nap telt el vele, mert ennyi ideig tart a bebalzsamozás. Az egyiptomiak pedig hetven napig siratták őt.</verse>
        <verse osisID='Gen.50.4'>Amikor elmúlt a siratás ideje, így szólt József a fáraó háza népéhez: Ha jóindulattal vagytok hozzám, beszéljétek el ezt a fáraónak:</verse>
        <verse osisID='Gen.50.5'>Az én apám megesketett, és ezt mondta: Én most már meghalok, de az én síromba temess el, amelyet Kánaán földjén ástam magamnak. Most azért el kell mennem, hogy eltemessem apámat, és utána visszatérek.</verse>
        <verse osisID='Gen.50.6'>A fáraó ezt mondta: Menj el, temesd el apádat, ahogyan megesketett téged!</verse>
        <verse osisID='Gen.50.7'>El is ment József, hogy apját eltemesse, és vele ment a fáraó minden szolgája, udvarának vénei és Egyiptom összes vénei,</verse>
        <verse osisID='Gen.50.8'>meg József egész háza népe, testvérei és apjának a háza népe. Csak a gyermekeket, juhokat és marhákat hagyták Gósen földjén.</verse>
        <verse osisID='Gen.50.9'>Még harci kocsik és lovasok is mentek vele: igen hatalmas sereg volt az.</verse>
        <verse osisID='Gen.50.10'>Amikor eljutottak Góren-Háátádig, amely a Jordánon túl van, nagy és mélységes gyásszal gyászoltak ott&amp;#59; hét napig tartó gyászünnepet rendezett apjának József.</verse>
        <verse osisID='Gen.50.11'>Amikor az ország lakosai, a kánaániak látták ezt a gyászünnepet Góren-Háátádnál, ezt mondták: Mély gyásza van Egyiptomnak. Ezért nevezték el azt a helyet a Jordánon túl Ábél-Micraimnak.</verse>
        <verse osisID='Gen.50.12'>Úgy cselekedtek Jákóbbal a fiai, ahogyan megparancsolta nekik:</verse>
        <verse osisID='Gen.50.13'>elvitték a fiai Kánaán földjére, és eltemették Mamréval szemben, a makpélai mezőn levő barlangba, amelyet Ábrahám a mezővel vásárolt sírhelynek való birtokul a hettita Efróntól.</verse>
        <verse osisID='Gen.50.14'>Miután József eltemette apját, visszatért Egyiptomba testvéreivel és mindazokkal együtt, akik elmentek vele apja temetésére.</verse>
        <verse osisID='Gen.50.15'>Amikor látták József bátyjai, hogy apjuk meghalt, ezt mondták: Hátha József bosszút forral ellenünk, és visszafizeti nekünk mindazt a rosszat, amit vele szemben elkövettünk!</verse>
        <verse osisID='Gen.50.16'>Ezt üzenték tehát Józsefnek: Apád megparancsolta nekünk halála előtt:</verse>
        <verse osisID='Gen.50.17'>Ezt mondjátok Józsefnek: Kérünk, bocsásd meg testvéreid hitszegését és vétkét, hogy rosszat követtek el ellened! Bocsásd meg hát azoknak a hitszegését, akik atyád Istenének a szolgái! József sírva fakadt, amikor ezt elmondták neki.</verse>
        <verse osisID='Gen.50.18'>Oda is mentek hozzá a testvérei, leborultak előtte és ezt mondták: Szolgáid vagyunk!</verse>
        <verse osisID='Gen.50.19'>De József így szólt hozzájuk: Ne féljetek! Vajon Isten vagyok én?</verse>
        <verse osisID='Gen.50.20'>Ti rosszat terveztetek ellenem, de Isten terve jóra fordította azt, hogy úgy cselekedjék, ahogyan az ma van, és sok nép életét megtartsa.</verse>
        <verse osisID='Gen.50.21'>Most hát ne féljetek, eltartalak én benneteket és gyermekeiteket! Így vígasztalta őket, és szívhez szólóan beszélt velük.</verse>
        <verse osisID='Gen.50.22'>József Egyiptomban lakott, mind ő, mind apjának a háza népe. Száztíz esztendeig élt József,</verse>
        <verse osisID='Gen.50.23'>és megláthatta József Efraim fiait harmadíziglen. Manassé fiának, Mákirnak is születtek gyermekei, és térdére vette őket József.</verse>
        <verse osisID='Gen.50.24'>Azután József ezt mondta testvéreinek: Én meghalok, de Isten bizonyosan rátok tekint, és majd elvezet benneteket ebből az országból arra a földre, amelyet esküvel ígért meg Ábrahámnak, Izsáknak és Jákóbnak.</verse>
        <verse osisID='Gen.50.25'>Meg is eskette József Izráel fiait, és azt mondta: Bizonyosan rátok tekint Isten, és akkor vigyétek el innen az én csontjaimat.</verse>
        <verse osisID='Gen.50.26'>Amikor József száztíz éves korában meghalt, bebalzsamozták és koporsóba tették Egyiptomban.</verse>
      </chapter>
    </div></osisText>
</osis>
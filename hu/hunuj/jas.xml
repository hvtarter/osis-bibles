<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='HunUj' xml:lang='hu'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='HunUj'>
        <title>Magyar Újfordítású</title>
        <contributor>
Magyar Bibliatársulat
Hungarian Bible Society
H-1113 Budapest
Bocskai út 35.
Tel.: 36-1 386-8267; 36-1 386-8277
Tel./Fax: 36-1 466-9392
</contributor>
        <creator>ws</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2005-03-10</date>
        <description>Magyar Bibliatarsulat Ujforditasu Bibliaja</description>
        <publisher>the word company</publisher>
        <type type='OSIS'>Bible</type>
        <identifier type='OSIS'>HunUj</identifier>
        <source>http://web.axelero.hu/kaveonline/sword/</source>
        <language type='IETF'>hu</language>
        <relation/>
        <coverage/>
        <rights>Public Domain; Free distribution</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Jas'>
      <chapter osisID='Jas.1'>
        <verse osisID='Jas.1.1'>Jakab, Istennek és az Úr Jézus Krisztusnak szolgája, üdvözletét küldi a szórványban élő tizenkét törzsnek.</verse>
        <verse osisID='Jas.1.2'>Teljes örömnek tartsátok, testvéreim, amikor különféle kísértésekbe estek,</verse>
        <verse osisID='Jas.1.3'>tudván hogy hitetek próbája állhatatosságot eredményez.</verse>
        <verse osisID='Jas.1.4'>Az állhatatosság pedig tegye tökéletessé a cselekedetet, hogy tökéletesek és hibátlanok legyetek, minden fogyatkozás nélkül.</verse>
        <verse osisID='Jas.1.5'>Ha pedig valakinek nincsen bölcsessége, kérjen bölcsességet Istentől, aki készségesen és szemrehányás nélkül ad mindenkinek, és meg is kapja.</verse>
        <verse osisID='Jas.1.6'>De hittel kérje, semmit sem kételkedve, mert aki kételkedik, az olyan, mint a tenger hulláma, amelyet a szél sodor és ide-oda hajt.</verse>
        <verse osisID='Jas.1.7'>Ne gondolja tehát az ilyen, hogy bármit is kaphat az Úrtól,</verse>
        <verse osisID='Jas.1.8'>a kétlelkű és minden útján állhatatlan ember.</verse>
        <verse osisID='Jas.1.9'>A szegénysorsú testvér dicsekedjék a méltóságával,</verse>
        <verse osisID='Jas.1.10'>a gazdag pedig megalázott voltával, mert elmúlik mindez, mint a mező virága.</verse>
        <verse osisID='Jas.1.11'>Mert felkel a nap nagy hőséggel, és elszárítja a füvet&amp;#59; a virága lehullik és szépsége elvész. Így sorvad el vállalkozásaiban a gazdag is.</verse>
        <verse osisID='Jas.1.12'>Boldog ember az, aki a kísértés idején kitart, mert miután kiállta a próbát, elnyeri az élet koronáját, amelyet az Úr megígért az őt szeretőknek.</verse>
        <verse osisID='Jas.1.13'>Senki se mondja, amikor kísértésbe jut: az Isten kísért engem, mert az Isten a gonosztól nem kísérthető, és ő maga sem kísért senkit a gonosszal.</verse>
        <verse osisID='Jas.1.14'>Mert mindenki saját kívánságától vonzva és csalogatva esik kísértésbe.</verse>
        <verse osisID='Jas.1.15'>Azután a kívánság megfoganva bűnt szül, a bűn pedig kiteljesedve halált nemz.</verse>
        <verse osisID='Jas.1.16'>Ne tévelyegjetek, szeretett testvéreim:</verse>
        <verse osisID='Jas.1.17'>minden jó adomány és minden tökéletes ajándék onnan felülről, a világosság Atyjától száll alá, akiben nincs változás, sem fénynek és árnyéknak váltakozása.</verse>
        <verse osisID='Jas.1.18'>Az ő akarata szült minket az igazság igéje által, hogy mintegy első zsengéje legyünk teremtményeinek.</verse>
        <verse osisID='Jas.1.19'>Tanuljátok meg tehát, szeretett testvéreim: legyen minden ember gyors a hallásra, késedelmes a szólásra, késedelmes a haragra,</verse>
        <verse osisID='Jas.1.20'>mert az ember haragja nem szolgálja az Isten igazságát.</verse>
        <verse osisID='Jas.1.21'>Ezért tehát vessetek el magatoktól minden tisztátalanságot és a gonoszság utolsó maradványát is, és szelíden fogadjátok a belétek oltott igét, amely meg tudja tartani lelketeket.</verse>
        <verse osisID='Jas.1.22'>Legyetek az igének cselekvői, ne csupán hallgatói, hogy be ne csapjátok magatokat.</verse>
        <verse osisID='Jas.1.23'>Mert ha valaki csak hallgatója az igének, de nem cselekszi, olyan, mint az az ember, aki a tükörben nézi meg az arcát.</verse>
        <verse osisID='Jas.1.24'>Megnézi ugyan magát, de elmegy, és nyomban el is felejti, hogy milyen volt.</verse>
        <verse osisID='Jas.1.25'>De aki a szabadság tökéletes törvényébe tekint bele, és megmarad mellette, úgyhogy nem feledékeny hallgatója, hanem tevékeny megvalósítója: azt boldoggá teszi cselekedete.</verse>
        <verse osisID='Jas.1.26'>Ha valaki azt hiszi, hogy kegyes, de nem fékezi meg a nyelvét, hanem még önmagát is becsapja, annak a kegyessége hiábavaló.</verse>
        <verse osisID='Jas.1.27'>Tiszta és szeplőtlen kegyesség az Isten és Atya előtt ez: meglátogatni az árvákat és az özvegyeket nyomorúságukban, és tisztán megőrizni az embernek önmagát a világtól.</verse>
      </chapter>
      <chapter osisID='Jas.2'>
        <verse osisID='Jas.2.1'>Testvéreim, amikor dicsőséges Urunkba, a Jézus Krisztusba vetett hitetek szerint éltek, ne legyetek személyválogatók.</verse>
        <verse osisID='Jas.2.2'>Mert ha belép hozzátok a gyülekezetbe fényes ruhában egy aranygyűrűs férfi, és ugyanakkor egy szegény is belép kopott ruhában,</verse>
        <verse osisID='Jas.2.3'>és ti arra figyeltek, aki a fényes ruhát viseli, sőt ezt mondjátok neki: "Te ülj ide kényelmesen", a szegényhez pedig így szóltok: "Te állj oda", vagy "Ülj le ide a zsámolyomhoz",</verse>
        <verse osisID='Jas.2.4'>nem kerültetek-e ellentmondásba önmagatokkal, és nem lettetek-e gonosz szándékú bírákká?</verse>
        <verse osisID='Jas.2.5'>Figyeljetek csak ide, szeretett testvéreim: vajon nem Isten választotta-e ki azokat, akik a világ szemében szegények, hogy hitben gazdagok legyenek, és örököljék azt az országot, amelyet Isten az őt szeretőknek ígért.</verse>
        <verse osisID='Jas.2.6'>De ti megszégyenítettétek a szegényt. Vajon nem a gazdagok hatalmaskodnak-e rajtatok, nem ők hurcolnak-e titeket törvény elé?</verse>
        <verse osisID='Jas.2.7'>Nem ők káromolják-e azt a szép nevet, amelyről titeket elneveztek?</verse>
        <verse osisID='Jas.2.8'>Ha ellenben betöltitek a királyi törvényt az Írás szerint: "Szeresd felebarátodat, mint magadat!" - helyesen cselekesztek.</verse>
        <verse osisID='Jas.2.9'>De ha személyválogatók vagytok, bűnt követtek el, és a törvény mint törvényszegőket marasztal el titeket.</verse>
        <verse osisID='Jas.2.10'>Mert aki valamennyi törvényt megtartja, de akár csak egy ellen is vét, az valamennyi ellen vétkezett.</verse>
        <verse osisID='Jas.2.11'>Mert aki ezt mondta: "Ne paráználkodj!" - ezt is mondta: "Ne ölj!" Ha pedig nem paráználkodsz, de ölsz, megszegted a törvényt.</verse>
        <verse osisID='Jas.2.12'>Úgy beszéljetek, és úgy cselekedjetek, mint akiket a szabadság törvénye ítél meg.</verse>
        <verse osisID='Jas.2.13'>Mert az ítélet irgalmatlan ahhoz, aki nem cselekedett irgalmasságot, az irgalmasság viszont diadalmaskodik az ítéleten.</verse>
        <verse osisID='Jas.2.14'>Testvéreim, mit használ, ha valaki azt mondja, hogy van hite, de cselekedetei nincsenek? Vajon üdvözítheti-e őt egyedül a hit?</verse>
        <verse osisID='Jas.2.15'>Ha egy férfi- vagy nőtestvérünknek nincs ruhája, és nincs meg a mindennapi kenyere,</verse>
        <verse osisID='Jas.2.16'>valaki pedig ezt mondja nekik közületek: Menjetek el békességgel, melegedjetek meg, és lakjatok jól, de nem adjátok meg nekik, amire a testnek szüksége van, mit használ az?</verse>
        <verse osisID='Jas.2.17'>Ugyanígy a hit is, ha cselekedetei nincsenek, halott önmagában.</verse>
        <verse osisID='Jas.2.18'>Viszont mondhatja valaki azt is: Neked hited van, nekem meg cselekedeteim vannak. Mutasd meg nekem a hitedet cselekedetek nélkül, én is meg fogom neked mutatni cselekedeteim alapján a hitemet.</verse>
        <verse osisID='Jas.2.19'>Te hiszed, hogy egy az Isten. Jól teszed. Az ördögök is hiszik és rettegnek.</verse>
        <verse osisID='Jas.2.20'>Akarod-e hát tudni, te ostoba ember, hogy a hit cselekedetek nélkül meddő?</verse>
        <verse osisID='Jas.2.21'>Ábrahám, a mi atyánk, nem cselekedetekből igazult-e meg, amikor fiát, Izsákot felajánlotta az oltáron?</verse>
        <verse osisID='Jas.2.22'>Látod tehát, hogy hite együttműködött cselekedeteivel, és cselekedeteiből lett teljessé a hite.</verse>
        <verse osisID='Jas.2.23'>Így teljesedett be az Írás, amely azt mondja: "Ábrahám hitt az Úrnak, aki ezért igaznak fogadta el őt", és "Isten barátjának neveztetett".</verse>
        <verse osisID='Jas.2.24'>Látjátok tehát, hogy cselekedetekből igazul meg az ember, és nem csupán a hit által.</verse>
        <verse osisID='Jas.2.25'>S ugyanígy a parázna Ráháb is, nem cselekedetekből igazult-e meg, amikor befogadta a követeket, és más úton bocsátotta el őket?</verse>
        <verse osisID='Jas.2.26'>Mert ahogyan a test halott a lélek nélkül, ugyanúgy a hit is halott cselekedetek nélkül.</verse>
      </chapter>
      <chapter osisID='Jas.3'>
        <verse osisID='Jas.3.1'>Testvéreim, ne legyetek sokan tanítók, hiszen tudjátok, hogy súlyosabb ítéletben lesz részünk.</verse>
        <verse osisID='Jas.3.2'>Mert sokat vétkezünk mindnyájan: de ha valaki beszédében nem vétkezik, az tökéletes ember, meg tudja fékezni az egész testét.</verse>
        <verse osisID='Jas.3.3'>Ha a lovak szájába zablát vetünk, hogy engedelmeskedjenek nekünk, egész testüket irányíthatjuk.</verse>
        <verse osisID='Jas.3.4'>Íme, a hajókat, bármilyen nagyok, és bármilyen erős szelek hajtják is őket, egy egész kis kormányrúddal oda lehet irányítani, ahova a kormányos akarja.</verse>
        <verse osisID='Jas.3.5'>Ugyanígy a nyelv is milyen kicsi testrész, mégis nagy dolgokkal kérkedik. Íme, egy parányi tűz milyen nagy erdőt felgyújthat:</verse>
        <verse osisID='Jas.3.6'>a nyelv is tűz, a gonoszság egész világa. Olyan a nyelv tagjaink között, hogy egész testünket beszennyezi, és lángba borítja egész életünket, miközben maga is lángba borul a gyehenna tüzétől.</verse>
        <verse osisID='Jas.3.7'>Mindenfajta vadállat és madár, csúszómászó és tengeri állat megszelídíthető: meg is szelídíti az ember&amp;#59;</verse>
        <verse osisID='Jas.3.8'>a nyelvet azonban az emberek közül senki sem tudja megszelídíteni, fékezhetetlenül gonosz az, telve halálos méreggel.</verse>
        <verse osisID='Jas.3.9'>Ezzel áldjuk az Urat és Atyát, és ezzel átkozzuk az Isten hasonlatosságára teremtett embereket:</verse>
        <verse osisID='Jas.3.10'>ugyanabból a szájból jön ki az áldás és az átok. Testvéreim, nem kellene ennek így lennie.</verse>
        <verse osisID='Jas.3.11'>Vajon a forrás ugyanabból a nyílásból árasztja-e az édes és a keserű vizet?</verse>
        <verse osisID='Jas.3.12'>Avagy teremhet-e, testvéreim, a füge olajbogyót, és a szőlő fügét? Sós forrás sem adhat édes vizet!</verse>
        <verse osisID='Jas.3.13'>Kicsoda bölcs és értelmes közöttetek? Mutassa meg a magatartásával, hogy mindent bölcs szelídséggel tesz!</verse>
        <verse osisID='Jas.3.14'>Ha pedig keserű irigység és viszálykodás van a szívetekben, ne kérkedjetek, és ne hazudjatok az igazsággal szemben.</verse>
        <verse osisID='Jas.3.15'>Ez a bölcsesség nem felülről jön, hanem földi, testi és ördögi.</verse>
        <verse osisID='Jas.3.16'>Mert ahol irigység van, és viszálykodás, ott zűrzavar és mindenféle gonosz tett található.</verse>
        <verse osisID='Jas.3.17'>A felülről való bölcsesség először is tiszta, azután békeszerető, méltányos, engedékeny, irgalommal és jó gyümölcsökkel teljes, nem részrehajló és nem képmutató.</verse>
        <verse osisID='Jas.3.18'>Az igazság gyümölcse békességben vettetik el azoknak, akik békességet teremtenek.</verse>
      </chapter>
      <chapter osisID='Jas.4'>
        <verse osisID='Jas.4.1'>Honnan vannak viszályok és harcok közöttetek? Nem a tagjaitokban dúló önző kívánságok okozzák-e ezeket?</verse>
        <verse osisID='Jas.4.2'>Kívántok valamit, és nem kapjátok meg, öltök és irigykedtek, de nem tudtok célt érni, harcoltok és viszálykodtok. Mégsem kapjátok meg azért, mert nem kéritek.</verse>
        <verse osisID='Jas.4.3'>Vagy ha kéritek is, nem kapjátok meg, mert rosszul kéritek: csupán élvezeteitekre akarjátok azt eltékozolni.</verse>
        <verse osisID='Jas.4.4'>Parázna férfiak és asszonyok, nem tudjátok-e, hogy a világgal való barátság ellenségeskedés az Istennel? Ha tehát valaki a világgal barátságot köt, ellenségévé válik az Istennek.</verse>
        <verse osisID='Jas.4.5'>Vagy azt gondoljátok, hogy az Írás ok nélkül mondja: "Irigységre kívánkozik a lélek, amely bennünk lakozik?"</verse>
        <verse osisID='Jas.4.6'>De még nagyobb kegyelmet is ad, ezért mondja: "Isten a kevélyeknek ellenáll, az alázatosoknak pedig kegyelmét adja".</verse>
        <verse osisID='Jas.4.7'>Engedelmeskedjetek azért az Istennek, de álljatok ellen az ördögnek, és elfut tőletek.</verse>
        <verse osisID='Jas.4.8'>Közeledjetek az Istenhez, és ő közeledni fog hozzátok. Tisztítsátok meg a kezeteket, ti bűnösök, és szenteljétek meg a szíveteket, ti kétlelkűek.</verse>
        <verse osisID='Jas.4.9'>Gyötrődjetek, gyászoljatok és sírjatok, nevetésetek forduljon gyászra, örömötök szomorúságra.</verse>
        <verse osisID='Jas.4.10'>Alázzátok meg magatokat az Úr előtt, és ő felmagasztal titeket.</verse>
        <verse osisID='Jas.4.11'>Ne rágalmazzátok egymást, testvéreim. Aki testvérét rágalmazza vagy ítélkezik felette, az a törvényt rágalmazza, és a törvény felett ítélkezik. Ha pedig a törvény felett ítélkezel, nem megtartója, hanem ítélőbírája vagy a törvénynek.</verse>
        <verse osisID='Jas.4.12'>Egy a törvényadó és az ítélőbíró, aki megmenthet és elveszthet. De ki vagy te, hogy ítélkezel felebarátod felett?</verse>
        <verse osisID='Jas.4.13'>Tehát akik azt mondjátok: Ma vagy holnap elmegyünk abba a városba, és ott töltünk egy esztendőt, kereskedünk és nyereséget szerzünk&amp;#59;</verse>
        <verse osisID='Jas.4.14'>azt sem tudjátok, mit hoz a holnap! Mert a ti életetek olyan, mint a lehelet, amely egy kis ideig látszik, aztán eltűnik.</verse>
        <verse osisID='Jas.4.15'>Inkább ezt kellene mondanotok: Ha az Úr akarja és élünk, és ezt vagy azt fogjuk cselekedni.</verse>
        <verse osisID='Jas.4.16'>Ti azonban most kérkedtek elbizakodottságotokban: minden ilyen kérkedés gonosz.</verse>
        <verse osisID='Jas.4.17'>Aki tehát tudna jót tenni, de nem teszi: bűne az annak.</verse>
      </chapter>
      <chapter osisID='Jas.5'>
        <verse osisID='Jas.5.1'>Tehát, ti gazdagok, sírjatok és jajgassatok a bekövetkező nyomorúságaitok miatt!</verse>
        <verse osisID='Jas.5.2'>Gazdagságotok megrothadt, ruháitokat megrágta a moly,</verse>
        <verse osisID='Jas.5.3'>aranyotok és ezüstötök megrozsdásodott, és rozsdája ellenetek tanúskodik, és megemészti testeteket, mint a tűz. Kincseket gyűjtöttetek még az utolsó napokban is.</verse>
        <verse osisID='Jas.5.4'>Íme, a földjeiteket learató munkások bére, amelyet visszatartottatok, égre kiált, és az aratók panasza eljutott a Seregek Urának a fülébe.</verse>
        <verse osisID='Jas.5.5'>Dőzsöltetek a földön és tobzódtatok, hizlaltátok a szíveteket, mint az áldozati állat levágásának napján.</verse>
        <verse osisID='Jas.5.6'>Elítéltétek, megöltétek az igazat, s ő nem állt ellen nektek.</verse>
        <verse osisID='Jas.5.7'>Legyetek tehát türelemmel, testvéreim, az Úr eljöveteléig. Íme, a földművelő várja a föld drága gyümölcsét, és türelmesen várja, amíg az korai és késői esőt kap.</verse>
        <verse osisID='Jas.5.8'>Legyetek tehát ti is türelemmel, és erősítsétek meg a szíveteket, mert az Úr eljövetele közel van.</verse>
        <verse osisID='Jas.5.9'>Ne panaszkodjatok, testvéreim, egymásra, hogy el ne ítéltessetek! Íme, a bíró az ajtó előtt áll.</verse>
        <verse osisID='Jas.5.10'>Vegyetek példát, testvéreim, a szenvedésben és a türelemben a prófétákról, akik az Úr nevében szóltak.</verse>
        <verse osisID='Jas.5.11'>Íme, boldognak mondjuk azokat, akik tűrni tudtak a szenvedésekben. Jób állhatatosságáról hallottatok, és láttátok, hogyan intézte a sorsát az Úr&amp;#59; mert igen irgalmas és könyörületes az Úr.</verse>
        <verse osisID='Jas.5.12'>Mindenekelőtt pedig, testvéreim, ne esküdjetek se az égre, se a földre, se más egyébre. Hanem legyen a ti igenetek igen és a ti nemetek nem, hogy ítélet alá ne essetek.</verse>
        <verse osisID='Jas.5.13'>Szenved-e valaki közöttetek? Imádkozzék! Öröme van-e valakinek? Énekeljen dicséretet!</verse>
        <verse osisID='Jas.5.14'>Beteg-e valaki közöttetek? Hívassa magához a gyülekezet véneit, hogy imádkozzanak érte, és kenjék meg olajjal az Úr nevében.</verse>
        <verse osisID='Jas.5.15'>És a hitből fakadó imádság megszabadítja a szenvedőt, az Úr felsegíti őt, sőt ha bűnt követett is el, bocsánatot nyer.</verse>
        <verse osisID='Jas.5.16'>Valljátok meg azért egymásnak bűneiteket, és imádkozzatok egymásért, hogy meggyógyuljatok. Nagy az ereje az igaz ember buzgó könyörgésének.</verse>
        <verse osisID='Jas.5.17'>Illés ugyanolyan ember volt, mint mi, és amikor buzgón imádkozott azért, hogy ne legyen eső, nem is volt eső a földön három évig és hat hónapig.</verse>
        <verse osisID='Jas.5.18'>Aztán ismét imádkozott, és az ég esőt adott, és a föld meghozta termését.</verse>
        <verse osisID='Jas.5.19'>Testvéreim, ha valaki közöttetek eltévelyedik az igazságtól, és megtéríti valaki,</verse>
        <verse osisID='Jas.5.20'>tudja meg, hogy aki megtérített egy bűnöst a tévelygés útjáról, megmenti annak a lelkét a haláltól, és sok bűnt elfedez.</verse>
      </chapter>
    </div></osisText>
</osis>
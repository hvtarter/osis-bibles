<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='HunUj' xml:lang='hu'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='HunUj'>
        <title>Magyar Újfordítású</title>
        <contributor>
Magyar Bibliatársulat
Hungarian Bible Society
H-1113 Budapest
Bocskai út 35.
Tel.: 36-1 386-8267; 36-1 386-8277
Tel./Fax: 36-1 466-9392
</contributor>
        <creator>ws</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2005-03-10</date>
        <description>Magyar Bibliatarsulat Ujforditasu Bibliaja</description>
        <publisher>the word company</publisher>
        <type type='OSIS'>Bible</type>
        <identifier type='OSIS'>HunUj</identifier>
        <source>http://web.axelero.hu/kaveonline/sword/</source>
        <language type='IETF'>hu</language>
        <relation/>
        <coverage/>
        <rights>Public Domain; Free distribution</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Judg'>
      <chapter osisID='Judg.1'>
        <verse osisID='Judg.1.1'>Történt Józsué halála után, hogy Izráel fiai megkérdezték az URat: Melyikünk vonuljon fel elsőnek a kánaániak ellen, hogy harcoljon ellenük?</verse>
        <verse osisID='Judg.1.2'>Az ÚR ezt mondta: Júda vonuljon fel, mert kezébe adtam az országot.</verse>
        <verse osisID='Judg.1.3'>Akkor Júda ezt mondta testvérének, Simeonnak: Vonulj fel velem együtt a nekem kisorsolt területre, hogy harcoljunk a kánaániak ellen, és én is veled megyek majd a neked kisorsolt területre. És Simeon elment vele.</verse>
        <verse osisID='Judg.1.4'>Júda felvonult, az ÚR pedig kezükbe adta a kánaániakat és a perizzieket, és megverték őket Bezeknél - tízezer embert.</verse>
        <verse osisID='Judg.1.5'>Ott találták Bezekben Adóníbezeket is, harcoltak ellene, és megverték a kánaániakat meg a perizzieket.</verse>
        <verse osisID='Judg.1.6'>Adóníbezek futásnak eredt, de ők üldözőbe vették, elfogták és levágták a keze hüvelykujjait meg a lába nagyujjait.</verse>
        <verse osisID='Judg.1.7'>Akkor ezt mondta Adóníbezek: Hetven király szedegetett morzsákat asztalom alatt, akiknek a kezéről én vágattam le a hüvelykujjakat és lábáról a nagyujjakat&amp;#59; ahogyan én cselekedtem, úgy fizetett meg nekem az Isten. Azután elvitték Jeruzsálembe, és ott halt meg.</verse>
        <verse osisID='Judg.1.8'>Azután Jeruzsálem ellen harcoltak Júda fiai&amp;#59; elfoglalták, lakosait kardélre hányták, a várost pedig lángba borították.</verse>
        <verse osisID='Judg.1.9'>Azután lementek Júda fiai, hogy harcoljanak a hegyvidéken, a Délvidéken és a Sefélá-alföldön lakó kánaániak ellen.</verse>
        <verse osisID='Judg.1.10'>Majd a Hebrónban lakó kánaániak ellen ment Júda. Hebrón neve azelőtt Kirjat-Arba volt. És megverték Sésajt, Ahímant és Talmajt.</verse>
        <verse osisID='Judg.1.11'>Onnan Debir lakói ellen ment. Debir neve azelőtt Kirjat-Széfer volt.</verse>
        <verse osisID='Judg.1.12'>Akkor ezt mondta Káléb: Aki megveri és elfoglalja Kirjat-Széfert, annak adom a lányomat, Akszát feleségül.</verse>
        <verse osisID='Judg.1.13'>Otniél, Káléb öccsének, Kenaznak a fia foglalta el azt, és így neki adta a lányát, Akszát feleségül.</verse>
        <verse osisID='Judg.1.14'>Amikor az asszony hozzáment, a férje rábeszélte, hogy kérjen mezőt az apjától. Amikor leszállt a szamárról, Káléb megkérdezte tőle: Mi járatban vagy?</verse>
        <verse osisID='Judg.1.15'>Az asszony ezt felelte neki: Ajándékozz meg engem! Ha a Délvidéken adtál férjhez, akkor adj nekem forrásokat is! És neki adta Káléb a Felső-forrásokat meg az Alsó-forrásokat.</verse>
        <verse osisID='Judg.1.16'>Kéninek, Mózes sógorának a fiai is elmentek a pálmák városából Júda fiaival a Júda pusztájába, amely a Délvidéken van, Arádnál, és ott telepedtek le a néppel együtt.</verse>
        <verse osisID='Judg.1.17'>Júda azután elment a testvérével, Simeonnal együtt, és megverték a Cefatban lakó kánaániakat. Kiirtották mindenestül&amp;#59; ezért nevezték el a várost Hormának.</verse>
        <verse osisID='Judg.1.18'>Majd elfoglalta Júda Gázát határával együtt, Askelónt határával együtt és Ekrónt határával együtt.</verse>
        <verse osisID='Judg.1.19'>Az ÚR Júdával volt, ezért tudta birtokba venni a hegyvidéket. De a völgy lakóit nem lehetett kiűzni, mert vas harci kocsijaik voltak.</verse>
        <verse osisID='Judg.1.20'>Hebrónt Kálébnak adták, ahogyan megmondta Mózes, és kiűzte onnan Anák három fiát.</verse>
        <verse osisID='Judg.1.21'>De a jebúsziakat, Jeruzsálem lakosait, nem űzték el Benjámin fiai, ezért laknak a jebúsziak Benjámin fiaival együtt Jeruzsálemben még ma is.</verse>
        <verse osisID='Judg.1.22'>Felvonult József háza is Bétel ellen. Az ÚR velük volt.</verse>
        <verse osisID='Judg.1.23'>József háza kémeket küldött Bételbe. A város neve azelőtt Lúz volt.</verse>
        <verse osisID='Judg.1.24'>Az előőrsök megláttak egy férfit, aki a városból jött ki, és ezt mondták neki: Mutasd meg nekünk, hogy hol lehet bejutni a városba, és mi irgalmasak leszünk hozzád.</verse>
        <verse osisID='Judg.1.25'>Amikor megmutatta nekik, hogy hol lehet bejutni a városba, a város lakóit kardélre hányták, de azt a férfit és egész nemzetségét elbocsátották.</verse>
        <verse osisID='Judg.1.26'>Az a férfi pedig elment a hettiták földjére, várost épített, és elnevezte Lúznak. Ez annak a neve még ma is.</verse>
        <verse osisID='Judg.1.27'>De Manassé nem tudta birtokba venni Bét-Seánt és falvait, Taanakot és falvait, Dór lakosait és falvait, Jibleám lakosait és falvait, Megiddó lakosait és falvait. A kánaániaknak sikerült ott maradniuk ezen a földön.</verse>
        <verse osisID='Judg.1.28'>De amikor Izráel megerősödött, robotmunkára fogta a kánaániakat, de kiűzni nem tudta őket.</verse>
        <verse osisID='Judg.1.29'>Efraim sem űzte ki a Gézerben lakó kánaániakat, ezért a kánaániak ott laktak közöttük Gézerben.</verse>
        <verse osisID='Judg.1.30'>Zebulón sem űzte ki Kitrón lakosait, sem Nahalól lakosait, ezért a kánaániak ott laktak közöttük, de robotmunkások lettek.</verse>
        <verse osisID='Judg.1.31'>Ásér sem űzte ki Akkó lakosait, sem Szidón lakosait, sem pedig Ahláb, Akzíb, Helbá, Afík és Rehób lakosait.</verse>
        <verse osisID='Judg.1.32'>Ezért az Ásérhoz tartozók ott laktak a kánaániak között, az ország lakosai között, mert nem űzték ki őket.</verse>
        <verse osisID='Judg.1.33'>Naftáli sem űzte ki Bét-Semes lakosait, sem Bét-Anát lakosait, ezért ott lakott a kánaániak között, az ország lakosai között. De Bét-Semes és Bét-Anát lakosai robotmunkások lettek.</verse>
        <verse osisID='Judg.1.34'>Az emóriak pedig a hegyvidékre szorították Dán fiait, és nem engedték őket lejönni a völgybe.</verse>
        <verse osisID='Judg.1.35'>Így sikerült az emóriaknak Har-Hereszben, Ajjálónban és Saalbímban maradniuk. De amikor József házának a keze rájuk nehezedett, robotmunkások lettek.</verse>
        <verse osisID='Judg.1.36'>Az emóriak határa az Akrabbím hágótól és Szelától fölfelé húzódott.</verse>
      </chapter>
      <chapter osisID='Judg.2'>
        <verse osisID='Judg.2.1'>Az ÚR angyala fölment Gilgálból Bókímba, és ezt mondta: Kivezettelek benneteket Egyiptomból, és behoztalak erre a földre, amelyet esküvel ígértem atyáitoknak, és azt mondtam: Nem bontom fel szövetségemet veletek soha,</verse>
        <verse osisID='Judg.2.2'>de ti se kössetek szövetséget ennek a földnek a lakosaival, romboljátok le oltáraikat! Ti azonban nem hallgattatok szavamra. Hogy tehettétek ezt?</verse>
        <verse osisID='Judg.2.3'>Azt is mondtam: Nem űzöm el őket előletek, hadd legyenek az oldalatokban, isteneik pedig legyenek nektek csapdául!</verse>
        <verse osisID='Judg.2.4'>Amikor az ÚR angyala elmondta ezeket a dolgokat Izráel fiainak, a nép hangos sírásra fakadt.</verse>
        <verse osisID='Judg.2.5'>Ezért nevezték el azt a helyet Bókímnak. És áldozatot mutattak be ott az ÚRnak.</verse>
        <verse osisID='Judg.2.6'>Amikor Józsué elbocsátotta a népet, Izráel fiai elmentek, mindegyik a maga örökségébe, hogy birtokba vegyék az országot.</verse>
        <verse osisID='Judg.2.7'>A nép az URat szolgálta Józsué egész életében, meg azoknak a véneknek az idejében, akik túlélték Józsuét, de látták az ÚRnak minden nagy tettét, amit Izráelért végbevitt.</verse>
        <verse osisID='Judg.2.8'>Azután meghalt Józsué, Nún fia, az ÚR szolgája száztíz éves korában,</verse>
        <verse osisID='Judg.2.9'>és eltemették öröksége területén, Timnat-Hereszben, az Efraim hegyvidékén, a Gaas hegytől északra.</verse>
        <verse osisID='Judg.2.10'>Az az egész nemzedék is atyái mellé került, és más nemzedék támadt utána, amely nem ismerte az URat, sem tetteit, amelyeket Izráelért végbevitt.</verse>
        <verse osisID='Judg.2.11'>Izráel fiai azt cselekedték, amit rossznak lát az ÚR, mert a Baalokat tisztelték.</verse>
        <verse osisID='Judg.2.12'>Elhagyták az URat, atyáik Istenét, aki kihozta őket Egyiptomból, és más istenek után jártak a környező népek istenei közül, azokat imádták, és így ingerelték az URat.</verse>
        <verse osisID='Judg.2.13'>De amikor elhagyták az URat, és a Baalt meg az Astárótot tisztelték,</verse>
        <verse osisID='Judg.2.14'>föllángolt az ÚR haragja Izráel ellen, és fosztogatók kezébe adta, hogy fosztogassák őket. Odaadta őket a körülöttük levő ellenségnek, úgyhogy nem tudtak többé ellenségeiknek ellenállni.</verse>
        <verse osisID='Judg.2.15'>Valahányszor kivonultak, az ÚR keze bajt hozott rájuk, ahogyan megmondta az ÚR, és ahogyan megesküdött nekik az ÚR. Így nagyon szorult helyzetbe jutottak.</verse>
        <verse osisID='Judg.2.16'>Akkor bírákat támasztott az ÚR, és azok megszabadították őket szorongatóik kezéből.</verse>
        <verse osisID='Judg.2.17'>De bíráikra sem hallgattak, hanem más istenekkel paráználkodtak, és azokat imádták. Hamar letértek az útról, amelyen őseik jártak, akik hallgattak az ÚR parancsolataira. Ők nem így cselekedtek.</verse>
        <verse osisID='Judg.2.18'>Mert amikor az ÚR bírákat támasztott nekik, maga az ÚR volt a bíróval, és megszabadította őket ellenségeik kezéből, amíg az a bíró élt. Megkönyörült rajtuk az ÚR, amikor panaszkodtak nyomorgatóik és sanyargatóik miatt.</verse>
        <verse osisID='Judg.2.19'>De amikor meghalt a bíró, ismét romlottabbak lettek őseiknél, mert más istenek után jártak, azokat tisztelték, és azok előtt borultak le. Nem hagytak fel cselekedeteikkel és megátalkodott magatartásukkal.</verse>
        <verse osisID='Judg.2.20'>Ilyenkor föllángolt az ÚR haragja Izráel ellen, és ezt mondta: Mivel ez a nép megszegte szövetségemet, amelyre atyáikat köteleztem, és nem hallgatott szavamra,</verse>
        <verse osisID='Judg.2.21'>én sem űzök ki többé senkit előlük a népek közül, amelyeket Józsué itt hagyott, amikor meghalt.</verse>
        <verse osisID='Judg.2.22'>Mert velük fogom próbára tenni Izráelt: Vajon ragaszkodnak-e az ÚR útjához, és azon járnak-e, ahogyan ragaszkodtak őseik&amp;#59; vagy pedig nem?</verse>
        <verse osisID='Judg.2.23'>Ezért hagyta helyükön az ÚR ezeket a népeket, és nem űzte ki őket azonnal, nem adta őket Józsué kezébe.</verse>
      </chapter>
      <chapter osisID='Judg.3'>
        <verse osisID='Judg.3.1'>Ezek azok a népek, amelyeket helyükön hagyott az ÚR, hogy próbára tegye velük Izráelt, mindazokat, akik már nem tudtak a kánaáni harcokról.</verse>
        <verse osisID='Judg.3.2'>Azért is, hogy Izráel fiainak az újabb nemzedékei megismerjék&amp;#59; és hogy megtanítsa a hadviselésre azokat is, akik azelőtt nem ismerték azt.</verse>
        <verse osisID='Judg.3.3'>Ezek voltak: a filiszteusok öt fejedelme, az összes kánaáni, a szidóniak és a hivviek, akik a Libánon hegyvidékén laktak, a Baal-Hermón hegyétől a Hamátba vivő útig.</verse>
        <verse osisID='Judg.3.4'>Ott voltak, hogy próbára tegye velük Izráelt, és megtudja, hogy hallgatnak-e az ÚR parancsolataira, amelyeket őseiknek parancsolt Mózes által.</verse>
        <verse osisID='Judg.3.5'>Izráel fiai tehát ott laktak a kánaániak, a hettiták, emóriak, perizziek, hivviek és jebúsziak között.</verse>
        <verse osisID='Judg.3.6'>Lányaikat feleségül vették, a maguk lányait pedig azoknak a fiaihoz adták, és azok isteneit tisztelték.</verse>
        <verse osisID='Judg.3.7'>Izráel fiai azt tették, amit rossznak lát az ÚR. Elfeledkeztek Istenükről, az ÚRról, és a Baalokat meg az Asérákat tisztelték.</verse>
        <verse osisID='Judg.3.8'>Ezért föllángolt az ÚR haragja Izráel ellen, és odaadta őket Kúsan-Risátaimnak, Arám-Naharaim királyának. Izráel fiai nyolc évig szolgálták Kúsan-Risátaimot.</verse>
        <verse osisID='Judg.3.9'>Ekkor az ÚRhoz kiáltottak segítségért Izráel fiai, és az ÚR szabadítót támasztott Izráel fiainak, hogy megszabadítsa őket: Otniélt, Káléb öccsének, Kenaznak a fiát.</verse>
        <verse osisID='Judg.3.10'>Az ÚR Lelke szállt rá, és így lett Izráel bírája. Hadba vonult, az ÚR pedig kezébe adta Kúsan-Risátaimot, Arám királyát, és kemény kézzel bánt el Kúsan-Risátaimmal.</verse>
        <verse osisID='Judg.3.11'>Azután béke volt az országban negyven esztendeig. Akkor meghalt Otniél, Kenaz fia.</verse>
        <verse osisID='Judg.3.12'>De Izráel fiai ismét azt tették, amit rossznak lát az ÚR, ezért az ÚR hatalmassá tette Eglónt, Móáb királyát Izráel fölött, mivel olyat tettek, amit rossznak lát az ÚR.</verse>
        <verse osisID='Judg.3.13'>Ez összefogott Ammón fiaival és Amálékkal, elment, megverte Izráelt, és birtokba vette a pálmák városát.</verse>
        <verse osisID='Judg.3.14'>Izráel fiai tizennyolc esztendeig szolgálták Eglónt, Móáb királyát.</verse>
        <verse osisID='Judg.3.15'>Ekkor Izráel fiai az ÚRhoz kiáltottak segítségért, és az ÚR szabadítót támasztott nekik: a benjámini Éhúdot, Gérá fiát, aki balkezes volt. Izráel fiai vele küldték el az adót Eglónnak, Móáb királyának.</verse>
        <verse osisID='Judg.3.16'>Éhúd csináltatott magának egy kétélű kardot, egykönyöknyi hosszút, és azt a ruhája alatt a jobb csípőjére kötötte.</verse>
        <verse osisID='Judg.3.17'>Így vitte be az adót Eglónnak, Móáb királyának. Eglón igen kövér ember volt.</verse>
        <verse osisID='Judg.3.18'>Miután Éhúd végzett az adó átadásával, elküldte az adót vivő népséget.</verse>
        <verse osisID='Judg.3.19'>Ő maga azonban visszatért a Gilgálnál levő bálványszobroktól, és ezt mondta: Titkos beszédem van veled, ó király! Az így felelt: csitt! - és kimentek előle mindazok, akik mellette álltak.</verse>
        <verse osisID='Judg.3.20'>Éhúd bement hozzá, ő pedig az emeleten levő hűvös különszobájában ült. Éhúd ezt mondta: Isten beszél hozzád rajtam keresztül! Ekkor az fölkelt a trónról.</verse>
        <verse osisID='Judg.3.21'>Éhúd pedig benyúlt bal kezével a ruhája alá, kirántotta kardját a jobb csípőjéről, és beledöfte annak a hasába.</verse>
        <verse osisID='Judg.3.22'>Még a markolata is belement a pengéje után, és a háj körülfogta a pengét, mert nem húzta ki a kardot a hasából&amp;#59; majd kiment a hátsó kijáraton.</verse>
        <verse osisID='Judg.3.23'>Azután kiment Éhúd az oszlopcsarnokba, becsukta maga mögött az emeleti szoba ajtószárnyait, és bezárta.</verse>
        <verse osisID='Judg.3.24'>Alighogy kiment, jöttek a szolgák, de amikor látták, hogy az emeleti szoba ajtószárnyai zárva vannak, azt gondolták: bizonyára szükségét végzi a hűvös szobában.</verse>
        <verse osisID='Judg.3.25'>De amikor hiába várakoztak, és senki sem nyitotta ki az emeleti szoba ajtószárnyait, fogták a kulcsot, és kinyitották. És íme, uruk ott feküdt a földön holtan.</verse>
        <verse osisID='Judg.3.26'>Éhúd azonban elmenekült, amíg ők késlekedtek, és a bálványszobrok mellett elhaladva Szeirába ment.</verse>
        <verse osisID='Judg.3.27'>Amikor megérkezett, megfújta a kürtöt az Efraim hegyén. Izráel fiai pedig az ő vezetésével lementek a hegyről.</verse>
        <verse osisID='Judg.3.28'>Ezt mondta nekik: Kövessetek gyorsan, mert az ÚR kezetekbe adta ellenségeteket, Móábot! Lementek utána, elfoglalták a Jordán Móáb felé eső gázlóit, és nem engedtek senkit átkelni.</verse>
        <verse osisID='Judg.3.29'>Levágtak akkor mintegy tízezer móábi embert, csupa jól megtermett, erős férfiakat&amp;#59; nem menekült meg senki.</verse>
        <verse osisID='Judg.3.30'>Így kellett Móábnak megalázkodnia azon a napon Izráel keze alatt. És béke volt az országban nyolcvan esztendeig.</verse>
        <verse osisID='Judg.3.31'>Utána Samgar, Anát fia következett, aki hatszáz filiszteus férfit vert szét egy ökörösztökével. Ő is megszabadította Izráelt.</verse>
      </chapter>
      <chapter osisID='Judg.4'>
        <verse osisID='Judg.4.1'>Izráel fiai Éhúd halála után ismét azt tették, amit rossznak lát az ÚR.</verse>
        <verse osisID='Judg.4.2'>Ezért odaadta őket az ÚR Jábínnak, Kánaán királyának a kezébe, aki Hácórban uralkodott. Hadseregparancsnoka Sisera volt, aki Haróset-Gójimban lakott.</verse>
        <verse osisID='Judg.4.3'>Ekkor segítségért kiáltottak Izráel fiai az ÚRhoz, mert Jábínnak kilencszáz vas harci kocsija volt, és húsz esztendeig keményen sanyargatta Izráel fiait.</verse>
        <verse osisID='Judg.4.4'>Abban az időben Debóra prófétanő, Lappídót felesége volt a bíró Izráelben.</verse>
        <verse osisID='Judg.4.5'>Debóra pálmája alatt szokott tartózkodni Rámá és Bétel között, az Efraim-hegyvidéken, ide jártak fel hozzá Izráel fiai, hogy ítéletet hozzon.</verse>
        <verse osisID='Judg.4.6'>Elküldött Bárákért, Abínóam fiáért, és elhívatta Kedes-Naftáliból. Azt mondta neki: Ezt parancsolja az ÚR, Izráel Istene: Menj, vonulj a Tábór hegyére, végy magad mellé tízezer embert Naftáli fiai és Zebulón fiai közül!</verse>
        <verse osisID='Judg.4.7'>Én pedig ellened vezetem a Kísón patakjához Siserát, Jábín hadseregparancsnokát, harci kocsijaival és hatalmas seregével, de a kezedbe adom őt!</verse>
        <verse osisID='Judg.4.8'>Bárák azonban ezt mondta neki: Ha velem jössz, elmegyek, de ha nem jössz velem, én se megyek.</verse>
        <verse osisID='Judg.4.9'>Debóra azt felelte: Szívesen elmegyek veled, de akkor nem a tiéd lesz a dicsőség azon az úton, amelyen elindulsz, mert asszony kezére adja az ÚR Siserát. Azzal fölkelt Debóra, és elment Bárákkal Kedes felé.</verse>
        <verse osisID='Judg.4.10'>Bárák pedig Kedesbe hívta Zebulónt és Naftálit, és tízezer ember vonult a nyomában&amp;#59; vele ment Debóra is.</verse>
        <verse osisID='Judg.4.11'>A kéni Heber különvált a kéniektől, Mózes sógorának, Hóbábnak a fiaitól, és Caanaim tölgyeséig sátorozott, amely Kedes mellett van.</verse>
        <verse osisID='Judg.4.12'>Amikor jelentették Siserának, hogy Bárák, Abínóam fia felvonult a Tábór hegyére,</verse>
        <verse osisID='Judg.4.13'>Sisera a Kísón patakjához vezényelte összes harci kocsiját Haróset-Gójimból, a kilencszáz vas harci kocsit, és egész hadi népét.</verse>
        <verse osisID='Judg.4.14'>Akkor ezt mondta Debóra Báráknak: Támadj, mert ezen a napon kezedbe adja az ÚR Siserát! Az ÚR vonul előtted! Bárák lejött a Tábór hegyéről, és mögötte a tízezer ember.</verse>
        <verse osisID='Judg.4.15'>Az ÚR pedig megzavarta Siserát összes harci kocsijával és egész táborával együtt Bárák fegyvere előtt annyira, hogy Sisera leugrott hadi szekeréről, és gyalog futott el.</verse>
        <verse osisID='Judg.4.16'>Bárák pedig üldözte a harci kocsikat és a tábort egészen Haróset-Gójimig. Sisera egész tábora elpusztult fegyver által, egyetlen ember sem maradt meg.</verse>
        <verse osisID='Judg.4.17'>Sisera gyalog futott Jáélnak, a kéni Heber feleségének a sátráig, mert béke volt Jábín, Hácór királya és a kéni Heber háza népe között.</verse>
        <verse osisID='Judg.4.18'>Jáél kijött Sisera elé, és ezt mondta neki: Térj be, uram, térj be hozzám, ne félj! - Betért hozzá a sátorba, és ő betakarta egy takaróval.</verse>
        <verse osisID='Judg.4.19'>Sisera ezt mondta neki: Adj innom egy kis vizet, mert szomjas vagyok. Erre az asszony kinyitott egy tejestömlőt, inni adott neki, és betakarta.</verse>
        <verse osisID='Judg.4.20'>A férfi ezt mondta neki: Állj a sátor nyílásához, és ha jön valaki, és azt kérdi tőled van-e itt valaki, mondd, hogy nincs.</verse>
        <verse osisID='Judg.4.21'>Ekkor Jáél, Heber felesége fogott egy sátorcöveket, kezébe vette a pörölyt, halkan bement hozzá, és beleverte a cöveket a halántékába, úgyhogy odaszegezte a földhöz. Sisera ugyanis mélyen aludt, mert fáradt volt. Így halt meg.</verse>
        <verse osisID='Judg.4.22'>Amikor Bárák Siserát üldözve odaért, Jáél kiment elé, és azt mondta neki: Gyere, megmutatom neked azt az embert, akit keresel. Bement hozzá, és Sisera ott feküdt holtan, a cövekkel a halántékában.</verse>
        <verse osisID='Judg.4.23'>Így alázta meg Isten azon a napon Jábínt, Kánaán királyát Izráel fiai előtt.</verse>
        <verse osisID='Judg.4.24'>Izráel fiainak a keze ezután mindjobban ránehezedett Jábínra, Kánaán királyára, míg csak el nem pusztították Jábínt, Kánaán királyát.</verse>
      </chapter>
      <chapter osisID='Judg.5'>
        <verse osisID='Judg.5.1'>Azon a napon így énekelt Debóra és Bárák, Abínóam fia:</verse>
        <verse osisID='Judg.5.2'>Feltámadt az életkedv Izráelben, önként fölkelt a nép, áldjátok hát az URat!</verse>
        <verse osisID='Judg.5.3'>Halljátok, királyok, figyeljetek, fejedelmek! Én most az ÚRnak éneket mondok, zsoltárt zengek az ÚRnak, Izráel Istenének.</verse>
        <verse osisID='Judg.5.4'>Amikor Széírből kijöttél, URam, amikor Edóm mezején lépdeltél, rengett a föld, csepegett az ég is, vizet csepegtettek a fellegek is.</verse>
        <verse osisID='Judg.5.5'>Remegtek a hegyek az ÚR színe előtt, még a Sinai is, Izráel Istenének, az ÚRnak színe előtt.</verse>
        <verse osisID='Judg.5.6'>Anát fia, Samgar idejében, Jáél idejében kihaltak az ösvények&amp;#59; akik útra keltek, rejtett ösvényeken jártak.</verse>
        <verse osisID='Judg.5.7'>Hiányzott a vezetés, hiányzott Izráelből, mígnem fölkeltem én, Debóra, fölkeltem én, Izráel anyjaként.</verse>
        <verse osisID='Judg.5.8'>Új isteneket választottak, de aztán folyt is a harc a kapuknál, ám pajzs meg dárda nem volt látható a negyvenezernél Izráelben.</verse>
        <verse osisID='Judg.5.9'>Szívem Izráel vezetőié, akik önként keltek föl a népből. Áldjátok az URat!</verse>
        <verse osisID='Judg.5.10'>Akik fehér szamarakon nyargaltok, akik szőnyegeken ültök, vagy úton jártok, emlegessétek!</verse>
        <verse osisID='Judg.5.11'>Pásztorok hangján az itatóvályúknál, ott csendülnek fel az ÚR igaz tettei, vezetésének igaz tettei Izráelben. Így vonult a kapukhoz az ÚR népe.</verse>
        <verse osisID='Judg.5.12'>Serkenj, serkenj föl, Debóra, serkenj, serkenj, mondj éneket! Kelj föl Bárák, fogd foglyaidat, Abínóam fia!</verse>
        <verse osisID='Judg.5.13'>Így jött a dicső maradék, jött az ÚR népe a hősökkel hozzám:</verse>
        <verse osisID='Judg.5.14'>Az Amálékban gyökeret vert Efraimból valók, utánad Benjámin, a te népeddel együtt&amp;#59; Mákírból jöttek a vezetők, Zebulónból a vezéri pálcát hordók,</verse>
        <verse osisID='Judg.5.15'>Issakár vezérei, a Debórával tartók. Issakár meg Bárák a völgybe vonult gyalogságával. Rúben tartományaiban nagy fontolgatások voltak.</verse>
        <verse osisID='Judg.5.16'>Mért maradtál mégis ülve a karámok között, hallgatva a pásztorfurulyát? Rúben tartományaiban nagy fontolgatások voltak.</verse>
        <verse osisID='Judg.5.17'>Gileád a Jordánon túl tanyázik. És Dán mért időzik a hajóknál? Ásér ülve maradt a tenger partján, ott tanyázik öbleinél.</verse>
        <verse osisID='Judg.5.18'>De Zebulón halált megvető bátorságú nép, meg Naftáli is a mezőség magaslatain.</verse>
        <verse osisID='Judg.5.19'>Királyok jöttek, harcoltak, ugyancsak harcoltak Kánaán királyai Taanaknál, Megiddó vizénél, de egy darab ezüstöt se vehettek el.</verse>
        <verse osisID='Judg.5.20'>Az égből harcoltak a csillagok, pályájukról harcoltak Siserával.</verse>
        <verse osisID='Judg.5.21'>A Kísón patakja elsodorta őket, az ősi patak, Kísón patakja. Folytasd lelkem, teljes erővel!</verse>
        <verse osisID='Judg.5.22'>Hogy csattogtak a lovak patái, amikor vágtattak vágtató csődörei!</verse>
        <verse osisID='Judg.5.23'>Átkozzátok Mérózt - mondta az ÚR angyala -, átkozva átkozzátok lakóit, mivel nem jöttek el segíteni az ÚRnak, segíteni az ÚRnak a hősök közt!</verse>
        <verse osisID='Judg.5.24'>De áldott asszony Jáél, a kéni Heber felesége, legáldottabb a sátorlakó asszonyok közt.</verse>
        <verse osisID='Judg.5.25'>Vizet kértek, s ő tejet adott, díszes csészében tejszínt hozott.</verse>
        <verse osisID='Judg.5.26'>Kezével a cövekért nyúlt, jobbjával a sulykoló szerszámért. Ütötte Siserát, szétzúzta a fejét, betörte, átfúrta halántékát.</verse>
        <verse osisID='Judg.5.27'>Lába elé roskadt, elesett, elterült, lába elé roskadt, elesett&amp;#59; ahová leroskadt, ott esett el élettelenül.</verse>
        <verse osisID='Judg.5.28'>Az ablakon át kinézett, jajgatott Sisera anyja a rostélyon át: Miért késik annyit, mért nem jön harci kocsija? Mért gurulnak oly lassan hadi szekerei?</verse>
        <verse osisID='Judg.5.29'>Legbölcsebb udvarhölgye válaszol, ő meg ismétli magában szavait:</verse>
        <verse osisID='Judg.5.30'>Talán zsákmányt leltek, s osztozkodnak rajta, egy vagy két rabnő is jut minden férfinak! Tarka ruha a Sisera zsákmánya, tarka ruha a zsákmánya, egy vagy két tarka, festett kendőt hoz a nyakamra zsákmányul!</verse>
        <verse osisID='Judg.5.31'>Így vesszen el, URam, minden ellenséged! De akik szeretnek, legyenek olyanok, mint a kelő nap az ő erejében. És béke lett az országban negyven esztendeig.</verse>
      </chapter>
      <chapter osisID='Judg.6'>
        <verse osisID='Judg.6.1'>Izráel fiai azt cselekedték, amit rossznak lát az ÚR, ezért az ÚR Midján kezébe adta őket hét esztendőre,</verse>
        <verse osisID='Judg.6.2'>Midján pedig kemény kézzel bánt Izráellel. Izráel fiai rejtekhelyeket készítettek maguknak a hegyekben, meg barlangokat és hegyi erődöket Midján miatt.</verse>
        <verse osisID='Judg.6.3'>Mert valahányszor Izráel vetett, Midján, Amálék és más keleti törzsek rájuk törtek.</verse>
        <verse osisID='Judg.6.4'>Ott táboroztak, és tönkre tették a föld termését, egészen a Gázába vivő útig. Nem hagytak élelmet Izráelben, sőt egyetlen juhot, marhát, vagy szamarat sem.</verse>
        <verse osisID='Judg.6.5'>Mert jószágaikkal és sátraikkal együtt vonultak fel&amp;#59; úgy jöttek, mint a sáskák, tömegesen, maguknak és a tevéiknek száma se volt, és behatoltak az országba, hogy tönkretegyék.</verse>
        <verse osisID='Judg.6.6'>Amikor igen elszegényedett Izráel Midján miatt, az ÚRhoz kiáltottak segítségért Izráel fiai.</verse>
        <verse osisID='Judg.6.7'>Amikor Izráel fiai segítségért kiáltottak az ÚRhoz Midján miatt,</verse>
        <verse osisID='Judg.6.8'>az ÚR egy prófétát küldött Izráel fiaihoz, aki ezt mondta nekik: Így szól az ÚR, Izráel Istene: Én hoztalak ki benneteket Egyiptomból, kihoztalak a szolgaság házából,</verse>
        <verse osisID='Judg.6.9'>kimentettelek benneteket az egyiptomiak kezéből és elnyomóitok kezéből&amp;#59; kiűztem azokat előletek, és nektek adtam országukat,</verse>
        <verse osisID='Judg.6.10'>és ezt mondtam nektek: Én, az ÚR, vagyok a ti Istenetek! Ne féljétek az emóriak isteneit, akiknek a földjén laktok! De nem hallgattatok szavamra.</verse>
        <verse osisID='Judg.6.11'>Azután eljött az ÚR angyala, és leült Ofrában a cserfa alatt, amely az Abíezer nemzetséghez tartozó Jóásé volt. A fia, Gedeon, éppen búzát csépelt a présházban, hogy megmentse Midján elől.</verse>
        <verse osisID='Judg.6.12'>Az ÚR angyala megjelent előtte, és így szólt hozzá: Az ÚR veled van, erős vitéz!</verse>
        <verse osisID='Judg.6.13'>Gedeon azonban ezt mondta neki: Kérlek, URam, ha velünk van az ÚR, miért ért bennünket mindez? Hol vannak mindazok a csodák, amelyekről atyáink beszélnek nekünk, hogy hogyan hozott ki bennünket az ÚR Egyiptomból? Most meg eltaszított bennünket az ÚR, és Midján kezébe adott!</verse>
        <verse osisID='Judg.6.14'>Az ÚR ekkor odafordult hozzá, és azt mondta: Menj, és a te erőddel szabadítsd meg Izráelt Midján markából! Én küldelek téged!</verse>
        <verse osisID='Judg.6.15'>Gedeon ezt mondta neki: Kérlek, Uram, hogyan szabadítsam meg Izráelt? Hiszen az én nemzetségem a legszegényebb Manasséban, és én a legkisebb vagyok atyám házában.</verse>
        <verse osisID='Judg.6.16'>Az ÚR így válaszolt neki: Majd én veled leszek, és úgy megvered Midjánt, mintha csak egy ember volna.</verse>
        <verse osisID='Judg.6.17'>Erre ő így szólt hozzá: Ha elnyertem jóindulatodat, add nekem valami jelét annak, hogy valóban te beszélsz velem!</verse>
        <verse osisID='Judg.6.18'>Ne távozz el innen, míg vissza nem jövök hozzád, és ki nem hozom ajándékomat, hogy eléd tegyem. - Az ezt mondta: Itt fogok ülni, amíg vissza nem térsz.</verse>
        <verse osisID='Judg.6.19'>Ekkor Gedeon elment, és elkészített egy kecskegidát, meg egy véka lisztből kovásztalan kenyeret. A húst egy kosárba tette, a hús levét meg egy fazékba, azután kivitte hozzá a cserfa alá, és odatette eléje.</verse>
        <verse osisID='Judg.6.20'>Az Isten angyala ezt mondta neki: Vedd a húst és a kovásztalan kenyereket, tedd le erre a sziklára, és öntsd rá a levét! Ő úgy cselekedett.</verse>
        <verse osisID='Judg.6.21'>Ekkor az ÚR angyala kinyújtotta a kezében levő botot, és a végével megérintette a húst meg a kovásztalan kenyereket. Erre a sziklából tűz csapott ki, és megemésztette a húst meg a kovásztalan kenyereket. Az ÚR angyala pedig eltűnt a szeme elől.</verse>
        <verse osisID='Judg.6.22'>Amikor Gedeon látta, hogy az ÚR angyala volt az, ezt mondta: Jaj nekem Uram, ó URam, mert az ÚR angyalát láttam színről színre!</verse>
        <verse osisID='Judg.6.23'>Az ÚR azonban ezt mondta neki: Békesség neked, ne félj, nem halsz meg!</verse>
        <verse osisID='Judg.6.24'>Ezért Gedeon oltárt épített ott az ÚRnak, és így nevezte el: Az ÚR a békesség. Még ma is ott van ez Ofrában, Abíezer nemzetségének a földjén.</verse>
        <verse osisID='Judg.6.25'>Ugyanazon az éjszakán ezt mondta neki az ÚR: Végy egy bikát apád barmai közül, egy kifejlett hétéves bikát. Rombold le apád Baal-oltárát, a mellette levő szent fát pedig vágd ki!</verse>
        <verse osisID='Judg.6.26'>Azután építs oltárt Istenednek, az ÚRnak, ennek az erődnek a tetején, a kőrakásból. Vedd a bikát és áldozd fel égőáldozatul a kivágott szent fa hasábjain!</verse>
        <verse osisID='Judg.6.27'>Gedeon tíz embert vett maga mellé a szolgái közül, és úgy tett, ahogyan megparancsolta neki az ÚR. De nem merte nappal megtenni, mert félt apja háza népétől és a városbeli emberektől&amp;#59; ezért éjjel tette meg.</verse>
        <verse osisID='Judg.6.28'>Amikor másnap korán reggel fölkeltek a városbeli emberek, látták, hogy a Baal oltárát lerombolták, a mellette levő szent fát kivágták, a bikát pedig feláldozták az imént épített oltáron.</verse>
        <verse osisID='Judg.6.29'>Ekkor azt mondták egymásnak: Vajon ki tette ezt? Addig kérdezősködtek és kutattak, míg megmondták: Gedeon, Jóás fia tette ezt.</verse>
        <verse osisID='Judg.6.30'>Ekkor azt mondták a városbeli férfiak Jóásnak: Hozd ki a fiad! Meg kell halnia, mert lerombolta a Baal oltárát, és kivágta mellőle a szent fát!</verse>
        <verse osisID='Judg.6.31'>Jóás azonban ezt mondta mindazoknak, akik szembeszálltak vele: Ti akartok perelni a Baalért? Ti akarjátok megmenteni őt? Aki perbe száll érte, az meg fog halni reggelig! Ha isten ő, akkor pereljen ő magáért, amiért lerombolták az oltárát!</verse>
        <verse osisID='Judg.6.32'>El is nevezték Gedeont azon a napon Jerubbaalnak, mivel azt mondták: Pereljen vele a Baal azért, amiért lerombolta az oltárát!</verse>
        <verse osisID='Judg.6.33'>Midján, Amálék és a keleti törzsek mind egybegyűltek, átkeltek a Jordánon, és tábort ütöttek a Jezréel síkságán.</verse>
        <verse osisID='Judg.6.34'>Ekkor az ÚR felruházta lelkével Gedeont, az pedig megfújta a kürtöt, és hadba szólította Abíezer nemzetségét.</verse>
        <verse osisID='Judg.6.35'>Azután követeket küldött egész Manasséba, és az is hadba vonult vele&amp;#59; követeket küldött Ásérba, Zebulónba meg Naftáliba, és azok is felvonultak az ellenséggel szemben.</verse>
        <verse osisID='Judg.6.36'>Ekkor Gedeon azt mondta az Istennek: Ha az én kezem által akarod megszabadítani Izráelt, ahogyan megígérted,</verse>
        <verse osisID='Judg.6.37'>akkor én most kiteszek egy fürt gyapjút a szérűre, és ha csak maga a gyapjúfürt lesz harmatos, az egész föld pedig száraz marad, akkor tudni fogom, hogy az én kezem által szabadítod meg Izráelt, ahogyan megígérted.</verse>
        <verse osisID='Judg.6.38'>Úgy is lett: amikor másnap korán fölkelt, és kinyomkodta a gyapjúfürtöt, harmatot facsart ki belőle, egy tele csésze vizet.</verse>
        <verse osisID='Judg.6.39'>Gedeon azonban ezt mondta az Istennek: Ne haragudj meg reám, ha még egyszer szólok! Hadd tegyek próbát még egyszer a gyapjúfürttel: most maga a gyapjúfürt maradjon száraz, az egész föld pedig legyen harmatos!</verse>
        <verse osisID='Judg.6.40'>És Isten úgy tett azon az éjszakán: csak a gyapjúfürt maradt száraz, az egész föld pedig harmatos lett.</verse>
      </chapter>
      <chapter osisID='Judg.7'>
        <verse osisID='Judg.7.1'>Korán reggel fölkelt Jerubbaal, azaz Gedeon, egész népével, és tábort ütött a Haród forrásánál. Midján tábora viszont tőle északra volt, a Móre-halomnál a völgyben.</verse>
        <verse osisID='Judg.7.2'>Akkor az ÚR ezt mondta Gedeonnak: Sok ez a nép, amely veled van, nem adhatom a kezükbe Midjánt, különben még így fog dicsekedni Izráel velem szemben: Az én kezem szabadított meg engem!</verse>
        <verse osisID='Judg.7.3'>Most azért hirdesd ki ezt a nép füle hallatára: Aki fél és retteg, az térjen vissza, távozzék a Gileád hegyéről! Erre visszatért a hadinépből huszonkétezer ember, és csak tízezer maradt ott.</verse>
        <verse osisID='Judg.7.4'>Majd ezt mondta Gedeonnak az ÚR: Még ez a nép is sok. Vezesd le őket a vízhez, hadd tegyem próbára őket ott! Amelyikről azt mondom neked, hogy menjen veled, az menjen veled. De akiről azt mondom neked, hogy ne menjen veled, az ne menjen.</verse>
        <verse osisID='Judg.7.5'>Akkor levezette a népet a vízhez, az ÚR pedig ezt mondta Gedeonnak: Mindazokat, akik nyelvükkel nyaldossák a vizet, ahogyan a kutya nyaldossa, állítsd külön&amp;#59; meg azokat is, akik letérdelve isznak!</verse>
        <verse osisID='Judg.7.6'>És azoknak a száma, akik kezüket a szájukhoz emelve szürcsöltek, háromszáz volt. A nép többi része letérdelve itta a vizet.</verse>
        <verse osisID='Judg.7.7'>Az ÚR ezt mondta Gedeonnak: Ezzel a háromszáz emberrel, akik szürcsöltek, szabadítlak meg benneteket, és adom a kezedbe Midjánt. A nép többi része pedig menjen haza!</verse>
        <verse osisID='Judg.7.8'>Akkor ez a nép magához vette az élelmet és amazoknak a kürtjeit. A többi Izráelből való férfit pedig elküldte, mindenkit a maga sátrába, és csak a háromszáz férfit tartotta magánál. Midján tábora alattuk volt a síkságon.</verse>
        <verse osisID='Judg.7.9'>Azon az éjszakán ezt mondta neki az ÚR: Kelj föl, támadd meg a tábort, mert a kezedbe adtam azt!</verse>
        <verse osisID='Judg.7.10'>De ha félsz megtámadni, menj le előbb a legényeddel, Purával, a táborhoz.</verse>
        <verse osisID='Judg.7.11'>Hallgasd meg, miről beszélnek, akkor majd felbátorodsz és rá mersz támadni a táborra! Lement tehát legényével, Purával, egészen a tábori előőrsökig.</verse>
        <verse osisID='Judg.7.12'>Midján, Amálék és a keleti törzsek úgy ellepték a völgyet, mint egy sáskahad, tevéiknek nem volt se szeri, se száma: annyian voltak, mint a tenger partján a föveny.</verse>
        <verse osisID='Judg.7.13'>Amikor Gedeon odaért, egyikük éppen az álmát mesélte el a társának, és ezt mondta: Azt az álmot láttam, hogy egy kerek árpakenyér gurult le Midján táborára, és amikor a sátorhoz ért, úgy megütötte, hogy ledőlt&amp;#59; felfordította és összedőlt a sátor.</verse>
        <verse osisID='Judg.7.14'>A társa így felelt neki: Nem más ez, mint az izráeli Gedeonnak, Jóás fiának a fegyvere. Kezébe adta az Isten Midjánt és az egész tábort.</verse>
        <verse osisID='Judg.7.15'>Amikor Gedeon meghallotta az elmesélt álmot és annak a megfejtését, leborult imádkozni. Azután visszatért Izráel táborába, és azt mondta: Keljetek föl, mert kezetekbe adta az ÚR Midján táborát!</verse>
        <verse osisID='Judg.7.16'>A háromszáz embert három csapatra osztotta, mindenkinek a kezébe egy-egy kürtöt adott, meg egy üres cserépfazekat és egy fáklyát a fazékba.</verse>
        <verse osisID='Judg.7.17'>Majd ezt mondta nekik: Rám figyeljetek, és aszerint cselekedjetek&amp;#59; amikor én elérem a tábor szélét, ugyanazt tegyétek, amit én teszek!</verse>
        <verse osisID='Judg.7.18'>Ha megfújom a kürtöt én, meg a velem levők mind, akkor ti is fújjátok meg a kürtöt az egész tábor körül, és kiáltsátok: Az ÚRért és Gedeonért!</verse>
        <verse osisID='Judg.7.19'>Amikor Gedeon és száz embere a tábor széléhez érkezett a középső őrségváltás elején - mert éppen akkor állították fel az őröket -, megfújták a kürtöket, és összetörték a kezükben lévő cserépfazekakat.</verse>
        <verse osisID='Judg.7.20'>Ekkor belefújt a kürtbe mind a három csapat, és összetörték a cserépfazekakat&amp;#59; bal kezükben fogták a fáklyákat jobb kezükben pedig a kürtök voltak, amelyekkel kürtöltek, és kiáltoztak: Fegyverre, az ÚRért és Gedeonért!</verse>
        <verse osisID='Judg.7.21'>Mindenki megállt a helyén a tábor körül. Az egész tábor viszont futásnak eredt, ordítozva menekültek.</verse>
        <verse osisID='Judg.7.22'>Mert amikor megfújták a háromszáz kürtöt, az ÚR egymás ellen fordította az emberek fegyvereit az egész táborban. Menekült a tábor egészen Bét-Sittáig, Cerérá felé, az ábél-mehólái partig, Tabbat fölött.</verse>
        <verse osisID='Judg.7.23'>Ekkor fegyverbe szólították az izráelieket Naftáliból, Ásérból és egész Manasséból, és üldözőbe vették Midjánt.</verse>
        <verse osisID='Judg.7.24'>Gedeon követeket küldött Efraim egész hegyvidékére, ezzel az üzenettel: Jöjjetek le Midján elé, és foglaljátok el a vízhez, a Jordánhoz vezető utat Bétbáráig. Fegyverbe szólították az efraimiakat mind, és elfoglalták a vízhez, a Jordánhoz vezető utat Bétbáráig.</verse>
        <verse osisID='Judg.7.25'>Elfogták Midján két vezérét, Órébet és Zeébet is, és megölték Órébet az Óréb szikláján, Zeébet pedig a zeébi présháznál ölték meg. Azután üldözték Midjánt&amp;#59; Óréb és Zeéb fejét pedig elvitték Gedeonhoz a Jordánon túlra.</verse>
      </chapter>
      <chapter osisID='Judg.8'>
        <verse osisID='Judg.8.1'>De az efraimiak azt mondták neki: Mit tettél velünk? Miért nem hívtál bennünket, amikor harcba indultál Midján ellen? És hevesen pöröltek vele.</verse>
        <verse osisID='Judg.8.2'>Ő azonban így felelt nekik: Ugyan mit tettem én hozzátok képest? Nem többet ér-e Efraim böngészése Abíezer szüretjénél?</verse>
        <verse osisID='Judg.8.3'>A ti kezetekbe adta Isten Midján vezéreit, Órébet és Zeébet. Hozzátok képest mit tudtam én tenni? Amikor így beszélt, megenyhült az ellene támadt indulatuk.</verse>
        <verse osisID='Judg.8.4'>Gedeon megérkezett a Jordánhoz, és átkelt háromszáz emberével&amp;#59; fáradtak voltak, de folytatták az üldözést.</verse>
        <verse osisID='Judg.8.5'>Ezt mondta a Szukkótban lakóknak: Adjatok néhány kenyeret ennek a népnek, amely engem követ, mert fáradtak, pedig nekem üldöznöm kell Zebahot és Calmunnát, Midján királyait.</verse>
        <verse osisID='Judg.8.6'>Szukkót vezetői ezt felelték: Talán már a kezedben tartod Zebahot és Calmunnát, hogy kenyeret kívánsz tőlünk a seregednek?</verse>
        <verse osisID='Judg.8.7'>Gedeon azt mondta: Ezért majd ha az ÚR kezembe adja Zebahot és Calmunnát, akkor pusztai tövissel és tüskével csépelem végig a testeteket!</verse>
        <verse osisID='Judg.8.8'>Onnan fölment Penúélba, és ugyanúgy szólt azokhoz is. De a Penúélban lakók is ugyanúgy válaszoltak, ahogyan a Szukkótban lakók.</verse>
        <verse osisID='Judg.8.9'>Akkor ezt mondta a Penúélban lakóknak is: Ha békében térek vissza, lerombolom ezt a tornyot!</verse>
        <verse osisID='Judg.8.10'>Zebah és Calmunná Karkórban voltak táborukkal együtt: mintegy tizenötezer ember, mindazok, akik megmaradtak a keleti törzsek egész táborából&amp;#59; százhúszezer kardforgató ember pedig már elesett.</verse>
        <verse osisID='Judg.8.11'>Gedeon a sátorlakók útján vonult fel, Nóbahtól és Jogbohától keletre. Megverte a tábort, mert a tábor biztonságban érezte magát.</verse>
        <verse osisID='Judg.8.12'>Zebah és Calmunná elmenekült, de ő üldözőbe vette őket, és elfogta Zebahot és Calmunnát, Midján két királyát, az egész tábort pedig szétverte.</verse>
        <verse osisID='Judg.8.13'>Amikor visszatért Gedeon, Jóás fia a harcból, a Heresz-hágótól,</verse>
        <verse osisID='Judg.8.14'>elfogott egy szukkóti ifjút, és kikérdezte. Az pedig felírta neki Szukkót vezetőit és véneit, hetvenhét embert.</verse>
        <verse osisID='Judg.8.15'>Azután odament a Szukkótban lakókhoz, és ezt mondta: Nohát itt van Zebah és Calmunná, akik miatt így gúnyolódtatok velem: Talán már a kezedben tartod Zebahot és Calmunnát, hogy kenyeret kívánsz tőlünk fáradt embereidnek?</verse>
        <verse osisID='Judg.8.16'>Azzal lefogatta a város véneit, és pusztai tövissel meg tüskével fenyítette meg ezeket a szukkótiakat.</verse>
        <verse osisID='Judg.8.17'>Majd lerombolta Penúél tornyát, és a városban lakókat megölette.</verse>
        <verse osisID='Judg.8.18'>Azután ezt kérdezte Zebahtól és Calmunnától: Milyenek voltak azok a férfiak, akiket a Tábór hegyén megöltetek? Azok így feleltek: Olyanok voltak, mint te, mindegyik királyfinak látszott.</verse>
        <verse osisID='Judg.8.19'>Akkor ezt mondta: Az én testvéreim, anyámnak a fiai voltak azok. Az élő ÚRra mondom, nem ölnélek meg benneteket, ha életben hagytátok volna őket!</verse>
        <verse osisID='Judg.8.20'>Majd ezt mondta elsőszülöttjének, Jeternek: Rajta, öld meg őket! De az ifjú nem húzta ki kardját, mert félt&amp;#59; hiszen még egész fiatal volt.</verse>
        <verse osisID='Judg.8.21'>Ekkor azt mondta Zebah és Calmunná: Kelj föl, és vágj le bennünket te, mert amilyen a férfi, olyan az ereje! Gedeon erre fölkelt, és megölte Zebahot és Calmunnát, azután leszedte tevéik nyakáról a holdacskákat.</verse>
        <verse osisID='Judg.8.22'>Ezután azt mondták az izráeliek Gedeonnak: Uralkodj rajtunk te, aztán a fiad és az unokád is, mivel megszabadítottál bennünket Midján kezéből!</verse>
        <verse osisID='Judg.8.23'>De Gedeon így válaszolt nekik: Én nem uralkodom rajtatok, és nem fog uralkodni rajtatok a fiam sem. Az ÚR uralkodjék rajtatok!</verse>
        <verse osisID='Judg.8.24'>Majd ezt mondta nekik Gedeon: Csak egyet kérek tőletek: Adja nekem mindenki a függőket, amelyeket zsákmányolt! Azok ugyanis aranyfüggőket viseltek, mivel izmáeliek voltak.</verse>
        <verse osisID='Judg.8.25'>Ők így feleltek: Örömest odaadjuk. Leterítettek egy felsőruhát, és arra dobta mindenki a zsákmányolt függőket.</verse>
        <verse osisID='Judg.8.26'>Az elkért aranyfüggők súlya ezerhétszáz aranysekel volt, azokon a holdacskákon, fülbe valókon és bíborruhákon kívül, amelyek Midján királyain voltak&amp;#59; meg a láncokon kívül, amelyek a tevéik nyakán voltak.</verse>
        <verse osisID='Judg.8.27'>Gedeon éfódot csináltatott abból, és felállította a városában, Ofrában. Ott paráználkodott azzal egész Izráel. Csapda lett ez a dolog Gedeonnak és háza népének.</verse>
        <verse osisID='Judg.8.28'>Így kellett megalázkodnia Midjánnak Izráel fiai előtt, nem is emelték fel többé a fejüket. És béke lett az országban negyven esztendeig Gedeon idejében.</verse>
        <verse osisID='Judg.8.29'>Jerubbaal, Jóás fia azután elment, és otthon lakott.</verse>
        <verse osisID='Judg.8.30'>Gedeonnak volt hetven fia, akik tőle származtak, mert sok felesége volt.</verse>
        <verse osisID='Judg.8.31'>Sikemből való másodrangú felesége is szült neki egy fiút, akinek az Abimelek nevet adta.</verse>
        <verse osisID='Judg.8.32'>Azután meghalt Gedeon, Jóás fia szép öreg korban, és eltemették apjának, Jóásnak a sírjába, az abíezeri Ofrában.</verse>
        <verse osisID='Judg.8.33'>Miután Gedeon meghalt, ismét paráználkodni kezdtek Izráel fiai a Baalokkal, és Baal-Berítet tették meg istenüknek.</verse>
        <verse osisID='Judg.8.34'>Nem törődtek Izráel fiai Istenükkel, az ÚRral, aki kimentette őket minden környező ellenségük kezéből.</verse>
        <verse osisID='Judg.8.35'>De nem voltak hűségesek Jerubbaalnak, azaz Gedeonnak a háza népéhez sem, mindazért a jóért, amit Izráelért cselekedett.</verse>
      </chapter>
      <chapter osisID='Judg.9'>
        <verse osisID='Judg.9.1'>Abímelek, Jerubbaal fia elment Sikembe anyja testvéreihez, és így szólt hozzájuk, meg az egész nemzetséghez, amelyhez anyja családja tartozott:</verse>
        <verse osisID='Judg.9.2'>Beszéljetek így Sikem polgárainak a füle hallatára: Mi jobb nektek? Az, ha hetven férfi uralkodik rajtatok, mármint Jerubbaal fiai, vagy az, ha egy ember uralkodik rajtatok? Emlékezzetek csak arra, hogy én a ti húsotok és véretek vagyok!</verse>
        <verse osisID='Judg.9.3'>Amikor anyja testvérei elbeszélték róla mindezeket a dolgokat Sikem valamennyi polgárának füle hallatára, azoknak a szíve Abímelek felé hajlott, mert ezt mondták: Testvérünk ő.</verse>
        <verse osisID='Judg.9.4'>Adtak neki hetven ezüstöt a Baal-Berít templomából, Abímelek pedig ezen haszontalan és hitvány embereket bérelt fel, hogy kövessék őt.</verse>
        <verse osisID='Judg.9.5'>Majd elment apja házához Ofrába, és meggyilkolta testvéreit, Jerubbaal fiait, hetven férfit egy kövön. De Jótám, Jerubbaal legkisebb fia, megmenekült, mert elbújt.</verse>
        <verse osisID='Judg.9.6'>Ezután összegyűltek Sikem polgárai, meg az összes várbeliek, elmentek és királlyá tették Abímeleket a sikemi tölgyfánál, az emlékoszlop mellett.</verse>
        <verse osisID='Judg.9.7'>Amikor hírül adták ezt Jótámnak, elment, megállt a Garizim-hegy csúcsán, és harsány hangon kiáltva ezt mondta nekik: Sikem polgárai, hallgassatok rám, hogy rátok is hallgasson az Isten!</verse>
        <verse osisID='Judg.9.8'>Elmentek egyszer a fák, hogy királyt kenjenek föl maguknak. Mondták az olajfának: Légy a mi királyunk!</verse>
        <verse osisID='Judg.9.9'>De az olajfa ezt mondta nekik: Talán elvesztettem olajomat, amelyért tisztelnek istenek és emberek, hogy menjek hajladozni a fák fölött?</verse>
        <verse osisID='Judg.9.10'>Ekkor a fügefának mondták a fák: Jöjj te, és légy a királyunk!</verse>
        <verse osisID='Judg.9.11'>De azt mondta nekik a fügefa: Talán elvesztettem édességemet, meg pompás gyümölcsömet, hogy menjek hajladozni a fák fölött?</verse>
        <verse osisID='Judg.9.12'>Majd a szőlőnek mondták a fák: Jöjj te, és légy a királyunk!</verse>
        <verse osisID='Judg.9.13'>De azt mondta nekik a szőlő: Talán elvesztettem mustomat, amely örömre derít isteneket és embereket, hogy menjek hajladozni a fák fölött?</verse>
        <verse osisID='Judg.9.14'>Végül a tüskebokornak mondták mind a fák: Jöjj te, és légy a királyunk!</verse>
        <verse osisID='Judg.9.15'>A tüskebokor azt mondta a fáknak: Ha igazán királyotokká akartok engem kenni, jertek, húzódjatok árnyékomba&amp;#59; mert ha nem úgy lesz, akkor tűz csap ki a tüskebokorból, és megemészti a Libánon cédrusait!</verse>
        <verse osisID='Judg.9.16'>Ti most igazán és feddhetetlenül jártatok-e el, amikor királlyá tettétek Abímeleket, helyesen bántatok-e Jerubbaallal és háza népével, és úgy bántatok-e vele, ahogyan megérdemelte?</verse>
        <verse osisID='Judg.9.17'>Hiszen értetek harcolt apám, sőt az életét is kockára tette, amikor kimentett benneteket Midján kezéből.</verse>
        <verse osisID='Judg.9.18'>Ti pedig fölkeltetek apám háza népe ellen, legyilkoltátok fiait, hetven férfit egy kövön, és királlyá tettétek Sikem polgárai fölött Abímeleket, a szolgáló fiát, mivel a testvéretek ő!</verse>
        <verse osisID='Judg.9.19'>Ha tehát most igazán és feddhetetlenül bántatok Jerubbaallal és háza népével, akkor örüljetek Abímeleknek, és örüljön ő is nektek!</verse>
        <verse osisID='Judg.9.20'>De ha nem, akkor tűz fog kicsapni Abímelekből, és megemészti Sikem polgárait meg a várbelieket, tűz fog kicsapni Sikem polgáraiból meg a várbeliekből is, és megemészti Abímeleket!</verse>
        <verse osisID='Judg.9.21'>Ezután elmenekült Jótám, és futva ment Beérbe. Ott telepedett le, mert félt a testvérétől, Abímelektől.</verse>
        <verse osisID='Judg.9.22'>Abímelek három évig volt Izráel fejedelme.</verse>
        <verse osisID='Judg.9.23'>De Isten egy gonosz lelket küldött Abímelek és Sikem polgárai közé, ezért Sikem polgárai hűtlenek lettek Abímelekhez.</verse>
        <verse osisID='Judg.9.24'>Így torolta meg Isten a Jerubbaal hetven fián elkövetett erőszakot, és így hárította vérüket testvérükre, Abímelekre, aki meggyilkolta őket, meg Sikem polgáraira, akik támogatták őt testvérei meggyilkolásában.</verse>
        <verse osisID='Judg.9.25'>Sikem polgárai lesben álltak a hegytetőkön, és kiraboltak mindenkit, aki elment mellettük az úton. Ezt hírül adták Abímeleknek.</verse>
        <verse osisID='Judg.9.26'>Azután eljött Gaal, Ebed fia testvéreivel együtt, és Sikembe költözött. Sikem polgárai megbíztak benne.</verse>
        <verse osisID='Judg.9.27'>Amikor kimentek a mezőre, leszüretelték a szőlőjüket, kitaposták, és örömünnepet tartottak&amp;#59; bementek Istenük házába, ettek, ittak, és ócsárolták Abímeleket.</verse>
        <verse osisID='Judg.9.28'>Gaal, Ebed fia ezt mondta: Ki ez az Abímelek, hogy mi sikemiek szolgáljunk neki?! Hiszen ez a Jerubbaal fia, Zebul meg a helytartója! Szolgáljátok inkább Sikem atyjának, Hamórnak az embereit! Miért szolgáljuk őt?</verse>
        <verse osisID='Judg.9.29'>Volna csak az én kezemben ez a nép, majd elkergetném Abímeleket! Abímeleknek pedig megüzente: Szedd össze a seregedet, és jöjj ki harcolni!</verse>
        <verse osisID='Judg.9.30'>Amikor meghallotta Zebul, a város parancsnoka, Gaalnak, Ebed fiának a szavait, haragra lobbant.</verse>
        <verse osisID='Judg.9.31'>Követeket küldött Abímelekhez Tormába ezzel az üzenettel: Gaal, Ebed fia és testvérei Sikembe jöttek, és ellened lázítják a várost.</verse>
        <verse osisID='Judg.9.32'>Indulj el tehát éjszaka seregeddel együtt, és állj lesbe a mezőn!</verse>
        <verse osisID='Judg.9.33'>Reggel pedig, mihelyt fölkel a nap, törj rá azonnal a városra! Mikor azután Gaal kivonul ellened, bánj el vele, ahogy tőled telik!</verse>
        <verse osisID='Judg.9.34'>Abímelek elindult éjszaka egész seregével, és lesbe álltak Sikem ellen négy csapatban.</verse>
        <verse osisID='Judg.9.35'>Amikor Gaal, Ebed fia, kivonult és fölállt a város kapuja előtt, Abímelek is elindult a leshelyről seregével együtt.</verse>
        <verse osisID='Judg.9.36'>Amint Gaal meglátta a sereget, azt mondta Zebulnak: Nézd! Egy sereg vonul le a hegytetőkről! Zebul azonban ezt mondta neki: A hegyek árnyékát nézed embereknek.</verse>
        <verse osisID='Judg.9.37'>De Gaal megint csak így szólt: Nézd! Egy sereg vonul erre az ország közepe felől, egy másik csapat pedig a Jóslás Tölgye felől jön.</verse>
        <verse osisID='Judg.9.38'>Akkor ezt mondta neki Zebul: Hol van most az a nagy szád, amellyel így beszéltél: Ki az az Abímelek, hogy szolgáljunk neki? Ez az a nép, amelyet lebecsültél. Most hát vonulj ki ellene, és ütközz meg vele!</verse>
        <verse osisID='Judg.9.39'>Gaal kivonult Sikem polgárai élén, és megütközött Abímelekkel.</verse>
        <verse osisID='Judg.9.40'>De megfutamodott, Abímelek pedig üldözőbe vette. Sokan hullottak el halálra sebzetten a kapu bejáratáig.</verse>
        <verse osisID='Judg.9.41'>Abímelek Arúmában maradt, Zebul pedig elűzte Gaalt és testvéreit&amp;#59; nem maradhattak Sikemben.</verse>
        <verse osisID='Judg.9.42'>Másnap azután a nép kiment a mezőre. Ezt hírül vitték Abímeleknek,</verse>
        <verse osisID='Judg.9.43'>ő pedig összeszedte a seregét, három csapatra osztotta, és lesbe állt a mezőn. Amikor látta, hogy a nép kijött a városból, rájuk támadt, és legyilkolta őket.</verse>
        <verse osisID='Judg.9.44'>Abímelek ugyanis előretört a vele levő csapatokkal, és elállta a városkapu bejáratát. A másik két csapat pedig rátört mindazokra, akik a mezőn voltak, és legyilkolta őket.</verse>
        <verse osisID='Judg.9.45'>Abímelek egész nap harcolt a város ellen, és elfoglalta a várost. A benne levő népet fölkoncolta, a várost pedig lerombolta, és bevetette sóval.</verse>
        <verse osisID='Judg.9.46'>Amikor meghallották ezt Sikem fellegvárának a polgárai, mindnyájan Él-Berít templomának a rejtekhelyére menekültek.</verse>
        <verse osisID='Judg.9.47'>De hírül adták Abímeleknek, hogy Sikem fellegvárának a polgárai mind együtt vannak.</verse>
        <verse osisID='Judg.9.48'>Abímelek fölment a Calmón-hegyre egész népével. Fejszét fogott Abímelek a kezébe, levágott egy faágat, fölvette, a vállára tette, és azt mondta népének: Láttátok, hogy mit csináltam. Hamar tegyetek ti is így!</verse>
        <verse osisID='Judg.9.49'>Vágott tehát minden egyes ember egy ágat, azután követték Abímeleket. A fát lerakták a rejtekhely mellett, és azzal felgyújtották a rejtekhelyet. Minden ember meghalt Sikem fellegvárában, mintegy ezer férfi és nő.</verse>
        <verse osisID='Judg.9.50'>Abímelek azután Tébéc alá vonult, megostromolta Tébécet és elfoglalta.</verse>
        <verse osisID='Judg.9.51'>A város közepén volt egy erős fellegvár. Oda menekült minden férfi és nő, a város valamennyi polgára, és magukra zárták azt. Azután fölmentek a fellegvár tetejére.</verse>
        <verse osisID='Judg.9.52'>De Abímelek a fellegvárig nyomult, és megtámadta azt. Már közel volt a fellegvár bejáratához, és fel akarta gyújtani.</verse>
        <verse osisID='Judg.9.53'>Akkor egy asszony egy kézimalom kövét dobta Abímelek fejére, amely bezúzta a koponyáját.</verse>
        <verse osisID='Judg.9.54'>Ő azonnal így kiáltott fegyverhordozó legényének: Ránts kardot, és ölj meg, hogy ne mondják rólam: Asszony gyilkolta meg! A legénye keresztülszúrta, és meghalt.</verse>
        <verse osisID='Judg.9.55'>Amikor az izráeliek látták, hogy Abímelek meghalt, mindnyájan hazamentek.</verse>
        <verse osisID='Judg.9.56'>Így fizetett meg Isten Abímeleknek azért a gonoszságáért, amelyet apja ellen követett el, amikor meggyilkolta hetven testvérét.</verse>
        <verse osisID='Judg.9.57'>A sikemiek fejére is visszahárította Isten minden gonoszságukat, és beteljesedett rajtuk Jótámnak, Jerubbaal fiának az átka.</verse>
      </chapter>
      <chapter osisID='Judg.10'>
        <verse osisID='Judg.10.1'>Abímelek után fölkelt Izráel megszabadítására az issakárbeli Tólá, Dódó fiának, Púának a fia. Sámírban, Efraim hegyvidékén lakott.</verse>
        <verse osisID='Judg.10.2'>Huszonhárom évig volt Izráel bírája. Amikor meghalt, Sámírban temették el.</verse>
        <verse osisID='Judg.10.3'>Ő utána a gileádi Jáír következett, és huszonkét évig volt Izráel bírája.</verse>
        <verse osisID='Judg.10.4'>Volt neki harminc fia, akik harminc szamárcsikón jártak. Volt harminc városuk Gileád földjén, amelyeket Jáír sátorfalvainak neveznek még ma is.</verse>
        <verse osisID='Judg.10.5'>Amikor meghalt Jáír, Kámónban temették el.</verse>
        <verse osisID='Judg.10.6'>Izráel fiai ismét azt tették, amit rossznak lát az ÚR, mert a Baalokat és Astartékat, Arám isteneit és Szidón isteneit, Móáb isteneit, meg az ammóniak és a filiszteusok isteneit tisztelték. Az URat pedig elhagyták, és nem tisztelték.</verse>
        <verse osisID='Judg.10.7'>Ezért fellángolt az ÚR haragja Izráel ellen, és a filiszteusoknak meg az ammóniaknak a hatalmába adta őket.</verse>
        <verse osisID='Judg.10.8'>Ezek nyomorgatták és gyötörték Izráel fiait abban az időben tizennyolc évig&amp;#59; Izráel fiai közül különösen azokat, akik a Jordánon túl, az emóriak földjén, Gileádban voltak.</verse>
        <verse osisID='Judg.10.9'>A Jordánon is átkeltek az ammóniak, hogy Júdával, Benjáminnal és Efraim házával is harcoljanak. Izráel igen nehéz helyzetbe került.</verse>
        <verse osisID='Judg.10.10'>Ekkor így kiáltottak az ÚRhoz segítségért Izráel fiai: Vétkeztünk ellened, mert elhagytuk Istenünket, és a Baalokat tiszteltük.</verse>
        <verse osisID='Judg.10.11'>Az ÚR pedig ezt mondta Izráel fiainak: Vajon Egyiptomból, az emóriaktól, az ammóniaktól és a filiszteusoktól</verse>
        <verse osisID='Judg.10.12'>nem én szabadítottalak-e meg benneteket, vagy amikor a szidóniak, Amálék és Máón sanyargatott benneteket, nem énhozzám kiáltottatok-e segítségért?</verse>
        <verse osisID='Judg.10.13'>Ti mégis elhagytatok engem, és más isteneket tiszteltetek. Ezért nem szabadítalak meg többé benneteket!</verse>
        <verse osisID='Judg.10.14'>Menjetek, és kiáltsatok segítségért azokhoz az istenekhez, akiket választottatok, szabadítsanak meg benneteket azok a szükség idején!</verse>
        <verse osisID='Judg.10.15'>Izráel fiai ekkor azt mondták az ÚRnak: Vétkeztünk. Tégy velünk teljesen úgy, ahogy jónak látod, csak most ments meg bennünket!</verse>
        <verse osisID='Judg.10.16'>Majd eltávolították maguk közül az idegen isteneket és az URat szolgálták. Az ÚR pedig megelégelte Izráel nyomorúságát.</verse>
        <verse osisID='Judg.10.17'>Ekkor fegyverbe szólították az ammóniakat, és azok tábort ütöttek Gileádban. Összegyülekeztek Izráel fiai is, és Micpában ütöttek tábort.</verse>
        <verse osisID='Judg.10.18'>A nép és Gileád vezérei azt kérdezték egymástól: Ki fogja megkezdeni a harcot az ammóniak ellen? Az lesz a feje Gileád egész lakosságának.</verse>
      </chapter>
      <chapter osisID='Judg.11'>
        <verse osisID='Judg.11.1'>A gileádi Jefte erős vitéz volt, egy parázna nőnek volt a fia. Jeftét Gileád nemzette.</verse>
        <verse osisID='Judg.11.2'>De amikor a felesége is szült fiakat Gileádnak, és feleségének a fiai felnőttek, azok elűzték Jeftét, és ezt mondták neki: Nem kapsz örökséget apánk házából, mert más asszony fia vagy.</verse>
        <verse osisID='Judg.11.3'>Jefte elmenekült testvérei elől, és Tób földjén telepedett le. Gyülevész népség verődött Jefte köré, és együtt portyáztak.</verse>
        <verse osisID='Judg.11.4'>Néhány nap múlva az ammóniak megkezdték a harcot Izráel ellen.</verse>
        <verse osisID='Judg.11.5'>Amikor megkezdődött a harc az ammóniak és Izráel között, elmentek Gileád vénei, hogy elhozzák Jeftét Tób földjéről.</verse>
        <verse osisID='Judg.11.6'>Ezt mondták Jeftének: Jöjj, légy a vezérünk, és harcoljunk az ammóniak ellen!</verse>
        <verse osisID='Judg.11.7'>De Jefte ezt mondta Gileád véneinek: Hiszen ti gyűlöltök engem, és kiűztetek apám házából! Miért jöttetek most hozzám, amikor bajban vagytok?</verse>
        <verse osisID='Judg.11.8'>Gileád vénei ezt felelték Jeftének: Éppen azért fordultunk most hozzád. Jöjj velünk, és harcolj az ammóniak ellen, azután légy nekünk, Gileád egész lakosságának a feje!</verse>
        <verse osisID='Judg.11.9'>Jefte ezt mondta Gileád véneinek: Ha visszavisztek engem, hogy harcoljak az ammóniak ellen, és ha az ÚR hatalmamba adja őket, akkor én akarok lenni a vezetőtök.</verse>
        <verse osisID='Judg.11.10'>Gileád vénei azt felelték Jeftének: Hallja az ÚR, ami köztünk történt. Úgy fogunk cselekedni, ahogyan mondod.</verse>
        <verse osisID='Judg.11.11'>Akkor elment Jefte Gileád véneivel. A nép pedig a maga fejévé és vezérévé tette őt. Jefte pedig mindezt elmondta az ÚR színe előtt Micpában.</verse>
        <verse osisID='Judg.11.12'>Jefte követeket küldött az ammóniak királyához ezzel az üzenettel: Mi dolgunk van nekünk egymással? Miért jöttél ellenem, hogy harcolj országom ellen?</verse>
        <verse osisID='Judg.11.13'>Az ammóniak királya azt felelte Jefte követeinek: Azért, mert elvette Izráel az én földemet az Arnóntól a Jabbókig és a Jordánig, amikor kijött Egyiptomból. Most tehát add vissza azt békés úton!</verse>
        <verse osisID='Judg.11.14'>Jefte ismét követeket küldött az ammóniak királyához,</verse>
        <verse osisID='Judg.11.15'>és azt üzente neki: Így szól Jefte: Nem vette el Izráel se Móáb földjét, se az ammóniak földjét.</verse>
        <verse osisID='Judg.11.16'>Hiszen amikor Izráel kijött Egyiptomból, a pusztában vándorolt a Vörös-tengerig, és elérkezett Kádésba.</verse>
        <verse osisID='Judg.11.17'>Izráel akkor követeket küldött Edóm királyához ezzel az üzenettel: Hadd vonuljak át országodon! De nem hallgatott rá Edóm királya. Móáb királyához is elküldött, de az sem engedte ezt meg. Ezért kellett Izráelnek Kádésban maradnia.</verse>
        <verse osisID='Judg.11.18'>Azután tovább vándorolt a pusztában, megkerülte Edóm országát és Móáb országát, így érkezett el napkelet felől Móáb országához, és tábort ütött az Arnónon túl. Nem lépték át Móáb határát, mert Móáb határa az Arnón.</verse>
        <verse osisID='Judg.11.19'>Ekkor követeket küldött Izráel Szíhónhoz, az emóriak királyához, Hesbón királyához, és ezt üzente neki Izráel: Hadd vonuljak át országodon a magam helyére!</verse>
        <verse osisID='Judg.11.20'>De Szíhón nem hitte el, hogy Izráel csak át akar vonulni a határán, ezért összegyűjtötte Szíhón egész népét, tábort ütött Jahcánál, és megütközött Izráellel.</verse>
        <verse osisID='Judg.11.21'>Az ÚR, Izráel Istene, kezébe adta Izráelnek Szíhónt és egész népét, és megverték őket. Így vette birtokba Izráel azoknak az emóriaknak az egész földjét, akik azon a földön laktak.</verse>
        <verse osisID='Judg.11.22'>Birtokba vették az emóriak területét az Arnóntól a Jabbókig és a pusztától a Jordánig.</verse>
        <verse osisID='Judg.11.23'>Azért ha az ÚR, Izráel Istene, maga űzte ki az emóriakat népe, Izráel elől, te akarod azt birtokba venni?</verse>
        <verse osisID='Judg.11.24'>Nem úgy van-e, hogy amit birtokul adott neked a te istened, Kemós, az a te birtokod? Mi pedig birtokoljuk mindazoknak a földjét, akiket a mi Istenünk, az ÚR űzött ki előlünk.</verse>
        <verse osisID='Judg.11.25'>Talán te különb vagy Báláknál, Cippór fiánál, Móáb királyánál? Mert-e ő perbe szállni Izráellel, mert-e harcolni ellene?</verse>
        <verse osisID='Judg.11.26'>Háromszáz évig lakott Izráel Hesbónban és falvaiban, Aróérban és falvaiban, meg az Arnón menti városokban, miért nem akartátok abban az időben elvenni?</verse>
        <verse osisID='Judg.11.27'>Én tehát nem vétettem ellened. Te akarsz rosszat tenni velem azzal, hogy háborút indítottál ellenem. Az ÚR, a bíró, ítéljen ma Izráel fiai és Ammón fiai között!</verse>
        <verse osisID='Judg.11.28'>De az ammóniak királya nem hallgatott Jefte üzenetére, amelyet küldött neki.</verse>
        <verse osisID='Judg.11.29'>Ekkor az ÚR lelke szállt Jeftére, és ő átvonult Gileádon és Manassén. Átvonult Gileád-Micpén, és Gileád-Micpéből vonult az ammóniak ellen.</verse>
        <verse osisID='Judg.11.30'>Fogadalmat tett Jefte az ÚRnak, és ezt mondta: Ha valóban kezembe adod az ammóniakat,</verse>
        <verse osisID='Judg.11.31'>akkor bármi jön ki elém házam ajtaján, amikor békességgel visszatérek az ammóniaktól, az ÚRé lesz az, feláldozom égőáldozatul.</verse>
        <verse osisID='Judg.11.32'>Fölvonult Jefte az ammóniak ellen, és megütközött velük. Az ÚR pedig a kezébe adta őket.</verse>
        <verse osisID='Judg.11.33'>Verte őket Aróértől fogva a Minnítbe vivő útig, húsz városon keresztül egészen Ábél-Kerámimig. Igen nagy vereség volt ez. Így kellett megalázkodniuk az ammóniaknak Izráel fiai előtt.</verse>
        <verse osisID='Judg.11.34'>Amikor Jefte megérkezett Micpába, a házához, éppen a leánya jött ki eléje dobolva és táncolva. Csak ez az egyetlen leánya volt, nem volt rajta kívül se fia, se leánya.</verse>
        <verse osisID='Judg.11.35'>Amikor meglátta a leányát, megszaggatta a ruháját, és ezt mondta: Ó, leányom! Porba sújtottál, szerencsétlenné tettél! Mert én magam adtam szavamat az ÚRnak, és nem vonhatom vissza.</verse>
        <verse osisID='Judg.11.36'>A leány így felelt neki: Apám, ha szavadat adtad az ÚRnak, tedd velem azt, amit kimondtál! Hiszen megengedte az ÚR, hogy bosszút állj ellenségeiden, az ammóniakon.</verse>
        <verse osisID='Judg.11.37'>Majd ezt mondta apjának: Csak azt az egyet tedd meg velem, hogy ne bánts engem két hónapig: hadd menjek el a hegyek közé elsiratni leányságomat barátnőimmel!</verse>
        <verse osisID='Judg.11.38'>Az apja azt felelte: Menj! És elbocsátotta két hónapra. Az pedig elment a barátnőivel elsiratni leányságát a hegyek között.</verse>
        <verse osisID='Judg.11.39'>Két hónap múlva visszatért apjához. Az pedig megtette vele azt, amit megfogadott. A leány nem élt férfival. Azóta lett szokássá Izráelben,</verse>
        <verse osisID='Judg.11.40'>hogy évről évre elmennek Izráel leányai, és megéneklik a gileádi Jefte leányát, évente négy napig.</verse>
      </chapter>
      <chapter osisID='Judg.12'>
        <verse osisID='Judg.12.1'>De fegyverbe szólították az efraimiakat. Cáfón felé vonultak, és ezt mondták Jeftének: Miért vonultál harcba az ammóniak ellen anélkül, hogy hívtál volna bennünket, hogy menjünk veled? Rád gyújtjuk a házadat!</verse>
        <verse osisID='Judg.12.2'>Jefte azt felelte nekik: Nagy perem volt nekem és népemnek az ammóniakkal. Én kértem a segítségeteket, de ti nem szabadítottatok meg a kezükből.</verse>
        <verse osisID='Judg.12.3'>Amikor láttam, hogy ti nem szabadítotok meg, kockára tettem a saját életemet, megtámadtam az ammóniakat, az ÚR pedig a kezembe adta őket. Miért jöttetek most hadakozni velem?</verse>
        <verse osisID='Judg.12.4'>Ekkor összegyűjtött Jefte minden gileádi férfit, és megütközött Efraimmal. A gileádi férfiak megverték Efraimot, mert ezek azt mondták: Elfajzott efraimiak vagytok! Gileád ugyanis Efraim és Manassé közé esik.</verse>
        <verse osisID='Judg.12.5'>Azután elfoglalták a gileádiak a Jordán gázlóit Efraim elől, és mikor a menekülő efraimiak azt mondták: Hadd menjünk át! - megkérdezték mindegyiktől a gileádi férfiak: Efraimi vagy? És ha azt felelte: Nem! -,</verse>
        <verse osisID='Judg.12.6'>akkor azt mondták neki: Mondd, hogy "sibbólet"! És ha az "szibbólet"-et mondott - mert nem tudta helyesen kiejteni -, akkor megragadták, és lemészárolták a Jordán gázlóinál. Így esett el akkor negyvenkétezer efraimi.</verse>
        <verse osisID='Judg.12.7'>Jefte hat évig volt Izráel bírája. Azután meghalt a gileádi Jefte, és eltemették városában, Gileádban.</verse>
        <verse osisID='Judg.12.8'>Utána a betlehemi Ibcán volt Izráel bírája.</verse>
        <verse osisID='Judg.12.9'>Volt neki harminc fia, és harminc leányát adta férjhez máshova, a fiainak pedig harminc leányt hozott feleségül máshonnan. Hét esztendeig volt Izráel bírája.</verse>
        <verse osisID='Judg.12.10'>Azután meghalt Ibcán, és eltemették Betlehemben.</verse>
        <verse osisID='Judg.12.11'>Utána a zebulóni Élón lett Izráel bírája. Tíz esztendeig bíráskodott Izráelben.</verse>
        <verse osisID='Judg.12.12'>Azután meghalt a zebulóni Élón, és eltemették Ajjálónban, Zebulón földjén.</verse>
        <verse osisID='Judg.12.13'>Utána Abdón, a pirátóni Hillél fia lett Izráel bírája.</verse>
        <verse osisID='Judg.12.14'>Volt neki negyven fia és harminc unokája, akik hetven szamárcsikón jártak. Nyolc esztendeig volt Izráel bírája.</verse>
        <verse osisID='Judg.12.15'>Azután meghalt Abdón, a pirátóni Hillél fia, és eltemették Pirátónban, Efraim földjén, az amálékiak hegyvidékén.</verse>
      </chapter>
      <chapter osisID='Judg.13'>
        <verse osisID='Judg.13.1'>Izráel fiai ismét azt tették, amit rossznak lát az ÚR. Ezért az ÚR a filiszteusok kezébe adta őket negyven esztendőre.</verse>
        <verse osisID='Judg.13.2'>Volt egy Dán nemzetségéből való ember, Corából, akinek a neve Mánóah volt. A felesége meddő volt, nem szült.</verse>
        <verse osisID='Judg.13.3'>Megjelent egyszer az ÚR angyala az asszonynak, és ezt mondta neki: Lásd, te meddő vagy, nem szültél. De teherbe fogsz esni, és fiút szülsz.</verse>
        <verse osisID='Judg.13.4'>Mostantól fogva vigyázz, hogy bort vagy részegítő italt ne igyál, és semmiféle tisztátalant ne egyél.</verse>
        <verse osisID='Judg.13.5'>Mert teherbe fogsz esni, és fiút szülsz. Ne érje annak a fejét borotva, mert Istennek szentelt lesz az a gyermek már anyja méhében. Ő kezdi majd megszabadítani Izráelt a filiszteusok hatalmából.</verse>
        <verse osisID='Judg.13.6'>Az asszony elment, és ezt mondta a férjének: Isten embere jött hozzám. Alakja olyan volt, mint Isten angyalának az alakja, igen félelmetes. Nem kérdeztem meg, hogy honnan való, ő pedig nem mondta meg nekem a nevét.</verse>
        <verse osisID='Judg.13.7'>Ezt mondta nekem: Teherbe fogsz esni, és fiút szülsz. Mostantól fogva ne igyál bort vagy részegítő italt, és ne egyél semmiféle tisztátalant, mert Istennek szentelt lesz ez a gyermek születésétől fogva halála napjáig.</verse>
        <verse osisID='Judg.13.8'>Akkor Mánóah könyörgött az ÚRhoz, és ezt mondta: Kérlek, Uram! Istennek az az embere, akit küldöttél, hadd jöjjön el ismét hozzánk, és tanítson meg bennünket, hogy mit cselekedjünk a gyermekkel, ha majd megszületik.</verse>
        <verse osisID='Judg.13.9'>Isten meghallgatta Mánóah szavát, és az Isten angyala megint eljött az asszonyhoz, amikor az a mezőn volt, a férje, Mánóah azonban nem volt vele.</verse>
        <verse osisID='Judg.13.10'>Akkor az asszony gyorsan elfutott, hírt adott a férjének, és ezt mondta neki: Megjelent nekem az a férfi, aki a minap nálam járt.</verse>
        <verse osisID='Judg.13.11'>Mánóah fölkelt, és követte feleségét. Amikor odaért ahhoz a férfihoz, ezt kérdezte tőle: Te vagy az a férfi, aki ezzel az asszonnyal beszélt? Ő így felelt: Én vagyok.</verse>
        <verse osisID='Judg.13.12'>Mánóah ezt mondta: Ha majd beteljesedik ígéreted, milyen legyen a gyermek élete, és mit tegyünk vele?</verse>
        <verse osisID='Judg.13.13'>Az ÚR angyala ezt mondta Mánóahnak: Őrizkedjék az asszony mindattól, amit megmondtam.</verse>
        <verse osisID='Judg.13.14'>Semmit se egyék, ami szőlőtőkéről való, bort és részegítő italt ne igyék, és semmiféle tisztátalant ne egyék. Tartsa meg mindazt, amit parancsoltam neki!</verse>
        <verse osisID='Judg.13.15'>Akkor Mánóah ezt mondta az ÚR angyalának: Szeretnénk téged itt tartani és egy kecskegidát készíteni neked.</verse>
        <verse osisID='Judg.13.16'>De az ÚR angyala ezt felelte Mánóahnak: Hiába tartanál itt, nem enném ételedből. Ha pedig égőáldozatot akarsz készíteni, az ÚRnak áldozd azt! Mert nem tudta Mánóah, hogy az ÚR angyala az.</verse>
        <verse osisID='Judg.13.17'>Mánóah azt mondta az ÚR angyalának: Mi a te neved? Mert ha beteljesedik ígéreted, tisztelni akarunk téged.</verse>
        <verse osisID='Judg.13.18'>Az ÚR angyala ezt felelte neki: Miért kérdezed a nevem? Titokzatos név az!</verse>
        <verse osisID='Judg.13.19'>Azután fogta Mánóah a kecskegidát meg az ételáldozatot, és feláldozta a kősziklán az ÚRnak. Ő pedig csodát tett Mánóah és felesége szeme láttára.</verse>
        <verse osisID='Judg.13.20'>Az történt ugyanis, hogy a láng felcsapott az oltárról az ég felé, az ÚR angyala pedig felszállt az oltár lángjában. Ezt látva, Mánóah és felesége arccal a földre borult.</verse>
        <verse osisID='Judg.13.21'>Az ÚR angyala nem jelent meg többé Mánóahnak és feleségének. Ekkor tudta meg Mánóah, hogy az ÚR angyala volt az.</verse>
        <verse osisID='Judg.13.22'>Akkor Mánóah ezt mondta a feleségének: Meg fogunk halni, mert Istent láttuk!</verse>
        <verse osisID='Judg.13.23'>De a felesége ezt mondta neki: Ha az ÚRnak úgy tetszett volna, hogy megöljön bennünket, nem fogadott volna el a kezünkből égőáldozatot és ételáldozatot, nem láthattuk volna mindezt, és nem hallhattunk volna most ilyent.</verse>
        <verse osisID='Judg.13.24'>Azután az asszony fiút szült, és elnevezte Sámsonnak. A gyermek felnövekedett, és megáldotta őt az ÚR.</verse>
        <verse osisID='Judg.13.25'>És az ÚR lelke nyugtalanítani kezdte őt a Dán táborában, amely Corá és Estáól között volt.</verse>
      </chapter>
      <chapter osisID='Judg.14'>
        <verse osisID='Judg.14.1'>Egyszer elment Sámson Timnába, és meglátott Timnában egy filiszteus nőt.</verse>
        <verse osisID='Judg.14.2'>Visszaérkezve elmondta apjának és anyjának: Láttam Timnában egy filiszteus nőt, vegyétek azt nekem feleségül!</verse>
        <verse osisID='Judg.14.3'>De apja és anyja ezt felelte neki: Hát nincs feleségnek való a rokon leányok közt, vagy egész népemben, hogy a körülmetéletlen filiszteusok közül akarsz feleséget venni? De Sámson így felelt apjának: Őt vedd el nekem, mert csak ő tetszik nekem!</verse>
        <verse osisID='Judg.14.4'>Apja és anyja nem tudta, hogy az ÚRtól van ez, és csak ürügyet keres a filiszteusok ellen. Abban az időben ugyanis a filiszteusok uralkodtak Izráelen.</verse>
        <verse osisID='Judg.14.5'>Elment tehát Sámson apjával és anyjával együtt Timnába. Amikor a timnai szőlőkhöz értek, egy ordító oroszlánkölyökkel találta magát szemben.</verse>
        <verse osisID='Judg.14.6'>Akkor megszállta őt az ÚR lelke, és kettészakította azt, mintha csak egy kecskegidát szakított volna ketté&amp;#59; pedig semmi sem volt a kezében. De apjának és anyjának nem mondta el, hogy mit csinált.</verse>
        <verse osisID='Judg.14.7'>Azután megérkezett, és beszélgetett azzal a nővel, mivel tetszett az Sámsonnak.</verse>
        <verse osisID='Judg.14.8'>Néhány nap múlva ismét eljött, hogy elvegye. Közben letért az útról, hogy megnézze az oroszlán tetemét. Hát az oroszlán hullájában egy méhraj volt és méz!</verse>
        <verse osisID='Judg.14.9'>Kiszedte a markába, és míg mendegélt, ette. Odament az apjához és anyjához, nekik is adott, és ők is ettek. De nem mondta meg nekik, hogy az oroszlán hullájából szedte ki a mézet.</verse>
        <verse osisID='Judg.14.10'>Azután elment az apja ahhoz a nőhöz. Sámson meg lakodalmat tartott ott, az ifjak szokása szerint.</verse>
        <verse osisID='Judg.14.11'>Amint meglátták, harminc vőfélyt bíztak meg, hogy legyenek mellette.</verse>
        <verse osisID='Judg.14.12'>Sámson ezt mondta nekik: Feladok nektek egy találós kérdést. Ha meg tudjátok fejteni a lakodalom hét napja alatt, és kitaláljátok, adok nektek harminc inget és harminc öltözet ruhát.</verse>
        <verse osisID='Judg.14.13'>De ha nem tudjátok megfejteni, akkor ti adtok nekem harminc inget és harminc öltözet ruhát. Ők azt mondták neki: Add elő találós kérdésedet, hadd halljuk!</verse>
        <verse osisID='Judg.14.14'>Sámson ezt mondta nekik: Étel jött az evőből, édes jött az erősből. De nem tudták megfejteni a találós kérdést három napon át.</verse>
        <verse osisID='Judg.14.15'>A hetedik napon ezt mondták Sámson feleségének: Vedd rá a férjedet, hogy mondja meg a találós kérdés megfejtését, különben megégetünk téged és apád háza népét! Talán azért hívtatok ide, hogy kifosszatok bennünket?</verse>
        <verse osisID='Judg.14.16'>Ekkor Sámson felesége elkezdett sírdogálni, és ezt mondta: Mégiscsak gyűlölsz és nem szeretsz engem! Találós kérdést adtál fel népem fiainak, és nekem se mondod meg a megfejtését. De ő azt felelte neki: Hiszen még apámnak és anyámnak se mondtam meg, hát neked mondjam meg?</verse>
        <verse osisID='Judg.14.17'>Így sirdogált előtte hét napig, amíg a lakodalmuk tartott. Végre a hetedik napon megmondta neki a megfejtést, annyira zaklatta őt. Az asszony pedig elmondta a találós kérdés megfejtését népe fiainak.</verse>
        <verse osisID='Judg.14.18'>A város férfiai ezt mondták neki a hetedik napon, naplemente előtt: Mi a méznél édesebb, s oroszlánnál erősebb? De ő így válaszolt nekik: Ha nem az én üszőmön szántotok, találós kérdésem ki nem találjátok.</verse>
        <verse osisID='Judg.14.19'>Ekkor megszállta az ÚR lelke, lement Askelónba, és megölt ott harminc férfit&amp;#59; lehúzta a ruhájukat, és odaadta a ruhákat azoknak, akik a találós kérdést megfejtették. És haragra gyúlva elment apja házához.</verse>
        <verse osisID='Judg.14.20'>Sámson felesége pedig hozzáment ahhoz a vőfélyhez, aki Sámson barátja volt.</verse>
      </chapter>
      <chapter osisID='Judg.15'>
        <verse osisID='Judg.15.1'>Történt egy idő múlva, búzaaratás idején, hogy meglátogatta Sámson a feleségét, egy kecskegidát hozva magával. Ezt mondta: Be akarok menni a feleségemhez, a szobájába. De az asszony apja nem engedte bemenni.</verse>
        <verse osisID='Judg.15.2'>Ezt mondta az apja: Én már azt gondoltam, hogy végképp meggyűlölted őt, ezért hozzáadtam a vőfélyedhez. De a húga még nála is szebb. Legyen ő a tied helyette!</verse>
        <verse osisID='Judg.15.3'>Sámson azonban ezt mondta nekik: Ez egyszer nem én leszek a hibás, ha rosszat teszek is a filiszteusokkal.</verse>
        <verse osisID='Judg.15.4'>Azzal elment Sámson, fogott háromszáz rókát&amp;#59; csóvákat készített, és farkaikat egymásnak fordítva csóvát tett minden két róka farka közé.</verse>
        <verse osisID='Judg.15.5'>Majd meggyújtotta a csóvákat, és ráhajtotta a rókákat a filiszteusok lábon álló gabonájára. Így gyújtotta fel a kévéket és a lábon álló gabonát, sőt a szőlőket és az olajfás kerteket is.</verse>
        <verse osisID='Judg.15.6'>Ekkor azt kérdezték a filiszteusok: Ki tette ezt? És mondták: Sámson, a timnai ember veje, mivel elvette tőle a feleségét, és a vőfélyhez adta. Felvonultak azért a filiszteusok, és megégették az asszonyt és az apját.</verse>
        <verse osisID='Judg.15.7'>De Sámson azt mondta nekik: Ha ti így tettetek, én meg bosszút állok rajtatok, és csak azután nyugszom meg!</verse>
        <verse osisID='Judg.15.8'>És hatalmas csapásokkal agyba-főbe verte őket. Azután elment, és az étámi sziklahasadékban lakott.</verse>
        <verse osisID='Judg.15.9'>A filiszteusok felvonultak, tábort ütöttek Júdában, és ellepték Lehit.</verse>
        <verse osisID='Judg.15.10'>A júdabeliek megkérdezték: Miért vonultatok föl ellenünk? Azok így feleltek: Azért vonultunk föl, hogy megkötözzük Sámsont, és úgy bánjunk vele, ahogyan ő bánt mivelünk.</verse>
        <verse osisID='Judg.15.11'>Ekkor odament háromezer júdabeli ember az étámi sziklahasadékhoz, és ezt mondták Sámsonnak: Nem tudod, hogy a filiszteusok uralkodnak rajtunk? Miért tetted ezt velünk? De ő így felelt nekik: Ahogyan ők bántak velem, én is úgy bántam velük.</verse>
        <verse osisID='Judg.15.12'>Majd azt mondták neki: Azért jöttünk ide, hogy megkötözzünk, és a filiszteusok kezébe adjunk. Sámson ezt mondta nekik: Esküdjetek meg, hogy nem vertek agyon!</verse>
        <verse osisID='Judg.15.13'>Azok így feleltek neki: Nem! Csak jól megkötözünk, és a kezükbe adunk, de semmi esetre sem ölünk meg. Azzal megkötözték két új kötéllel, és elvitték a szikláról.</verse>
        <verse osisID='Judg.15.14'>Amikor Lehibe ért, a filiszteusok ujjongva mentek eléje. De megszállta az ÚR lelke, és olyanná lettek karján a kötelek, mint a tűz égette lenfonál, úgyhogy a béklyók lemállottak a kezéről.</verse>
        <verse osisID='Judg.15.15'>Talált egy még ki sem száradt szamár-állcsontot, utánanyúlt, felkapta és agyonvert vele ezer embert.</verse>
        <verse osisID='Judg.15.16'>Ezt mondta Sámson: Szamár állcsontjával rakásra vertem őket, szamár állcsontjával agyon vertem ezret!</verse>
        <verse osisID='Judg.15.17'>Amikor ezt elmondta, eldobta kezéből az állcsontot, és elnevezte azt a helyet Állcsont-magaslatnak.</verse>
        <verse osisID='Judg.15.18'>De nagyon megszomjazott, és így kiáltott az ÚRhoz: Te ilyen nagy szabadítást vittél végbe szolgád által, mégis most szomjan kell meghalnom, vagy a körülmetéletlenek kezébe kell esnem!</verse>
        <verse osisID='Judg.15.19'>Akkor Isten kettéhasította azt a mélyedést, amely Lehiben van, és víz fakadt belőle. Ő pedig ivott, életereje visszatért, és feléledt. Ezért nevezik azt Kiáltó-forrásnak. Ott van Lehiben még ma is.</verse>
        <verse osisID='Judg.15.20'>Sámson húsz esztendeig volt Izráel bírája a filiszteusok idejében.</verse>
      </chapter>
      <chapter osisID='Judg.16'>
        <verse osisID='Judg.16.1'>Egyszer Sámson elment Gázába, meglátott ott egy parázna nőt, és bement hozzá.</verse>
        <verse osisID='Judg.16.2'>A gázaiaknak megmondták: Idejött Sámson! Körülvették, és lestek rá egész éjjel a város kapujában, de csendben maradtak egész éjjel, mert azt gondolták: Majd ha megvirrad reggel, meggyilkoljuk őt.</verse>
        <verse osisID='Judg.16.3'>Sámson éjfélig feküdt. Éjfélkor aztán fölkelt, megragadta a városkapu ajtaját a két ajtófélfával együtt, és kiszakította zárastul, majd a vállára vette, és fölvitte a hegytetőre, Hebrónnal szemben.</verse>
        <verse osisID='Judg.16.4'>Történt ezután, hogy megszeretett egy asszonyt a Szórék völgyében, akinek Delila volt a neve.</verse>
        <verse osisID='Judg.16.5'>A filiszteusok városfejedelmei elmentek az asszonyhoz, és azt mondták neki: Szedd rá, és derítsd ki, hogy mitől olyan nagy az ereje, és hogyan tudnánk megkötözni és elbánni vele? Akkor mi egyenként ezeregyszáz ezüstöt adunk neked!</verse>
        <verse osisID='Judg.16.6'>Delila ezt mondta Sámsonnak: Mondd meg nekem, mitől olyan nagy az erőd, mivel lehet megkötözni téged, és hogyan lehet elbánni veled?</verse>
        <verse osisID='Judg.16.7'>Sámson azt felelte neki: Ha megkötöznek hét nyers ínnal, amelyek még nem szárazak, akkor elgyengülök, és olyan leszek, mint bármely más ember.</verse>
        <verse osisID='Judg.16.8'>Ekkor a filiszteusok városfejedelmei hoztak az asszonynak hét nyers inat, amelyek még nem voltak szárazak, és az megkötözte őt azokkal.</verse>
        <verse osisID='Judg.16.9'>Eközben egyesek lesben álltak a belső szobában. Akkor ezt mondta neki az asszony: Jönnek a filiszteusok, Sámson! De ő úgy elszakította az inakat, ahogyan a kócmadzag elszakad, ha tűz éri. Így nem tudódott ki, miben van az ereje.</verse>
        <verse osisID='Judg.16.10'>Delila akkor ezt mondta Sámsonnak: Becsaptál, és hazudtál nekem. De most igazán mondd meg nekem, mivel lehet megkötözni téged?</verse>
        <verse osisID='Judg.16.11'>Sámson így felelt neki: Ha jól megkötöznek új kötelekkel, amelyeket még semmire sem használtak, elgyengülök, és olyan leszek, mint bármely más ember.</verse>
        <verse osisID='Judg.16.12'>Delila tehát új köteleket szerzett, és azokkal kötözte meg őt. Azután ezt mondta neki: Jönnek a filiszteusok, Sámson! Eközben egyesek lesben álltak a belső szobában. De ő letépte azokat a karjáról, mint a cérnaszálat.</verse>
        <verse osisID='Judg.16.13'>Delila akkor ezt mondta Sámsonnak: Eddig becsaptál, és hazudtál nekem. Mondd meg már nekem, mivel lehet megkötözni téged? Sámson azt felelte neki: Ha összeszövöd fejem hét hajfonatát a szövőszék fonalával.</verse>
        <verse osisID='Judg.16.14'>Az asszony még egy cövekkel is rögzítette, azután ezt mondta neki: Jönnek a filiszteusok, Sámson! De ő fölébredt álmából, és kitépte a cöveket, a vetélőt és a szövedék fonalát.</verse>
        <verse osisID='Judg.16.15'>Delila ezt mondta neki: Hogyan mondhatod, hogy szeretsz, ha nem enyém a szíved? Már háromszor csaptál be, mert nem mondtad meg nekem, mitől olyan nagy az erőd.</verse>
        <verse osisID='Judg.16.16'>Amikor mindennap zaklatta és gyötörte szavaival, halálosan megunta a dolgot.</verse>
        <verse osisID='Judg.16.17'>Feltárta előtte egészen a szívét, és ezt mondta neki: Borotva nem érte soha a fejemet, mert Istennek vagyok szentelve születésemtől fogva. Ha megnyírnak, odalesz az erőm, elgyengülök, és olyan leszek, mint bármely más ember.</verse>
        <verse osisID='Judg.16.18'>Amikor Delila látta, hogy egészen feltárta előtte a szívét, elküldött, és hívatta a filiszteusok városfejedelmeit, és ezt üzente: Most jöjjetek, mert egészen feltárta előttem a szívét! A filiszteusok városfejedelmei elmentek hozzá, és a pénzt is vitték magukkal.</verse>
        <verse osisID='Judg.16.19'>Ekkor elaltatta Sámsont a térdén, hívott egy embert, és levágott hét hajfürtöt a fejéről. Azután elkezdte szólongatni, de azt már elhagyta az ereje.</verse>
        <verse osisID='Judg.16.20'>Ezt mondta Delila: Jönnek a filiszteusok, Sámson! Ő felébredt álmából, de azt gondolta: Kiszabadulok most is, mint máskor, csak megrázom magam! - mert még nem tudta, hogy elhagyta őt az ÚR.</verse>
        <verse osisID='Judg.16.21'>De a filiszteusok megragadták, kiszúrták a szemét, és elvitték Gázába. Bilincsbe verték, és malmot kellett hajtania a foglyok házában.</verse>
        <verse osisID='Judg.16.22'>De Sámson fején nőni kezdett a haj azután, hogy levágták.</verse>
        <verse osisID='Judg.16.23'>Egyszer a filiszteusok városfejedelmei összegyűltek, hogy nagy áldozatot mutassanak be istenüknek, Dágónnak, és hogy örvendezzenek. Ezt mondták: Kezünkbe adta istenünk Sámsont, aki ellenségünk!</verse>
        <verse osisID='Judg.16.24'>Amikor meglátta őt a nép, dicsőítették istenüket, és ezt mondták: Kezünkbe adta istenünk azt, aki az ellenségünk, aki pusztította földünk, s oly sokat megölt közülünk!</verse>
        <verse osisID='Judg.16.25'>Azután olyan jókedvük támadt, hogy ezt mondták: Hívjátok ide Sámsont, hadd szórakoztasson bennünket! Oda is hívták Sámsont a foglyok házából, hogy szórakoztassa őket, és odaállították az oszlopok közé.</verse>
        <verse osisID='Judg.16.26'>Sámson ezt mondta annak a fiúnak, aki a kezét fogta: Eressz el, hadd tapogassam meg az oszlopokat, amelyeken a ház nyugszik, és hadd támaszkodjam hozzájuk!</verse>
        <verse osisID='Judg.16.27'>A ház tele volt férfiakkal és asszonyokkal, ott voltak a filiszteusok városfejedelmei, a tetőn pedig mintegy háromezer férfi és nő, akik Sámson játékán szórakoztak.</verse>
        <verse osisID='Judg.16.28'>Ekkor Sámson az ÚRhoz kiáltott, és ezt mondta: Ó, Uram, URam! Emlékezz meg rólam, és erősíts meg engem még most az egyszer, én Istenem, hogy bosszút állhassak a filiszteusokon a két szememért!</verse>
        <verse osisID='Judg.16.29'>Azzal átfogta Sámson a két középső oszlopot, amelyeken a ház nyugodott, az egyiket jobb kezével, a másikat bal kezével, és nekik feszült.</verse>
        <verse osisID='Judg.16.30'>Majd ezt mondta Sámson: Hadd haljak meg én is a filiszteusokkal együtt! Azzal megfeszítette erejét, úgyhogy a ház rádőlt a városfejedelmekre és az egész népre, amely benn volt. Így többet ölt meg halálával, mint ahányat megölt életében.</verse>
        <verse osisID='Judg.16.31'>Ezután elmentek a testvérei és apjának egész háza népe, fölvették és hazavitték. Corá és Estáól között temették el apjának, Mánóahnak a sírjába. Húsz évig volt Izráel bírája.</verse>
      </chapter>
      <chapter osisID='Judg.17'>
        <verse osisID='Judg.17.1'>Volt Efraim hegyvidékén egy Míká nevű ember.</verse>
        <verse osisID='Judg.17.2'>Ez azt mondta egyszer az anyjának: Az az ezeregyszáz ezüst, amit elvettek tőled, és ami miatt átkot mondtál a fülem hallatára is, az az ezüst nálam van, én vettem el. Az anyja ezt mondta: Áldjon meg az ÚR, fiam!</verse>
        <verse osisID='Judg.17.3'>Amikor visszaadta anyjának az ezeregyszáz ezüstöt, ezt mondta az anyja: Ezt az ezüstöt én arra szántam, hogy az ÚRnak szentelem a fiamért: készítsenek belőle faragott és öntött bálványszobrot. Most azért visszaadom neked.</verse>
        <verse osisID='Judg.17.4'>De a fiú újból visszaadta az ezüstöt anyjának. Ekkor az anyja fogott kétszáz ezüstöt, odaadta az ötvösnek, az pedig faragott és öntött bálványszobrot készített belőle. Ez Míká házába került.</verse>
        <verse osisID='Judg.17.5'>Ennek a Míkának volt egy házi szentélye. Készíttetett éfódot és házibálványt, egyik fiát pedig felavatta, és az lett a papja.</verse>
        <verse osisID='Judg.17.6'>Abban az időben nem volt király Izráelben, mindenki azt csinálta, ami neki tetszett.</verse>
        <verse osisID='Judg.17.7'>Volt egy ifjú lévita Júda nemzetségéből, a júdai Betlehemből, de jövevény volt ott.</verse>
        <verse osisID='Judg.17.8'>Elindult azért ez a férfi a júdai Betlehem városából, hogy ott tartózkodjék, ahol majd alkalmas helyet talál. Így jutott el vándorlása közben Efraim hegyvidékére, a Míká házához.</verse>
        <verse osisID='Judg.17.9'>Míká megkérdezte tőle: Honnan jössz? Az így felelt neki: Lévita vagyok, a júdai Betlehemből&amp;#59; megyek, míg alkalmas helyet találok, hogy ott tartózkodjam.</verse>
        <verse osisID='Judg.17.10'>Ekkor Míká azt mondta neki: Maradj nálam, légy atyám és papom! Én pedig adok neked évenként tíz ezüstöt, egy rend ruhát és élelmet. A lévita belement.</verse>
        <verse osisID='Judg.17.11'>Úgy döntött a lévita, hogy ott marad annál az embernél. Az pedig olyannak tekintette az ifjút, mint a saját fiát.</verse>
        <verse osisID='Judg.17.12'>Míká tisztébe avatta a lévitát, s így az ifjú a papjává lett, és Míká házában élt.</verse>
        <verse osisID='Judg.17.13'>Míká pedig ezt mondta: Most már tudom, hogy jót fog velem tenni az ÚR, mert egy lévita lett a papom.</verse>
      </chapter>
      <chapter osisID='Judg.18'>
        <verse osisID='Judg.18.1'>Abban az időben nem volt király Izráelben. - Abban az időben Dán törzse megfelelő területet keresett magának, hogy letelepedjék, mert addig nem jutott megfelelő örökséghez Izráel törzsei között.</verse>
        <verse osisID='Judg.18.2'>A dániak elküldtek nemzetségükből öt férfit, legbátrabb embereiket Corából és Estáólból, hogy járják be és kémleljék ki az országot. Azt mondták nekik: Menjetek, kémleljétek ki az országot! Így jutottak el az Efraim hegyvidékére, a Míká házához, s ott megszálltak.</verse>
        <verse osisID='Judg.18.3'>Mert amikor a Míká házánál jártak, felfigyeltek az ifjú lévita hangjára, betértek oda, és megkérdezték tőle: Ki hozott téged ide, mit csinálsz itt, és mi dolgod van itt?</verse>
        <verse osisID='Judg.18.4'>Ő azt felelte nekik: Ezt meg ezt tette velem Míká, megfogadott engem, és a papja lettem.</verse>
        <verse osisID='Judg.18.5'>Ekkor azt mondták neki: Kérdezd meg az Istent, hogy megtudjuk: sikeres lesz-e az utunk, amelyen járunk.</verse>
        <verse osisID='Judg.18.6'>A pap azt mondta nekik: Menjetek el békességgel! Gondja van az ÚRnak az útra, amelyen jártok.</verse>
        <verse osisID='Judg.18.7'>Azután továbbment az öt férfi, és elérkezett Lajisba. Látták, hogy a benne lakó nép biztonságban él, szidóni módra, nyugodtan és biztonságban, és nincs senki az országban, aki bántaná őket, vagy uralkodnék fölöttük. Messze esnek a szidóniaktól is, nincs senkivel semmiféle kapcsolatuk.</verse>
        <verse osisID='Judg.18.8'>Mikor hazaérkeztek atyjukfiaihoz Corába és Estáólba, megkérdezték tőlük atyjukfiai: Mi hírt hoztok?</verse>
        <verse osisID='Judg.18.9'>Ők így feleltek: Induljatok, vonuljunk föl ellenük, mert olyan földet láttunk, amely nagyon jó! Mit késlekedtek? Ne halogassátok az indulást, menjetek és vegyétek birtokba azt a földet!</verse>
        <verse osisID='Judg.18.10'>Ha odaértek, egy olyan néphez értek, amely biztonságban él, és tágas az a föld mindenfelé. Bizony a kezetekbe adta azt Isten! Olyan hely az, ahol nem hiányzik a világon semmi.</verse>
        <verse osisID='Judg.18.11'>Fölkerekedett tehát Dán nemzetségéből, Corából és Estáólból hatszáz fölfegyverzett ember.</verse>
        <verse osisID='Judg.18.12'>Fölvonultak, és tábort ütöttek Kirjat-Jeárimnál Júdában. Ezért hívják azt a helyet Dán táborának még ma is&amp;#59; ott van ez Kirjat-Jeárim mögött.</verse>
        <verse osisID='Judg.18.13'>Majd tovább vonultak Efraim hegyvidékére, és eljutottak Míká házához.</verse>
        <verse osisID='Judg.18.14'>Ekkor megszólalt az az öt ember, aki elment bejárni Lajis földjét, és ezt mondták atyjukfiainak: Tudjátok-e, hogy ezekben a házakban van éfód és házibálvány, faragott és öntött bálványszobor? Ugye tudjátok, mit kell tennetek?</verse>
        <verse osisID='Judg.18.15'>Ekkor betértek oda, bementek az ifjú lévita lakásába, a Míká házánál, és békességgel köszöntötték.</verse>
        <verse osisID='Judg.18.16'>A dániak hatszáz fölfegyverzett embere pedig elállta a kapu bejáratát.</verse>
        <verse osisID='Judg.18.17'>Az az öt ember, aki elment bejárni azt a földet, fölment, és behatolt oda, és magához vette a faragott szobrot, az éfódot, a házibálványt és az öntött bálványt. A pap pedig ott állt a kapu bejáratánál, a hatszáz fölfegyverzett ember mellett.</verse>
        <verse osisID='Judg.18.18'>Amikor tehát ezek bementek Míká házába, és magukhoz vették a faragott szobrot, az éfódot, a házibálványt és az öntött bálványt, megkérdezte tőlük a pap: Mit csináltok?</verse>
        <verse osisID='Judg.18.19'>Azok ezt felelték neki: Hallgass, fogd be a szád! Gyere velünk, légy a mi atyánk és papunk! Mi jobb neked: ha egy ember házának vagy a papja, vagy ha Izráelben egy egész törzsnek vagy nemzetségnek vagy a papja?</verse>
        <verse osisID='Judg.18.20'>A pap megnyugodott, magához vette az éfódot, a házibálványt meg a faragott szobrot, és beállt a nép közé.</verse>
        <verse osisID='Judg.18.21'>Azután továbbmentek, de az asszonyokat és a gyermekeket, a jószágot és az értékes holmit a menet élére állították.</verse>
        <verse osisID='Judg.18.22'>Alig távoztak el Míká házától, amikor fegyverbe szólították a Míká házában és a háza környékén lakó embereket, és ezek nyomon követték a dániakat.</verse>
        <verse osisID='Judg.18.23'>Kiáltoztak a dániak után, azok pedig visszafordultak, és azt mondták Míkának: Mit akarsz, hogy fegyverbe szólítottad embereidet?</verse>
        <verse osisID='Judg.18.24'>Míká azt felelte: Elvittétek isteneimet, amelyeket csináltattam, meg a papomat, és elmentetek! Mi marad nekem? És még ti mondjátok nekem, hogy mit akarsz?</verse>
        <verse osisID='Judg.18.25'>De a dániak ezt mondták: Egy hangot se halljunk, különben rátok támadnak ezek a nekikeseredett emberek, és akkor elveszíted mind magadnak, mind házad népének az életét!</verse>
        <verse osisID='Judg.18.26'>A dániak továbbmentek a maguk útján, Míká pedig megfordult és hazament, mert látta, hogy azok erősebbek nála.</verse>
        <verse osisID='Judg.18.27'>Azok tehát elvitték, amit Míká csináltatott, meg a papját is, aki nála volt. Azután rátámadtak Lajisra, a nyugalomban és biztonságban élő népre, kardélre hányták őket, a várost pedig fölperzselték.</verse>
        <verse osisID='Judg.18.28'>Senki se menthette meg őket, mert Szidóntól messze estek, és nem volt senkivel kapcsolatuk, mert a város Bét-Rehób völgyében feküdt. Azután újra fölépítették a várost és letelepedtek benne.</verse>
        <verse osisID='Judg.18.29'>Elnevezték a várost Dánnak, ősüknek, Dánnak a nevéről, aki Izráel szülöttje volt. Azelőtt Lajis volt a város neve.</verse>
        <verse osisID='Judg.18.30'>Azután felállították maguknak a dániak a faragott bálványt, és Manassé fiának, Gérsómnak a fia, Jónátán, meg az ő fiai lettek Dán törzsének a papjai, egészen az ország népének a fogságba viteléig.</verse>
        <verse osisID='Judg.18.31'>Így állították fel maguknak azt a faragott bálványt, amit Míká csináltatott, és ott volt ez mindaddig, amíg az Isten háza Silóban volt.</verse>
      </chapter>
      <chapter osisID='Judg.19'>
        <verse osisID='Judg.19.1'>Abban az időben, amikor nem volt király Izráelben, egy lévita jövevényként élt Efraim hegyvidékének a szélén. Ez a júdai Betlehemből vett magának egy másodfeleséget.</verse>
        <verse osisID='Judg.19.2'>Másodfelesége azonban paráznaságot követett el, és elment tőle apja házához, a júdai Betlehembe&amp;#59; ott is maradt négy hónapig.</verse>
        <verse osisID='Judg.19.3'>De a férje útra kelt, elment érte, hogy a lelkére beszéljen és visszavigye. Szolgája és két szamár volt vele. Az asszony bevezette apja házába, és mikor az apja meglátta őt, örömmel ment eléje.</verse>
        <verse osisID='Judg.19.4'>Mivel apósa, a nőnek az apja, marasztalta őt, nála maradt három napig&amp;#59; ettek, ittak, és ott töltötték az éjszakát is.</verse>
        <verse osisID='Judg.19.5'>Amikor a negyedik nap korán reggel fölkeltek, és ő indulni készült, azt mondta a nő apja a vejének: Lakjál jól valami harapnivalóval, és csak azután menjetek el!</verse>
        <verse osisID='Judg.19.6'>Le is ültek, és mind a ketten ettek és ittak. Azután ezt mondta a nő apja a férfinak: Maradj itt még az éjjel, és érezd jól magad!</verse>
        <verse osisID='Judg.19.7'>A férfi indulni készült, de az apósa addig marasztalta, míg ott nem maradt megint éjszakára.</verse>
        <verse osisID='Judg.19.8'>Az ötödik napon is korán reggel fölkelt, hogy elinduljon, de a nőnek az apja ezt mondta: Lakjál jól, és maradjatok itt napnyugtáig. Így ettek mind a ketten.</verse>
        <verse osisID='Judg.19.9'>Ekkor a férfi menni készült másodfeleségével és szolgájával, de az apósa, a nőnek az apja, ezt mondta neki: Nézd, már bealkonyodott, sötét van, maradjatok itt éjszakára! Beesteledett, maradj hát itt, és érezd jól magad! Majd holnap korán útra kelhettek, és hazamehetsz.</verse>
        <verse osisID='Judg.19.10'>De a férfi nem akart ott maradni éjszakára, hanem útra kelt, és eljutott Jebúszig, azaz Jeruzsálemig. Két fölnyergelt szamár volt vele, meg a másodfelesége.</verse>
        <verse osisID='Judg.19.11'>Amikor Jebúsznál voltak, és már nagyon későre járt az idő, azt mondta a szolga az urának: Gyerünk, térjünk be ide, a jebúsziak városába, és szálljunk meg benne!</verse>
        <verse osisID='Judg.19.12'>Az ura azonban ezt mondta neki: Ne térjünk be idegen városba, ahol nem Izráel fiai laknak&amp;#59; menjünk tovább Gibeáig!</verse>
        <verse osisID='Judg.19.13'>Majd ezt mondta a szolgájának: Igyekezzünk elérni valamelyik helységet, és szálljunk meg Gibeában vagy Rámában!</verse>
        <verse osisID='Judg.19.14'>Továbbmentek tehát, és épp akkor ment le a nap, amikor a benjámini Gibea mellett voltak.</verse>
        <verse osisID='Judg.19.15'>Akkor befordultak, hogy bemenjenek oda, és megszálljanak Gibeában. Bementek és leültek a város terén, de senki sem fogadta be őket a házába éjszakai szállásra.</verse>
        <verse osisID='Judg.19.16'>Végre egy öregember jött este a mezei munkából. Ez az ember az Efraim hegyvidékéről való jövevény volt Gibeában. A helység lakosai benjáminiak voltak.</verse>
        <verse osisID='Judg.19.17'>Amikor fölnézett az öregember, és meglátta az úton levő embert a város terén, megkérdezte: Honnan jössz és hová mész?</verse>
        <verse osisID='Judg.19.18'>Ő azt felelte neki: Átutazóban vagyunk a júdai Betlehemből Efraim hegyvidékének a szélére, mert odavaló vagyok. A júdai Betlehemben jártam, és most az ÚR házához megyek, de senki sem fogad be engem a házába.</verse>
        <verse osisID='Judg.19.19'>Pedig szalmánk és abrakunk is van a szamaraknak, van kenyerünk és borunk is magamnak, szolgálódnak és ennek a legénynek, aki szolgáddal van. Nincs semmire szükségünk.</verse>
        <verse osisID='Judg.19.20'>Ekkor azt mondta az öregember: Békesség neked! Amire csak szükséged van, az az én gondom. Csak itt ne maradj a téren éjszakára!</verse>
        <verse osisID='Judg.19.21'>És elvezette a házához, abrakot adott a szamaraknak, azután megmosták a lábukat, ettek és ittak.</verse>
        <verse osisID='Judg.19.22'>Miközben ők jól érezték magukat, a város férfiai, elvetemült emberek, körülvették a házat, az ajtóhoz tódultak, és ezt mondták annak az öregembernek, a házigazdának: Hozd ki azt a férfit, aki a házadba jött, hadd ismerjük őt.</verse>
        <verse osisID='Judg.19.23'>Akkor kiment hozzájuk az az ember, a házigazda, és ezt mondta nekik: Atyámfiai, ne tegyetek rosszat, hiszen az én házamba jött ez a férfi, ne kövessetek el ilyen gyalázatos dolgot!</verse>
        <verse osisID='Judg.19.24'>Itt van az én hajadon lányom, meg a férfi másodfelesége, kihozom őket, erőszakoskodjatok azokkal, és tegyetek velük, ami nektek tetszik, de ezzel a férfival ne kövessetek el ilyen gyalázatos dolgot!</verse>
        <verse osisID='Judg.19.25'>A férfiak azonban nem akartak ráhallgatni, ezért fogta az az ember a másodfeleségét, és kivitte hozzájuk az utcára. Azok pedig egész éjjel vele háltak, és erőszakoskodtak vele reggelig, és csak hajnalhasadtakor engedték el.</verse>
        <verse osisID='Judg.19.26'>Reggelre kelve megjött az asszony, de összeesett annak az embernek a háza előtt, akinél az ura volt, és ott maradt, míg világos nem lett.</verse>
        <verse osisID='Judg.19.27'>Reggel fölkelt az ura, kinyitotta a ház ajtaját, és kijött, hogy útra keljen. Akkor látta, hogy az asszony, a másodfelesége ott esett össze a ház bejáratánál, és keze a küszöbön van.</verse>
        <verse osisID='Judg.19.28'>Mondotta neki: Kelj föl, és menjünk! De az nem válaszolt. A férfi föltette a szamárra, útnak indult, és hazament.</verse>
        <verse osisID='Judg.19.29'>Hazaérve kést vett elő, fogta a másodfeleségét, a testét tizenkét darabra vágta, és szétküldte Izráel egész területére.</verse>
        <verse osisID='Judg.19.30'>Aki csak látta, ezt mondta: Nem történt semmi ilyesmi, nem látott senki ilyet, amióta kijöttek Izráel fiai Egyiptomból, mind a mai napig. Vegyétek ezt fontolóra, tanácskozzatok és beszéljétek meg!</verse>
      </chapter>
      <chapter osisID='Judg.20'>
        <verse osisID='Judg.20.1'>Izráel fiai valamennyien kivonultak, és összegyülekezett az ÚRhoz Micpába egy emberként az egész népközösség, Dántól Beérsebáig, meg Gileád földjéről is.</verse>
        <verse osisID='Judg.20.2'>Az egész népnek, Izráel valamennyi törzsének a vezetői előálltak Isten népének a gyülekezetében, amelyben négyszázezer kardforgató gyalogos volt.</verse>
        <verse osisID='Judg.20.3'>Meghallották a benjáminiak is, hogy Izráel fiai fölvonultak Micpába. Izráel fiai ekkor azt mondták: Beszéljétek el, hogyan történt ez a gaztett!</verse>
        <verse osisID='Judg.20.4'>Megszólalt a lévita, a megölt asszony férje, és ezt mondta: A benjámini Gibeába érkeztem másodfeleségemmel éjjeli szállásra.</verse>
        <verse osisID='Judg.20.5'>A gibeai polgárok rám támadtak, körülvették miattam éjjel a házat, engem akartak meggyilkolni, aztán másodfeleségemmel erőszakoskodtak, úgyhogy belehalt.</verse>
        <verse osisID='Judg.20.6'>Ezért fogtam a másodfeleségemet, szétvagdaltam, és szétküldtem Izráel örökségének egész területére, mert fajtalan és gyalázatos dolgot követtek el Izráelben.</verse>
        <verse osisID='Judg.20.7'>Ti mindnyájan Izráel fiai vagytok, tartsatok tehát nyomban tanácsot ebben az ügyben!</verse>
        <verse osisID='Judg.20.8'>Erre az egész nép egy emberként felállt, és azt mondta: Senki se menjen sátrába, és senki se térjen haza!</verse>
        <verse osisID='Judg.20.9'>Mert most ez a teendőnk Gibea dolgában: sorsot vetünk ellene.</verse>
        <verse osisID='Judg.20.10'>Megbízunk tíz embert száz közül, százat ezer közül, ezret tízezer közül Izráel mindegyik törzséből, hogy szerezzenek útravalót a hadinépnek. Azután megtámadjuk a benjámini Gibeát, és elbánunk vele, amiatt a gyalázatos dolog miatt, amelyet elkövetett Izráelben.</verse>
        <verse osisID='Judg.20.11'>Így gyülekezett össze egy emberként minden izráeli férfi a város alá.</verse>
        <verse osisID='Judg.20.12'>Izráel törzsei embereket küldtek Benjámin egész törzsébe ezzel az üzenettel: Micsoda gaztett történt nálatok?</verse>
        <verse osisID='Judg.20.13'>Adjátok ki azokat az elvetemült gibeai embereket, hogy megöljük őket, és kitakarítsuk a gonoszt Izráelből! De a benjáminiak nem akartak hallgatni Izráel fiainak, testvéreiknek a szavára.</verse>
        <verse osisID='Judg.20.14'>A benjáminiak összegyűltek városaikból Gibeába, hogy fölvegyék a harcot Izráel fiaival.</verse>
        <verse osisID='Judg.20.15'>Azon a napon huszonhatezer kardforgató embert soroztak be a benjáminiak a városokból, Gibea lakosain kívül, ahonnan hétszáz válogatott embert soroztak be.</verse>
        <verse osisID='Judg.20.16'>Ebből az egész népből hétszáz válogatott ember balkezes volt. Ezek mindnyájan hajszálpontosan tudtak parittyázni, sohasem hibáztak.</verse>
        <verse osisID='Judg.20.17'>Az izráeli férfiakat is besorozták: Benjáminon kívül négyszázezer kardforgató embert, csupa harcedzett férfit.</verse>
        <verse osisID='Judg.20.18'>Azután elindultak Izráel fiai, elmentek Bételbe, és ezt kérdezték Istentől: Ki vonuljon föl közülünk elsőnek, hogy megütközzék a benjáminiakkal? Az ÚR ezt felelte: Először Júda!</verse>
        <verse osisID='Judg.20.19'>Elindultak tehát Izráel fiai reggel, és tábort ütöttek Gibeával szemben.</verse>
        <verse osisID='Judg.20.20'>Kivonultak az izráeli férfiak, hogy megütközzenek Benjáminnal, és csatarendbe álltak fel ellenük az izráeli férfiak Gibeánál.</verse>
        <verse osisID='Judg.20.21'>A benjáminiak is kivonultak Gibeából, és földre terítettek azon a napon huszonkétezer izráeli embert.</verse>
        <verse osisID='Judg.20.22'>Akkor a nép, az izráeli férfiak, összeszedték erejüket, és újra csatarendbe álltak azon a helyen, ahol az első napon sorakoztak föl.</verse>
        <verse osisID='Judg.20.23'>Fölmentek ugyanis Izráel fiai, és sírtak az ÚR színe előtt egész estig, és ezt kérdezték az ÚRtól: Harcba szálljak-e újból a testvéremmel, Benjáminnal? Az ÚR azt felelte: Vonuljatok föl ellene!</verse>
        <verse osisID='Judg.20.24'>Amikor Izráel fiai a második napon a benjáminiak ellen indultak,</verse>
        <verse osisID='Judg.20.25'>kivonult velük szembe Benjámin Gibeából a második napon is, és földre terítettek Izráel fiai közül újabb tizennyolcezer embert, akik a kardforgatásban mind járatosak voltak.</verse>
        <verse osisID='Judg.20.26'>Ekkor elvonultak Izráel fiai mindnyájan, az egész nép&amp;#59; elmentek Bételbe, és ott ültek sírva az ÚR színe előtt. Böjtöltek azon a napon egész estig, és égőáldozatokat meg békeáldozatokat mutattak be az ÚR színe előtt.</verse>
        <verse osisID='Judg.20.27'>És megkérdezték Izráel fiai az URat, mert abban az időben ott volt az Isten szövetségének a ládája,</verse>
        <verse osisID='Judg.20.28'>és Áron fiának, Eleázárnak a fia, Fineás szolgált előtte abban az időben. Ezt mondták: Kivonuljak-e még egyszer harcolni a testvérem, Benjámin ellen, vagy abbahagyjam? Az ÚR azt felelte: Vonuljatok föl, mert holnap a kezetekbe adom!</verse>
        <verse osisID='Judg.20.29'>Izráel ezután csapatokat állított lesbe Gibea körül.</verse>
        <verse osisID='Judg.20.30'>Majd fölvonultak Izráel fiai a benjáminiak ellen a harmadik napon, és felsorakoztak Gibeánál, mint azelőtt.</verse>
        <verse osisID='Judg.20.31'>A benjáminiak is kivonultak a néppel szemben, és elszakadtak a várostól. Megint elkezdték vágni a népet, mint azelőtt, és halálra sebeztek mintegy harminc izráeli embert a nyílt mezőn és az országutakon, amelyek közül az egyik Bétel felé, a másik Gibea felé vezet.</verse>
        <verse osisID='Judg.20.32'>A benjáminiak már ezt gondolták: Megint megverjük őket, mint először! De Izráel fiai ezt mondták: Fussunk, és szakítsuk el őket a várostól az országutakra!</verse>
        <verse osisID='Judg.20.33'>Ekkor az izráeli férfiak elhagyták állásaikat, és Baal-Támárnál sorakoztak fel. A lesben álló izráeliek pedig kitörtek állásaikból Gibea közelében,</verse>
        <verse osisID='Judg.20.34'>és egészen Gibea elé nyomultak&amp;#59; tízezren voltak az egész Izráelből összeválogatva. Akkor kemény csata kezdődött, és a benjáminiak nem tudták, hogy milyen veszedelem szakad rájuk.</verse>
        <verse osisID='Judg.20.35'>Az ÚR ugyanis vereséget mért Benjáminra Izráel előtt, és Izráel fiai huszonötezer-egyszáz embert pusztítottak el azon a napon a benjáminiak közül, akik mind járatosak voltak a kardforgatásban.</verse>
        <verse osisID='Judg.20.36'>A benjáminiak is belátták, hogy vereséget szenvedtek, bár az izráeliek teret engedtek a benjáminiaknak, bízva azokban, akiket lesbe állítottak Gibeánál.</verse>
        <verse osisID='Judg.20.37'>A lesben állók sietve betörtek Gibeába&amp;#59; benyomultak a lesben állók, és kardélre hányták az egész várost.</verse>
        <verse osisID='Judg.20.38'>Abban állapodtak meg az izráeliek a lesben állókkal, hogy ezek majd füstjelet adnak a városból.</verse>
        <verse osisID='Judg.20.39'>Amikor tehát az izráeliek meghátráltak a csata közben, és Benjámin elkezdte vágni őket, és halálra sebzett az izráeliek közül mintegy harminc embert, és már ezt gondolták: Nagyon megverjük őket, mint az első ütközetben! -</verse>
        <verse osisID='Judg.20.40'>akkor kezdett felszállni a füstoszlop a városból. A benjáminiak hátrafordulva látták, hogy a város lángja már az eget veri.</verse>
        <verse osisID='Judg.20.41'>Erre az izráeliek megfordultak, a benjáminiak pedig megrettentek, mert látták, hogy rájuk szakadt a veszedelem.</verse>
        <verse osisID='Judg.20.42'>A pusztába vivő útra fordultak az izráeliek elől, de a harc nyomon követte őket, és a városból jövők is pusztították a közbeszorultakat.</verse>
        <verse osisID='Judg.20.43'>Bekerítették Benjámint, üldözték és tiporták őket pihenés nélkül, egészen messze, Gibeától kelet felé.</verse>
        <verse osisID='Judg.20.44'>Elesett tizennyolcezer benjámini ember, csupa vitéz férfi.</verse>
        <verse osisID='Judg.20.45'>Ekkor irányt változtattak, és a puszta felé menekültek, a Rimmón-kőszálhoz. De még az országutakon is levágtak ötezer embert. Utánuk nyomultak egészen Gidómig, és megint levágtak közülük kétezer embert.</verse>
        <verse osisID='Judg.20.46'>Azon a napon tehát összesen huszonötezer kardforgatásban jártas benjámini ember esett el, csupa vitéz férfi.</verse>
        <verse osisID='Judg.20.47'>Azután hatszáz férfi más irányba fordult, és elmenekült a pusztába, a Rimmón-kőszálhoz, és ott maradtak a Rimmón-kőszálán négy hónapig.</verse>
        <verse osisID='Judg.20.48'>Az izráeliek pedig újra a benjáminiak ellen fordultak, és kardélre hányták a városban lakó embereket, állatokat és mindent, amit csak találtak. Az ott található városokat is mind lángba borították.</verse>
      </chapter>
      <chapter osisID='Judg.21'>
        <verse osisID='Judg.21.1'>Az izráeli férfiak azután megesküdtek Micpában, hogy senki se adja leányát benjáminihoz feleségül.</verse>
        <verse osisID='Judg.21.2'>De azután elment a nép Bételbe, és ott ültek estig az Isten színe előtt fennhangon sírva, nagy sírással.</verse>
        <verse osisID='Judg.21.3'>Mert azt mondták: Ó, URam, Izráel Istene! Miért is történt ez Izráelben? Miért hiányzik ma egy törzs Izráelből?</verse>
        <verse osisID='Judg.21.4'>Másnap korán fölkelt a nép, oltárt építettek ott, és égőáldozatokat meg békeáldozatokat mutattak be.</verse>
        <verse osisID='Judg.21.5'>Akkor ezt mondták Izráel fiai: Van-e valaki, aki nem jött el Izráel törzsei közül az ÚRhoz, a gyülekezetbe? Mert az az erős eskü hangzott el, hogy aki nem jön el az ÚRhoz Micpába, halállal bűnhődjék.</verse>
        <verse osisID='Judg.21.6'>Izráel fiai ugyanis megszánták testvérüket, Benjámint, és azt mondták: Kivágatott ma egy törzs Izráelből!</verse>
        <verse osisID='Judg.21.7'>Honnan szerezzünk feleséget a megmaradtaknak, hiszen mi megesküdtünk az ÚRra, hogy nem adjuk hozzájuk leányainkat feleségül.</verse>
        <verse osisID='Judg.21.8'>Ezért mondták: Van-e valaki Izráel törzsei közül, aki nem jött el az ÚRhoz Micpába? És kitűnt, hogy Jábés-Gileádból nem jött el senki a gyülekezet táborába.</verse>
        <verse osisID='Judg.21.9'>Mert amikor számba vették a népet, kitűnt, hogy senki sem volt ott Jábés-Gileád lakosai közül.</verse>
        <verse osisID='Judg.21.10'>Akkor elküldött oda a népközösség tizenkétezer harcost, és megparancsolták nekik: Menjetek, hányjátok kardélre Jábés-Gileád lakosait, még az asszonyokat és gyermekeket is!</verse>
        <verse osisID='Judg.21.11'>Ezt tegyétek: Irtsatok ki minden férfit és minden olyan nőt, aki férfival hált!</verse>
        <verse osisID='Judg.21.12'>Találtak azonban Jábés-Gileád lakosai között négyszáz hajadon leányt, akiknek még nem volt férfival dolguk, nem háltak senkivel. Ezeket elvitték a silói táborba, amely Kánaán földjén volt.</verse>
        <verse osisID='Judg.21.13'>Akkor követeket küldött az egész népközösség, hogy beszéljenek a benjáminiakkal, akik a Rimmón szikláján voltak, és hirdessék ki nekik a békességet.</verse>
        <verse osisID='Judg.21.14'>Benjámin azonnal vissza is tért, és nekik adták azokat, akiket életben hagytak a jábés-gileádi nők közül. De így sem jutott nekik elég.</verse>
        <verse osisID='Judg.21.15'>A nép bánkódott Benjámin miatt, mivel az ÚR ilyen rést ütött Izráel törzsein.</verse>
        <verse osisID='Judg.21.16'>Ezért a népközösség vénei ezt mondták: Honnan szerezzünk feleséget a megmaradtaknak? Hiszen elpusztultak a benjámini asszonyok.</verse>
        <verse osisID='Judg.21.17'>Ezt mondták ugyanis: A birtok a megmenekült benjáminiaké, mert nem szabad eltörölni egyetlen izráeli törzset sem.</verse>
        <verse osisID='Judg.21.18'>De mi nem adhatjuk hozzájuk leányainkat feleségül, mert ilyen esküt tettek Izráel fiai: Átkozott az, aki feleséget ad Benjáminnak!</verse>
        <verse osisID='Judg.21.19'>Akkor ezt mondták: Évenként ünnepet tartanak az ÚRnak Silóban, amely Bételtől északra fekszik&amp;#59; attól az országúttól keletre, amely Bételből vezet Sikembe, Lebónától pedig délre van.</verse>
        <verse osisID='Judg.21.20'>Ezt parancsolták tehát a benjáminiaknak: Menjetek el, és álljatok lesbe a szőlőkben.</verse>
        <verse osisID='Judg.21.21'>És ha látjátok, hogy jönnek a silói leányok, körtáncot járva, akkor jöjjetek elő a szőlőkből, és ragadjon el mindenki magának egyet a silói leányok közül, azután menjetek el Benjámin földjére!</verse>
        <verse osisID='Judg.21.22'>Ha pedig eljönnek az apák vagy a testvérek, hogy pereljenek velünk, akkor ezt mondjuk majd nekik: Könyörüljetek rajtuk, hiszen nem tudtunk mindenkinek háborúban feleséget szerezni, ti pedig nem úgy adtátok nekik őket, ezért nem terhel vétek benneteket.</verse>
        <verse osisID='Judg.21.23'>Így cselekedtek tehát a benjáminiak, és ahányan csak voltak, feleséget vittek maguknak a táncolók közül, elrabolván őket. Azután elmentek és hazatértek örökségükbe, felépítették városaikat, és letelepedtek azokban.</verse>
        <verse osisID='Judg.21.24'>Izráel fiai pedig ezek után szétoszlottak, mindenki a maga törzséhez és nemzetségéhez. Elment tehát onnan mindenki a maga örökségébe.</verse>
        <verse osisID='Judg.21.25'>Abban az időben nem volt király Izráelben. Mindenki azt csinálta, amit jónak látott.</verse>
      </chapter>
    </div></osisText>
</osis>
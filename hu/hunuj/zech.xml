<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='HunUj' xml:lang='hu'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='HunUj'>
        <title>Magyar Újfordítású</title>
        <contributor>
Magyar Bibliatársulat
Hungarian Bible Society
H-1113 Budapest
Bocskai út 35.
Tel.: 36-1 386-8267; 36-1 386-8277
Tel./Fax: 36-1 466-9392
</contributor>
        <creator>ws</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2005-03-10</date>
        <description>Magyar Bibliatarsulat Ujforditasu Bibliaja</description>
        <publisher>the word company</publisher>
        <type type='OSIS'>Bible</type>
        <identifier type='OSIS'>HunUj</identifier>
        <source>http://web.axelero.hu/kaveonline/sword/</source>
        <language type='IETF'>hu</language>
        <relation/>
        <coverage/>
        <rights>Public Domain; Free distribution</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Zech'>
      <chapter osisID='Zech.1'>
        <verse osisID='Zech.1.1'>Dárius uralkodásának második esztendejében, a nyolcadik hónapban így szólt az ÚR igéje Zakariás prófétához, Berekjá fiához, aki Iddó fia volt:</verse>
        <verse osisID='Zech.1.2'>Nagyon megharagudott elődeitekre az ÚR.</verse>
        <verse osisID='Zech.1.3'>Mondd meg azért népednek: Ezt mondja a Seregek URa: Térjetek meg hozzám, így szól a Seregek URa, és én is hozzátok térek! - mondja a Seregek URa.</verse>
        <verse osisID='Zech.1.4'>Ne legyetek olyanok, mint elődeitek, akiknek a régebbi próféták ezt hirdették: Ezt mondja a Seregek URa: Térjetek meg gonosz útjaitokról és gonosz tetteitekből! De ők nem hallgattak és nem figyeltek rám - így szól az ÚR.</verse>
        <verse osisID='Zech.1.5'>Hol vannak elődeitek?! És a próféták talán örökké élnek?</verse>
        <verse osisID='Zech.1.6'>De az én igéim és rendelkezéseim, amelyeket megparancsoltam szolgáim, a próféták által, utolérték elődeiteket! Azután megtértek, és ezt mondták: Úgy bánt velünk a Seregek URa, ahogyan útjaink és tetteink miatt jónak látta.</verse>
        <verse osisID='Zech.1.7'>Dárius uralkodásának második esztendejében, a tizenegyedik hónapnak, azaz a Sebát hónapnak a huszonnegyedik napján, szólt az ÚR igéje Zakariás prófétához, Berekja fiához, aki Iddó fia volt:</verse>
        <verse osisID='Zech.1.8'>Ezt láttam az éjszaka: Valaki egy vörös lovon lovagolt, és megállt a mirtuszfák között a völgyben. Mögötte vörös, fakó és fehér lovak voltak.</verse>
        <verse osisID='Zech.1.9'>Ezt kérdeztem: Mik ezek, URam? Egy angyal, aki velem beszélt, ezt mondta nekem: Én megmagyarázom neked, mik ezek.</verse>
        <verse osisID='Zech.1.10'>Ekkor megszólalt az, aki a mirtuszfák között állt és ezt mondta: Ezeket az ÚR azért küldte, hogy járják be a földet.</verse>
        <verse osisID='Zech.1.11'>Megszólították az ÚR angyalát, aki a mirtuszfák között állt, és ezt mondták: Bejártuk a földet, és az egész föld nyugodt és békés.</verse>
        <verse osisID='Zech.1.12'>Az ÚR angyala erre azt mondta: Seregek URa! Mikor könyörülsz Jeruzsálemen és Juda városain, hiszen már hetven éve tart haragod?</verse>
        <verse osisID='Zech.1.13'>Az ÚR jóságos szavakkal, vigasztaló szavakkal válaszolt a velem beszélő angyalnak.</verse>
        <verse osisID='Zech.1.14'>A velem beszélő angyal pedig ezt mondta nekem: Hirdesd, hogy így szól a Seregek URa: Féltem Jeruzsálemet és a Siont, nagyon féltem!</verse>
        <verse osisID='Zech.1.15'>És nagyon fel vagyok háborodva az elbizakodott népek miatt, mert amikor én kevéssé haragudtam, ők a romlást segítették elő.</verse>
        <verse osisID='Zech.1.16'>Azért ezt mondja az ÚR: Irgalmasan fordulok Jeruzsálem felé, templomom fel fog épülni benne - így szól a Seregek URa -, és feszítenek ki mérőzsinórt Jeruzsálemben.</verse>
        <verse osisID='Zech.1.17'>Hirdesd még azt is, hogy így szól a Seregek URa: Bővelkedni fognak még városaim minden jóban, megvígasztalja még az ÚR Siont, és továbbra is Jeruzsálem lesz a választottja.</verse>
        <verse osisID='Zech.1.18'>Azután föltekintettem, és négy szarvat láttam.</verse>
        <verse osisID='Zech.1.19'>Azt kérdeztem a velem beszélő angyaltól: Mik ezek? Ő pedig így felelt nekem: Ezek a szarvak szórták szét: Judát, Izráelt és Jeruzsálemet.</verse>
        <verse osisID='Zech.1.20'>Azután az ÚR négy kovácsot mutatott nekem.</verse>
        <verse osisID='Zech.1.21'>Ezt kérdeztem: Mit akarnak ezek csinálni? Így felelt: Ezek a szarvak úgy szétszórták Júdát, hogy még a fejét sem merte fölemelni senki. De eljöttek ezek, hogy megrémítsék a népeket, és letörjék a szarvukat, mert szarvukkal támadtak Júda országára, és szétszórták.</verse>
      </chapter>
      <chapter osisID='Zech.2'>
        <verse osisID='Zech.2.1'>Azután föltekintettem, és egy férfit láttam, mérőkötéllel a kezében.</verse>
        <verse osisID='Zech.2.2'>Megkérdeztem: Hová mégy? Ő így válaszolt nekem: Megmérem Jeruzsálemet, hogy lássam, milyen széles, és milyen hosszú.</verse>
        <verse osisID='Zech.2.3'>Ekkor előlépett a velem beszélő angyal, majd egy másik angyal lépett oda eléje,</verse>
        <verse osisID='Zech.2.4'>akinek ezt mondta: Fuss oda ehhez az ifjúhoz, és mondd neki, hogy falak nélküli város lesz Jeruzsálem, olyan sok ember és állat lesz benne!</verse>
        <verse osisID='Zech.2.5'>Én magam oltalmazom mindenfelől - így szól az ÚR -, mint egy tüzes fal, és ott leszek benne dicsőségesen.</verse>
        <verse osisID='Zech.2.6'>Jaj! Jaj! Fussatok ki az északi országból - így szól az ÚR -, hiszen szétszórtalak benneteket a négy égtáj felé! - így szól az ÚR.</verse>
        <verse osisID='Zech.2.7'>Jaj! Menekülj, Sion, aki Babilóniában laksz!</verse>
        <verse osisID='Zech.2.8'>Mert a Seregek URa, aki a maga dicsőségére küldött el engem, ezt mondja azokról a népekről, amelyeknek ti zsákmányul estetek: Bizony, aki titeket bánt, a szemem fényét bántja!</verse>
        <verse osisID='Zech.2.9'>Majd én fölemelem a kezemet ellenük, és saját szolgáik zsákmányává lesznek! Akkor megtudjátok, hogy a Seregek URa küldött engem.</verse>
        <verse osisID='Zech.2.10'>Ujjong, örülj, Sion leánya, mert jövök már, és itt fogok lakni - így szól az ÚR.</verse>
        <verse osisID='Zech.2.11'>A többi nép is csatlakozik majd az ÚRhoz azon a napon, és az ő népévé lesznek, ő pedig köztetek fog lakni. Akkor megtudjátok, hogy a Seregek URa küldött engem hozzátok.</verse>
        <verse osisID='Zech.2.12'>Az ÚR birtokba veszi Judát, mint tulajdonát a szent földön, és továbbra is Jeruzsálem lesz a választottja.</verse>
        <verse osisID='Zech.2.13'>Csendben legyen mindenki az ÚR előtt, mert elindult szent lakhelyéről!</verse>
      </chapter>
      <chapter osisID='Zech.3'>
        <verse osisID='Zech.3.1'>Azután megmutatta nekem Jósua főpapot, aki az ÚR angyala előtt állt, meg a Sátánt, aki jobb keze felől állt, és vádolt őt.</verse>
        <verse osisID='Zech.3.2'>Az ÚR angyala pedig ezt mondta a Sátánnak: Dorgáljon meg téged az ÚR Sátán! Dorgáljon meg téged az ÚR Sátán, aki Jeruzsálemet kiválasztotta! Hát nem tűzből kiragadott üszkös fadarab ez?</verse>
        <verse osisID='Zech.3.3'>Józsua ugyanis piszkos ruhába öltözve állt az angyal előtt.</verse>
        <verse osisID='Zech.3.4'>Azután ezt mondta az angyal az előtte állóknak: Vegyétek le róla a piszkos ruhát! Neki pedig ezt mondta: Nézd! Elvettem a bűnödet, és díszes ruhába öltöztetlek téged.</verse>
        <verse osisID='Zech.3.5'>Majd így szólt: Tegyetek a fejére tiszta süveget! Akkor tiszta süveget tettek a fejére, és tiszta ruhába öltöztették, miközben az ÚR angyala ott állt.</verse>
        <verse osisID='Zech.3.6'>És így figyelmeztette az ÚR angyala Jósuát:</verse>
        <verse osisID='Zech.3.7'>Ezt mondja a Seregek URa: Ha az én utamon jársz, és ha teljesíted, amit rád bíztam, akkor ítélkezhetsz házamban, és felügyelhetsz udvaraimra, sőt megengedem neked, hogy az itt állók között járj-kelj.</verse>
        <verse osisID='Zech.3.8'>Hallgass ide, Jósua főpap, társaiddal együtt, akik előtted ülnek! Azt a csodát jelzik ezek a férfiak, hogy én elhozom szolgámat, a Sarjadékot!</verse>
        <verse osisID='Zech.3.9'>Mert itt van egy kő, amelyet Jósua elé tettem. Ezen az egy kövön hét szem van, én magam véstem bele a mintákat - így szól a Seregek URa. Egy napon eltörlöm ennek az országnak a bűnét.</verse>
        <verse osisID='Zech.3.10'>Így szól a Seregek URa: Azon a napon meghívja majd egyik ember a másikat a szőlőjébe és a fügefája alá.</verse>
      </chapter>
      <chapter osisID='Zech.4'>
        <verse osisID='Zech.4.1'>A velem beszélő angyal újra fölébresztett engem, ahogyan álmából szokták fölébreszteni az embert,</verse>
        <verse osisID='Zech.4.2'>és ezt kérdezte tőlem: Mit látsz? Én így feleltem: Egy színarany lámpatartót látok, tetején egy tál&amp;#59; hét mécses van rajta, és a tetején levő mécseseknek hét-hét csücske van.</verse>
        <verse osisID='Zech.4.3'>Két olajfa áll mellette, az egyik a táltól jobbra, a másik balra.</verse>
        <verse osisID='Zech.4.4'>Megkérdeztem a velem beszélő angyaltól: Mit jelentenek ezek, uram?</verse>
        <verse osisID='Zech.4.5'>A velem beszélő angyal így válaszolt nekem: Nem tudod, mit jelentenek? Azt mondtam: Nem, uram!</verse>
        <verse osisID='Zech.4.6'>Erre ő így szólt hozzám: Az ÚR igéje ezt mondja Zerubbábelnek: Nem hatalommal és nem erőszakkal, hanem az én lelkemmel! - mondja a Seregek URa.</verse>
        <verse osisID='Zech.4.7'>Ki vagy te, nagy hegy? Síksággá válsz Zerubbábel előtt! Ő teszi föl a zárókövet, miközben ezt kiáltják: Áldás, áldás szálljon rá!</verse>
        <verse osisID='Zech.4.8'>Azután így szólt hozzám az ÚR igéje:</verse>
        <verse osisID='Zech.4.9'>Zerubbábel keze rakta le ennek a templomnak az alapját, és az ő keze fogja bevégezni. Akkor megtudjátok, hogy a Seregek URa küldött engem hozzátok.</verse>
        <verse osisID='Zech.4.10'>Mert akik gúnyolódtak a kicsiny kezdet napján, azok is örülni fognak, ha meglátják Zerubbábel kezében a zárókövet. Az a hét mécses pedig az ÚR szemeit jelenti, amelyek áttekintik az egész földet.</verse>
        <verse osisID='Zech.4.11'>Ekkor megszólaltam, és megkérdeztem tőle: Mit jelent ez a két olajfa a lámpatartó jobb és bal oldalán?</verse>
        <verse osisID='Zech.4.12'>Másodszor is megszólaltam, és megkérdeztem: Mit jelent az olajfáknak az a két ága, amelyekből két aranycsövön át folyik le az aranyszínű olaj?</verse>
        <verse osisID='Zech.4.13'>Azt mondta nekem: Nem tudod, mik ezek? Azt mondtam: Nem, uram!</verse>
        <verse osisID='Zech.4.14'>Ekkor így felelt: Ezek ketten a felkentek, akik az egész föld Urának a szolgálatára állnak.</verse>
      </chapter>
      <chapter osisID='Zech.5'>
        <verse osisID='Zech.5.1'>Ismét föltekintettem, és egy repülő irattekercset láttam.</verse>
        <verse osisID='Zech.5.2'>Megkérdezte tőlem: Mit látsz? Én így feleltem: Egy repülő irattekercset látok, amely húsz könyök hosszú és tíz könyök széles.</verse>
        <verse osisID='Zech.5.3'>Akkor ezt mondta nekem: Ez az az átok, amely eljut az ország egész területére. Mert ennek következtében fog megbűnhődni minden tolvaj, és ennek következtében fog megbűnhődni minden esküdöző.</verse>
        <verse osisID='Zech.5.4'>Kibocsátottam az átkot - így szól a Seregek URa -, és behatol az a tolvaj házába, meg annak a házába, aki az én nevemre hamisan esküszik. Ott maradnak annak a házában, és elpusztítja azt gerendáival és köveivel együtt.</verse>
        <verse osisID='Zech.5.5'>Azután előlépett a velem beszélő angyal, és ezt mondta: Tekints fel, és nézd, mi közeledik itt!</verse>
        <verse osisID='Zech.5.6'>Én azt kérdeztem: Mi ez? Ő így felelt: Egy véka közeledik itt. És így folytatta: Ebben van az egész ország bűne.</verse>
        <verse osisID='Zech.5.7'>Egyszer csak egy ólomfedő emelkedett föl, és egy asszony ült a vékában.</verse>
        <verse osisID='Zech.5.8'>Az angyal ezt mondta: Ez a gonoszság! Majd visszalökte az asszonyt a vékába, az ólomfödelet pedig rádobta a véka szájára.</verse>
        <verse osisID='Zech.5.9'>Majd föltekintettem, és láttam, hogy két asszony közeledik a szelek szárnyán. Olyan szárnyaik voltak, mint a gólyáknak, és fölemelték a vékát az ég és a föld közé.</verse>
        <verse osisID='Zech.5.10'>Ekkor azt kérdeztem a velem beszélő angyaltól: Hova viszik ezek a vékát?</verse>
        <verse osisID='Zech.5.11'>Ő így válaszolt: Sineár földjére, ott építenek házat neki, és ha elkészült, odateszik egy emelvényre.</verse>
      </chapter>
      <chapter osisID='Zech.6'>
        <verse osisID='Zech.6.1'>Ismét föltekintettem, és láttam, hogy négy harci kocsi jön ki két hegy közül. Ezek a hegyek érchegyek voltak.</verse>
        <verse osisID='Zech.6.2'>Az első kocsiba vörös lovak voltak fogva, a második kocsiba fekete lovak,</verse>
        <verse osisID='Zech.6.3'>a harmadik kocsiba fehér lovak, a negyedik kocsiba pedig erős, tarka lovak.</verse>
        <verse osisID='Zech.6.4'>Megszólaltam, és ezt kérdeztem a velem beszélő angyaltól: Mire valók ezek, uram?</verse>
        <verse osisID='Zech.6.5'>Az angyal így felelt nekem: Ezek most indulnak a négy égtáj felé, miután ott álltak az egész föld Ura előtt.</verse>
        <verse osisID='Zech.6.6'>A fekete lovak észak földjére mennek&amp;#59; utánuk mennek a fehérek, a tarkák pedig dél földjére mennek.</verse>
        <verse osisID='Zech.6.7'>Az erősek is előálltak, és indulni akartak, hogy bejárják a földet. Ezt mondta: Menjetek, járjátok be a földet! Be is járták a földet.</verse>
        <verse osisID='Zech.6.8'>Majd odakiáltott hozzám, és így szólt: Lásd, amelyek észak földjére mentek, megnyugtatták lelkemet észak földjén.</verse>
        <verse osisID='Zech.6.9'>Így szólt hozzám az ÚR igéje:</verse>
        <verse osisID='Zech.6.10'>Vedd át a fogságban maradtak adományát Heldajtól, Tóbijjától és Jedajától, akik Babilóniából jöttek. Menj el még ma Jósijjának, Cefanjá fiának a házához,</verse>
        <verse osisID='Zech.6.11'>és vedd át az ezüstöt és az aranyat, csináltass koronát, és tedd Jósua főpapnak, Jócádák fiának a fejére.</verse>
        <verse osisID='Zech.6.12'>Ezt mondd neki: Így szól a Seregek URa: Van egy férfi, akinek Sarjadék a neve, mert helyette sarjad, és felépíti az ÚR templomát.</verse>
        <verse osisID='Zech.6.13'>Ő fogja felépíteni az ÚR templomát, és nagy méltóságra emelkedik, trónra lép, és uralkodik. Egy pap is lesz mellette a trónon, és békés egyetértés lesz kettőjük között.</verse>
        <verse osisID='Zech.6.14'>A korona pedig legyen ott az ÚR templomában, hogy emlékeztessen Heldajra, Tóbijjára, Jedajára és Cefanjá fiának a jóságára.</verse>
        <verse osisID='Zech.6.15'>Eljönnek a távol lakók is, és építik az ÚR templomát. Akkor megtudjátok, hogy a Seregek URa küldött engem hozzátok. Így lesz, ha engedelmesen hallgattok Isteneteknek, az ÚRnak a szavára.</verse>
      </chapter>
      <chapter osisID='Zech.7'>
        <verse osisID='Zech.7.1'>Így szólt az ÚR igéje Zakariáshoz Dárius király uralkodásának negyedik évében, a kilencedik hónapnak, a Kiszlév hónapnak negyedik napján,</verse>
        <verse osisID='Zech.7.2'>amikor a bételiek elküldték Szárecert, Regem-Meleket és embereiket, hogy esedezzenek az ÚRhoz,</verse>
        <verse osisID='Zech.7.3'>és kérdezzék meg a Seregek URának házában levő papoktól és prófétáktól: Sírjunk-e az ötödik hónapban, megtartóztatva magunkat, ahogyan évek óta tesszük?</verse>
        <verse osisID='Zech.7.4'>Így szólt hozzám a Seregek URának igéje:</verse>
        <verse osisID='Zech.7.5'>Mondd ezt az ország egész népének és a papoknak: Amikor böjtöltetek és gyászoltatok az elmúlt hetven év alatt, az ötödik és a hetedik hónapban, az én kedvemért tartottatok-e böjtöt?</verse>
        <verse osisID='Zech.7.6'>Amikor meg ettetek és ittatok, akkor nem a magatok kedvéért ettetek és ittatok?</verse>
        <verse osisID='Zech.7.7'>Hiszen az volt az ÚR igéje, amelyet a régebbi próféták által hirdettetett, amikor még békében laktak Jeruzsálemben és a körülötte levő városokban, és amikor lakott volt a Délvidék és az alföld is,</verse>
        <verse osisID='Zech.7.8'>amit az ÚR igéje Zakariásnak is mond.</verse>
        <verse osisID='Zech.7.9'>Ezt mondja a Seregek URa: Igazságos ítéletet hozzatok, szeretettel és irgalmasan bánjatok egymással!</verse>
        <verse osisID='Zech.7.10'>Az özvegyet és az árvát, a jövevényt és a nyomorultat ne zsákmányoljátok ki, és ne tervezzetek egymás ellen magatokban semmi rosszat!</verse>
        <verse osisID='Zech.7.11'>De ők nem akartak figyelni, sőt lázadozva hátat fordítottak, és bedugták fülüket, hogy ne halljanak.</verse>
        <verse osisID='Zech.7.12'>Szívüket gyémántkeménnyé tették, hogy ne hallják a törvényt, sem azokat az igéket, amelyeket a Seregek URa küldött lelke által a régebbi próféták útján. Emiatt háborodott fel olyan nagyon a Seregek URa.</verse>
        <verse osisID='Zech.7.13'>Nem hallgattak rá, amikor ő kiáltott, ezért így szól a Seregek URa: Én sem hallgatom meg őket, ha hozzám kiáltanak.</verse>
        <verse osisID='Zech.7.14'>Szétszórtam őket olyan népek közé, amelyeket nem ismertek, az ország pedig pusztán maradt utánuk, senki sem járt arra. Így tették pusztává a gyönyörű országot.</verse>
      </chapter>
      <chapter osisID='Zech.8'>
        <verse osisID='Zech.8.1'>A Seregek URának szava szól.</verse>
        <verse osisID='Zech.8.2'>Ezt mondja a Seregek URa: Féltem a Siont, nagyon féltem. Nagy haragra indultam, annyira féltem őt!</verse>
        <verse osisID='Zech.8.3'>Ezt mondja az ÚR: Visszatérek a Sionra, és Jeruzsálemben fogok lakni. Akkor Jeruzsálemet igaz városnak nevezik, a Seregek URának a hegyét pedig szent hegynek.</verse>
        <verse osisID='Zech.8.4'>Ezt mondja a Seregek URa: Fognak még öregemberek és öregasszonyok üldögélni Jeruzsálem terein, és mindegyiknek bot lesz a kezében, mert magas kort érnek meg.</verse>
        <verse osisID='Zech.8.5'>A város terei megtelnek fiúkkal és leányokkal, akik vígan játszadoznak a tereken.</verse>
        <verse osisID='Zech.8.6'>Ezt mondja a Seregek URa: Bár lehetetlennek tűnik a megmaradt nép számára, hogy ez így lesz abban az időben, az én számomra nem lehetetlen - így szól a Seregek URa.</verse>
        <verse osisID='Zech.8.7'>Ezt mondja a Seregek URa: Én kiszabadítom népemet napkelet földjéről és napnyugat földjéről.</verse>
        <verse osisID='Zech.8.8'>Hazahozom őket, és Jeruzsálemben laknak&amp;#59; az én népem lesznek, én pedig Istenük leszek, valósággal és igazán.</verse>
        <verse osisID='Zech.8.9'>Ezt mondja a Seregek URa: Legyetek erősek, ti, akik hallottátok ezeket az igéket a próféták szájából akkor, amikor lerakták a Seregek URa házának az alapját, hogy felépítsék a templomot.</verse>
        <verse osisID='Zech.8.10'>Mert azelőtt nem ért semmit, amit az ember keresett, sem az, amit az állatával keresett. Nem volt biztonságban az ellenség miatt sem a városból kimenő, sem az oda bejövő, mert az embereket egymás ellen indítottam.</verse>
        <verse osisID='Zech.8.11'>De most már nem leszek olyan a megmaradt néphez, amilyen azelőtt voltam - így szól a Seregek URa.</verse>
        <verse osisID='Zech.8.12'>Mert békességben vetnek, a szőlő megadja gyümölcsét, a föld megadja termését, az ég megadja harmatát, és mindezeket a megmaradt nép tulajdonává teszem.</verse>
        <verse osisID='Zech.8.13'>És bár átkozottak voltatok a népek között, Júda háza és Izráel háza, én megsegítlek benneteket, és áldottak lesztek. Ne féljetek, legyetek erősek!</verse>
        <verse osisID='Zech.8.14'>Mert ezt mondja a Seregek URa: Bár úgy határoztam, hogy veszedelmet hozok rátok, mert elődeitek megharagítottak engem - így szól a Seregek URa -, és azt nem bántam meg,</verse>
        <verse osisID='Zech.8.15'>most viszont úgy határoztam, hogy jót teszek Jeruzsálemmel és Júda házával. Ne féljetek!</verse>
        <verse osisID='Zech.8.16'>Ezeket tegyétek: Mondjatok igazat egymásnak! Hozzatok igaz és békét szerző ítéletet kapuitokban!</verse>
        <verse osisID='Zech.8.17'>Ne tervezzetek magatokban egymás ellen semmi rosszat, és ne szeressétek a hamis esküt! Mindezt gyűlölöm én - így szól az ÚR.</verse>
        <verse osisID='Zech.8.18'>Így szólt hozzám a Seregek URának igéje:</verse>
        <verse osisID='Zech.8.19'>Ezt mondja a Seregek URa: A negyedik, az ötödik, a hetedik és a tizedik hónapban tartott böjt vidám örvendezéssé és boldog ünneppé lesz Júda házában. Csak szeressétek az igazságot és a békességet!</verse>
        <verse osisID='Zech.8.20'>Ezt mondja a Seregek URa: Eljönnek még a népek és a többi város lakói,</verse>
        <verse osisID='Zech.8.21'>és az egyik város lakói a másikba menve mondják: Jertek, menjünk el, könyörögjünk az ÚRhoz, folyamodjunk a Seregek URához! Én is megyek!</verse>
        <verse osisID='Zech.8.22'>Nagy népek és erős nemzetek jönnek Jeruzsálembe, hogy a Seregek URához folyamodjanak, és az ÚRhoz könyörögjenek.</verse>
        <verse osisID='Zech.8.23'>Ezt mondja a Seregek Ura: Azokban a napokban tízen is megragadnak a mindenféle nyelvű népek közül egy júdait ruhája szegélyénél fogva, és ezt mondják: Hadd tartsunk veletek, mert hallottuk, hogy veletek van az Isten!</verse>
      </chapter>
      <chapter osisID='Zech.9'>
        <verse osisID='Zech.9.1'>Fenyegető jövendölés. Az ÚR igéje szól Hadrák földje ellen, és Damaszkuszra nehezedik. Mert az ÚR szemmel tartja az embereket, Izráel minden törzsét,</verse>
        <verse osisID='Zech.9.2'>a szomszédos Hamátot is, meg Tíruszt és Szidónt, bármilyen bölcsek is.</verse>
        <verse osisID='Zech.9.3'>Várat épített magának Tírusz, és annyi ezüstöt halmozott fel, mint a por, annyi színaranyat, mint az utcán a sár.</verse>
        <verse osisID='Zech.9.4'>De most az Úr szegénnyé teszi, tengerbe dönti várfalát, a várost pedig tűz pusztítja el.</verse>
        <verse osisID='Zech.9.5'>Ha meglátja ezt Askelón, megijed, Gáza is reszketni fog nagyon, Ekrón reménysége meghiúsul. Nem lesz király Gázában, Askelón lakatlan marad.</verse>
        <verse osisID='Zech.9.6'>Asdódban korcs nép lakik majd, és megtöröm a filiszteusok gőgjét.</verse>
        <verse osisID='Zech.9.7'>Kiveszem szájukból a vérrel együtt evett húst, és fogaik közül a förtelmes eledelt. De Istenünké lesz a maradékuk, olyan lesz, mint Júda egyik törzse, az ekróniak pedig olyanok, mint a jebúsziak.</verse>
        <verse osisID='Zech.9.8'>Táborba szállok majd házam védelmére, az arra járók ellen, és nem támadja meg őket többé fosztogató, mert most már rájuk tekintek.</verse>
        <verse osisID='Zech.9.9'>Örvendj nagyon, Sion leánya, ujjongj, Jeruzsálem leánya! Királyod érkezik hozzád, aki igaz és diadalmas, alázatos, és szamáron ül, szamárcsikó hátán.</verse>
        <verse osisID='Zech.9.10'>Kiirtja a harci kocsit Efraimból és a lovat Jeruzsálemből. Kivész a harci íj is, mert békét hirdet a népeknek. Uralma tengertől tengerig ér, és a folyamtól a föld végéig.</verse>
        <verse osisID='Zech.9.11'>A veled kötött szövetség véréért szabadon bocsátom foglyaidat a kútból, amelyben nincs víz.</verse>
        <verse osisID='Zech.9.12'>Térjetek vissza a fellegvárba, reménykedő foglyok! Még ma kijelentem: Kétszeres kárpótlást adok neked!</verse>
        <verse osisID='Zech.9.13'>Mert kifeszítem Júdát, mint egy íjat, Efraimot nyílnak használom. Felbuzdítom fiaidat, Sion, a görögök ellen, és olyanná teszlek, mint a hős kardja.</verse>
        <verse osisID='Zech.9.14'>Akkor megjelenik fölöttük az ÚR, kirepül nyila, mint a villám. Az én Uram, az ÚR megfújja a kürtöt, és dél felől támadó forgószélben vonul.</verse>
        <verse osisID='Zech.9.15'>A Seregek URa oltalmazza népét, győznek, és taposnak a parittyaköveken. Úgy zúgnak, mintha bort ittak volna, megtelnek, mint az áldozati kehely, mint az oltár sarkai.</verse>
        <verse osisID='Zech.9.16'>Megsegíti őket Istenük, az ÚR azon a napon. Pásztorolja népét, mint egy nyájat. Mint a korona drágakövei, úgy ragyognak földjén.</verse>
        <verse osisID='Zech.9.17'>Milyen nagy az ő jósága, milyen nagy az ő szépsége! Bőven ad gabonát az ifjaknak, mustot a leányoknak.</verse>
      </chapter>
      <chapter osisID='Zech.10'>
        <verse osisID='Zech.10.1'>Kérjetek esőt az ÚRtól a tavaszi eső idején! Az ÚR alkot viharfelhőket, ő ad záporesőt és mezei növényeket mindenkinek.</verse>
        <verse osisID='Zech.10.2'>De a házibálványok hazug kijelentést adnak, a varázslók megcsalnak látomásaikkal, haszontalan álmokat beszélnek el, és amivel vigasztalnak, mit sem ér. Ezért széledt el népem, mint egy nyáj, nyomorúságra jutott, mert nem volt pásztora.</verse>
        <verse osisID='Zech.10.3'>Fellángolt haragom a pásztorok ellen, megbüntetem a nyáj élén járókat. Gondja lesz a Seregek URának nyájára, Júda házára, fölékesíti őket, mint a harci paripát.</verse>
        <verse osisID='Zech.10.4'>Közülük való a sarokkő, közülük a sátorcövek, közülük való a harci íj, közülük kerül ki minden elöljáró is.</verse>
        <verse osisID='Zech.10.5'>Olyanok lesznek, mint a hősök, az utca sarába tapossák az ellenséget a harcban. Harcolnak, mert velük van az ÚR, még a lovasokat is megszégyenítik.</verse>
        <verse osisID='Zech.10.6'>Hatalmassá teszem Júda házát, és József házát megsegítem. Hazahozom őket, irgalmas leszek hozzájuk, és olyanok lesznek, mintha nem is vetettem volna el őket. Mert én, az ÚR vagyok az Istenük, és meghallgatom őket.</verse>
        <verse osisID='Zech.10.7'>Olyan lesz Efraim, mint a hős, szíve vidám lesz, mint aki bort ivott. Látják ezt fiai, és örülnek, vigad szívük az ÚRban.</verse>
        <verse osisID='Zech.10.8'>Idehívom, összegyűjtöm őket, mert megváltottam őket, és annyian lesznek, mint régen.</verse>
        <verse osisID='Zech.10.9'>Bár szétszórtam őket a népek közé, ők a távolban is gondolnak rám, életben maradnak, és visszatérnek fiaikkal együtt.</verse>
        <verse osisID='Zech.10.10'>Hazahozom őket Egyiptomból, az Asszíriában levőket is összegyűjtöm, elviszem őket Gileád és Libánon földjére is, de még ez sem lesz nekik elég.</verse>
        <verse osisID='Zech.10.11'>Aggódva kelnek át a tengeren, de az ÚR megveri a tenger hullámait, egészen kiszárad a Nílus mély vize. Letűnik Asszíria gőgös uralma, vége lesz Egyiptom hatalmának.</verse>
        <verse osisID='Zech.10.12'>Hatalmassá lesznek az ÚR által, és az ő nevében bízva élnek - így szól az ÚR.</verse>
      </chapter>
      <chapter osisID='Zech.11'>
        <verse osisID='Zech.11.1'>Tárd ki kapuidat, Libánon, hadd eméssze cédrusaidat a tűz!</verse>
        <verse osisID='Zech.11.2'>Jajgassatok, ciprusok, mert ledőltek a cédrusok, elpusztultak a hatalmas fák! Jajgassatok, Básán tölgyei, mert földre dőlt a rengeteg erdő.</verse>
        <verse osisID='Zech.11.3'>Pásztorok jajszava hangzik, mert elpusztult pompás legelőjük. Oroszlánkölykök ordítása hangzik, mert elpusztult a Jordán bozótja!</verse>
        <verse osisID='Zech.11.4'>Így szól az én Istenem, az ÚR: Legeltesd a levágni való juhokat,</verse>
        <verse osisID='Zech.11.5'>amelyeket megvásárlóik levágnak, és nem tartják azt bűnnek, eladóik pedig ezt mondják: Áldott legyen az ÚR, mert meggazdagodtam! Pásztoraik sem szánják őket.</verse>
        <verse osisID='Zech.11.6'>Én sem szánom többé az ország lakóit! - így szól az ÚR. Én kiszolgáltatom az embereket egymásnak és királyuknak, darabokra szaggatják az országot, és én nem mentem meg őket.</verse>
        <verse osisID='Zech.11.7'>Legeltettem tehát a levágni való juhokat a juhkereskedők számára. Fogtam két botot, az egyiket elneveztem jóakaratnak, a másikat pedig egyetértésnek&amp;#59; így legeltettem a nyájat.</verse>
        <verse osisID='Zech.11.8'>De három pásztort küldtem el egy hónap alatt, mert elfogyott a türelmem irántuk&amp;#59; de ők is meguntak engem.</verse>
        <verse osisID='Zech.11.9'>Ezért azt mondtam: Nem legeltetlek benneteket! Haljon meg, aki halálra való, pusztuljon, aki pusztulásra való, a megmaradtak pedig marják egymás húsát!</verse>
        <verse osisID='Zech.11.10'>Fogtam a jóakarat nevű botomat, és eltörtem, és ezzel felbontottam a szövetséget, amelyet valamennyi néppel kötöttem.</verse>
        <verse osisID='Zech.11.11'>Fel is bomlott az azon a napon, és a juhkereskedők, akik ügyeltek rám, megértették, hogy az ÚR akarata ez.</verse>
        <verse osisID='Zech.11.12'>Akkor ezt mondtam nekik: Ha jónak látjátok, adjátok meg béremet! De ha nem, akkor tartsátok meg! Ekkor kifizették a béremet: harminc ezüstöt.</verse>
        <verse osisID='Zech.11.13'>Az ÚR pedig ezt mondta nekem: Dobd oda a kincsek közé ezt a becses értéket, amire engem becsültek! Fogtam tehát a harminc ezüstöt, és odadobtam az ÚR házának a kincsei közé.</verse>
        <verse osisID='Zech.11.14'>Azután eltörtem a másik botomat is, az egyetértés nevűt, és ezzel felbontottam a testvéri viszonyt Júda és Izráel között.</verse>
        <verse osisID='Zech.11.15'>Azután ezt mondta nekem az ÚR: Most még szerezz magadnak bolond pásztorhoz illő holmikat.</verse>
        <verse osisID='Zech.11.16'>Mert olyan pásztort fogok támasztani az országban, aki az elveszettekkel nem törődik, az elkóboroltakat nem keresi meg, a sérülteket nem gyógyítja, a fáradtaknak nem viseli gondját, de a kövéreknek a húsát megeszi, és körmeiket letördeli.</verse>
        <verse osisID='Zech.11.17'>Jaj a mihaszna pásztornak, aki elhagyja a nyájat! Fegyver járja át a karját, meg a jobb szemét! Száradjon el a karja, vakuljon meg a jobb szeme!</verse>
      </chapter>
      <chapter osisID='Zech.12'>
        <verse osisID='Zech.12.1'>Fenyegető jövendölés. Az ÚR igéje szól Izráelről. Így szól az ÚR, aki az eget kifeszítette, a földnek alapot vetett, aki lelket adott az emberbe.</verse>
        <verse osisID='Zech.12.2'>Íme, én részegítő pohárrá teszem Jeruzsálemet a körülötte levő népek számára. Júdára is rákerül a sor, amikor ostromolják Jeruzsálemet.</verse>
        <verse osisID='Zech.12.3'>Azon a napon majd súlyos kővé teszem Jeruzsálemet minden nép számára: aki föl akarja emelni, mind megszakad bele, még ha összefog is ellene a föld minden népe.</verse>
        <verse osisID='Zech.12.4'>Azon a napon - így szól az ÚR - azzal verem meg őket, hogy a lovak mind megvadulnak, és a lovasok elvesztik a fejüket. Júda házát éberen őrzöm, de a népek lovait vaksággal verem meg.</verse>
        <verse osisID='Zech.12.5'>Júda törzsfői ezt mondják magukban: Jeruzsálem lakóinak ereje Istenükben, a Seregek URában van.</verse>
        <verse osisID='Zech.12.6'>Azon a napon olyanokká teszem Júda törzsfőit, amilyen a tüzes serpenyő a fahasábok közt, és amilyen a fáklya a kévék közt: jobbra-balra égetik a körülöttük levő népeket, de Jeruzsálem továbbra is békében marad a maga helyén.</verse>
        <verse osisID='Zech.12.7'>Először Júda sátrait szabadítja meg az ÚR, hogy ne dicsekedjék Dávid háza, és ne dicsekedjenek Jeruzsálem lakói Júdával szemben.</verse>
        <verse osisID='Zech.12.8'>Azon a napon az ÚR oltalmazza Jeruzsálem lakóit, és olyan lesz közöttük még a botladozó is azon a napon, mint Dávid. Dávid háza pedig előttük jár, mint Isten, mint az ÚR angyala.</verse>
        <verse osisID='Zech.12.9'>Azon a napon meg fogok semmisíteni minden népet, amely Jeruzsálemre támad.</verse>
        <verse osisID='Zech.12.10'>Dávid házára és Jeruzsálem lakóira pedig kiárasztom a könyörület és a könyörgés lelkét. Rátekintenek arra, akit átdöftek, és úgy gyászolják, ahogyan az egyetlen gyermeket szokták, és úgy keseregnek miatta, ahogyan az elsőszülött miatt szoktak.</verse>
        <verse osisID='Zech.12.11'>Azon a napon olyan nagy gyász lesz Jeruzsálemben, amilyent Hadad-Rimmónért szoktak tartani a megiddói völgyben.</verse>
        <verse osisID='Zech.12.12'>Gyászolni fog az ország, külön-külön minden nemzetség: külön Dávid házának a nemzetsége, asszonyaik is külön&amp;#59; külön Nátán házának a nemzetsége, asszonyaik is külön&amp;#59;</verse>
        <verse osisID='Zech.12.13'>külön Lévi házának a nemzetsége, asszonyaik is külön&amp;#59; külön Simei nemzetsége, asszonyaik is külön.</verse>
        <verse osisID='Zech.12.14'>A többi nemzetség is mind, külön minden nemzetség, asszonyaik is külön.</verse>
      </chapter>
      <chapter osisID='Zech.13'>
        <verse osisID='Zech.13.1'>Azon a napon forrás fakad Dávid háza és Jeruzsálem lakói számára, hogy lemossa a vétket és a szennyet.</verse>
        <verse osisID='Zech.13.2'>Azon a napon - így szól a Seregek URa - eltörlöm a bálványok neveit az országban, nem is említik őket többé. A prófétákat és a tisztátalan lelkületet is eltávolítom az országból.</verse>
        <verse osisID='Zech.13.3'>És ha valaki még prófétálni merne, a saját szülei, az apja és anyja mondják neki: Nem maradhatsz életben, mert hazugságot beszéltél az ÚR nevében! És a saját szülei, az apja és anyja szúrja le, amikor prófétál.</verse>
        <verse osisID='Zech.13.4'>Azon a napon szégyent vallanak a próféták látomásuk miatt, amiről prófétálnak. Nem öltöznek díszes ruhába, és nem hazudoznak.</verse>
        <verse osisID='Zech.13.5'>Azt mondják majd: Nem vagyok próféta, földműves vagyok, a földből élek ifjúkorom óta.</verse>
        <verse osisID='Zech.13.6'>Ha pedig megkérdezi valaki: Miféle sebek ezek a melleden? - azt feleli: Barátaim házában vertek meg engem.</verse>
        <verse osisID='Zech.13.7'>Kard! Támadj pásztoromra, bizalmas emberemre! - így szól a Seregek URa. Vágd le a pásztort, széledjen el a nyáj! Még a bojtárokra is kezet emelek!</verse>
        <verse osisID='Zech.13.8'>Úgy jár az egész ország - így szól az ÚR -, hogy kétharmad részét kiirtják, és elpusztul, csak egyharmada marad meg.</verse>
        <verse osisID='Zech.13.9'>Ezt a harmadrészt is tűzbe teszem, megtisztítom őket, ahogyan az ezüstöt tisztítják, megpróbálom őket, ahogyan az aranyat próbálják. Ő segítségül hívja nevemet, én pedig meghallgatom őt. Ezt mondom: Népem ő, és ő ezt mondja: URam, Istenem!</verse>
      </chapter>
      <chapter osisID='Zech.14'>
        <verse osisID='Zech.14.1'>Eljön az ÚRnak a napja, amikor osztozkodnak a tőled elvett zsákmányon.</verse>
        <verse osisID='Zech.14.2'>Mert összegyűjtök minden népet, hogy harcoljanak Jeruzsálem ellen. Elfoglalják a várost, kifosztják a házakat, és meggyalázzák az asszonyokat. A város fele fogságba megy, a megmaradt népet azonban nem űzik ki a városból.</verse>
        <verse osisID='Zech.14.3'>De az ÚR harcba száll majd azokkal a népekkel, ahogyan harcolt egykor, a csata napján.</verse>
        <verse osisID='Zech.14.4'>Megveti majd lábát azon a napon az Olajfák hegyén, amely Jeruzsálemtől keletre van. Az Olajfák hegye pedig középen kettéhasad&amp;#59; kelet-nyugati irányban egy igen nagy völgy lesz, mert a hegy egyik fele északra, a másik fele délre mozdul el.</verse>
        <verse osisID='Zech.14.5'>Akkor meneküljetek a hegyek szakadékaiba, mert a hegyek között a szakadék Ácalig ér. Úgy fussatok, ahogyan Uzzijjának, Júda királyának az idejében futottatok a földrengés elől! Mert eljön az ÚR, az én Istenem, szentjeivel együtt.</verse>
        <verse osisID='Zech.14.6'>Azon a napon nem lesz sem hőség, sem hideg, sem fagy.</verse>
        <verse osisID='Zech.14.7'>Akkor csak nappal lesz - az ÚR tudja ezt. Nem lesz külön nappal és éjszaka, világos lesz még este is.</verse>
        <verse osisID='Zech.14.8'>Azon a napon folyóvíz fakad Jeruzsálemből, egyik ága a keleti tenger felé folyik, másik ága a nyugati tenger felé&amp;#59; így lesz télen-nyáron át.</verse>
        <verse osisID='Zech.14.9'>Az ÚR lesz a király az egész földön. Azon a napon az ÚR lesz az egyetlen Isten, és neve az egyetlen név.</verse>
        <verse osisID='Zech.14.10'>Az egész ország síksággá változik Gebától Rimmónig, Jeruzsálemtől délre. Jeruzsálem pedig kimagaslik, és a régi helyén marad&amp;#59; a Benjámin-kaputól addig, ahol a régi kapu volt a Szeglet-kapuig, és a Hananél tornyától a királyi borsajtókig.</verse>
        <verse osisID='Zech.14.11'>Lakni fognak benne, és háború nem pusztítja többé, hanem biztonságban lesz Jeruzsálem.</verse>
        <verse osisID='Zech.14.12'>Ilyen csapással fog az ÚR sújtani minden népet, amely Jeruzsálem ellen vonul: megrothad a húsuk még életükben, szemük is megrothad gödrében, nyelvük is megrothad szájukban.</verse>
        <verse osisID='Zech.14.13'>Azon a napon az ÚR nagy zűrzavart támaszt közöttük: az emberek egymásra támadnak, és kezet emelnek egymásra.</verse>
        <verse osisID='Zech.14.14'>Még Júda is harcolni fog Jeruzsálem ellen. A körülöttük lakó népek minden kincsét összegyűjtik: aranyat, ezüstöt és tömérdek ruhát.</verse>
        <verse osisID='Zech.14.15'>Ugyanaz a csapás éri a lovakat, öszvéreket, tevéket, szamarakat és minden állatot abban a táborban, amely az embereket érte.</verse>
        <verse osisID='Zech.14.16'>Azután mindazok, akik megmaradnak a Jeruzsálemre támadó népek közül, évről évre elmennek, és leborulnak a Király, a Seregek URa előtt, és megünneplik a sátoros ünnepet.</verse>
        <verse osisID='Zech.14.17'>Ha pedig a föld népei közül valamelyik nem megy el Jeruzsálembe, hogy leboruljon a Király, a Seregek URa előtt, az nem kap esőt.</verse>
        <verse osisID='Zech.14.18'>Még Egyiptom sem kap, ha népe nem megy el, és nem jelenik meg. Ugyanaz a csapás éri, amellyel az ÚR azokat a népeket sújtja, amelyek nem mennek el megünnepelni a sátoros ünnepet.</verse>
        <verse osisID='Zech.14.19'>Így bűnhődik majd Egyiptom, és így bűnhődik minden nép, amely nem megy el megünnepelni a sátoros ünnepet.</verse>
        <verse osisID='Zech.14.20'>Azon a napon a lovak csengettyűin is ez lesz: Az ÚR szent tulajdona! Az ÚR házában még a fazekak is olyan szentek lesznek, mint az oltárnál használt kelyhek.</verse>
        <verse osisID='Zech.14.21'>Jeruzsálemben és Júdában minden fazék a Seregek URának szent tulajdona lesz, és aki csak eljön, hogy áldozatot mutasson be, bármelyiket előveheti, és főzhet benne. Attól a naptól fogva nem lesz többé kereskedő a Seregek URának házában.</verse>
      </chapter>
    </div></osisText>
</osis>
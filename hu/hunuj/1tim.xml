<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='HunUj' xml:lang='hu'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='HunUj'>
        <title>Magyar Újfordítású</title>
        <contributor>
Magyar Bibliatársulat
Hungarian Bible Society
H-1113 Budapest
Bocskai út 35.
Tel.: 36-1 386-8267; 36-1 386-8277
Tel./Fax: 36-1 466-9392
</contributor>
        <creator>ws</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2005-03-10</date>
        <description>Magyar Bibliatarsulat Ujforditasu Bibliaja</description>
        <publisher>the word company</publisher>
        <type type='OSIS'>Bible</type>
        <identifier type='OSIS'>HunUj</identifier>
        <source>http://web.axelero.hu/kaveonline/sword/</source>
        <language type='IETF'>hu</language>
        <relation/>
        <coverage/>
        <rights>Public Domain; Free distribution</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Tim'>
      <chapter osisID='1Tim.1'>
        <verse osisID='1Tim.1.1'>Pál, a mi megtartó Istenünknek, és Krisztus Jézusnak, a mi reménységünknek rendeléséből Krisztus Jézus apostola,</verse>
        <verse osisID='1Tim.1.2'>Timóteusnak, igaz fiamnak a hitben: Kegyelem, irgalom, békesség Istentől, a mi Atyánktól és Krisztus Jézustól, a mi Urunktól.</verse>
        <verse osisID='1Tim.1.3'>Amikor Macedóniába mentem, kértelek, hogy maradj Efezusban, és parancsold meg némelyeknek, hogy ne hirdessenek tévtanokat,</verse>
        <verse osisID='1Tim.1.4'>ne is foglalkozzanak mondákkal és vég nélküli nemzetségtáblázatokkal, amelyek inkább vitákra vezetnek, mint Isten üdvözítő tervének megismerésére hit által.</verse>
        <verse osisID='1Tim.1.5'>A parancs célja pedig a tiszta szívből, jó lelkiismeretből és képmutatás nélküli hitből fakadó szeretet.</verse>
        <verse osisID='1Tim.1.6'>Némelyek elfordultak ezektől, és üres fecsegésre adták magukat,</verse>
        <verse osisID='1Tim.1.7'>törvénytanítók akarnak lenni&amp;#59; de nem értik sem azt, amit mondanak, sem azt, amit bizonygatnak.</verse>
        <verse osisID='1Tim.1.8'>Mi azonban tudjuk, hogy a törvény jó, ha valaki törvényszerűen él azzal.</verse>
        <verse osisID='1Tim.1.9'>És tudjuk azt is, hogy a törvény nem az igaz ellen van, hanem a törvényszegők és az engedetlenek, a hitetlenek és a bűnösök, a szentségtelenek és a szentségtörők, az apa- és anyagyilkosok, az embergyilkosok,</verse>
        <verse osisID='1Tim.1.10'>a paráznák, a fajtalanok, az emberrablók, a hazugok, a hamisan esküvők ellen, és mindaz ellen, ami csak ellenkezik az egészséges tanítással.</verse>
        <verse osisID='1Tim.1.11'>Ez pedig a boldog Isten dicsőségéről szóló evangélium, amely énrám bízatott.</verse>
        <verse osisID='1Tim.1.12'>Hálát adok a Krisztus Jézusnak, a mi Urunknak, aki megerősített engem, mert megbízhatónak tartott, amikor szolgálatra rendelt.</verse>
        <verse osisID='1Tim.1.13'>Jóllehet előbb őt káromló, az övéit üldöző és erőszakos ember voltam, mégis irgalmat nyertem, mert hitetlenségemben tudatlanul cselekedtem.</verse>
        <verse osisID='1Tim.1.14'>De bőségesen kiáradt rám a mi Urunk kegyelme a Krisztus Jézusban való hittel és szeretettel.</verse>
        <verse osisID='1Tim.1.15'>Igaz az a beszéd, és teljes elfogadásra méltó, hogy Krisztus Jézus azért jött el a világba, hogy a bűnösöket üdvözítse, akik közül az első én vagyok.</verse>
        <verse osisID='1Tim.1.16'>De azért könyörült rajtam, hogy Jézus Krisztus elsősorban énrajtam mutassa meg végtelen türelmét példaként azoknak, akik majd hisznek benne, és így az örök életre jutnak.</verse>
        <verse osisID='1Tim.1.17'>Az örökkévalóság királyának pedig, a halhatatlan, láthatatlan egy Istennek tisztelet és dicsőség örökkön-örökké. Ámen.</verse>
        <verse osisID='1Tim.1.18'>Ezt a parancsot kötöm a lelkedre, fiam, Timóteus, hogy a rólad szóló korábbi próféciák alapján harcold meg a nemes harcot.</verse>
        <verse osisID='1Tim.1.19'>Tartsd meg a hitet és a jó lelkiismeretet, amelyet egyesek elvetettek, és ezért a hit dolgában hajótörést szenvedtek.</verse>
        <verse osisID='1Tim.1.20'>Ezek közül való Hümenaiosz és Alexandrosz, akiket átadtam a Sátánnak, hadd tanulják meg, hogy ne káromolják az Istent.</verse>
      </chapter>
      <chapter osisID='1Tim.2'>
        <verse osisID='1Tim.2.1'>Arra kérlek mindenekelőtt, hogy tartsatok könyörgéseket, imádságokat, esedezéseket és hálaadásokat minden emberért,</verse>
        <verse osisID='1Tim.2.2'>a királyokért és minden feljebbvalóért, hogy nyugodt és csendes életet éljünk teljes istenfélelemben és tisztességben.</verse>
        <verse osisID='1Tim.2.3'>Ez jó és kedves a mi üdvözítő Istenünk színe előtt,</verse>
        <verse osisID='1Tim.2.4'>aki azt akarja, hogy minden ember üdvözüljön, és eljusson az igazság megismerésére.</verse>
        <verse osisID='1Tim.2.5'>Mert egy az Isten, egy a közbenjáró is Isten és emberek között, az ember Krisztus Jézus,</verse>
        <verse osisID='1Tim.2.6'>aki váltságul adta önmagát mindenkiért tanúbizonyságként a maga idejében.</verse>
        <verse osisID='1Tim.2.7'>Azért rendeltettem hírnökül és apostolul - igazat mondok, nem hazudok -, hogy a hitre és az igazságra tanítsam a népeket.</verse>
        <verse osisID='1Tim.2.8'>Azt akarom tehát, hogy a férfiak mindenütt bűntől tiszta kezeket felemelve imádkozzanak harag és kételkedés nélkül.</verse>
        <verse osisID='1Tim.2.9'>Ugyanígy az asszonyok is, tisztességes öltözetben, szemérmesen és mértékletesen ékesítsék magukat, ne hajfonatokkal és arannyal, gyöngyökkel vagy drága ruhával,</verse>
        <verse osisID='1Tim.2.10'>hanem azzal, ami az istenfélelmet valló asszonyokhoz illik: jó cselekedetekkel.</verse>
        <verse osisID='1Tim.2.11'>Az asszony csendben tanuljon, teljes alázatossággal.</verse>
        <verse osisID='1Tim.2.12'>A tanítást azonban az asszonynak nem engedem meg, sem azt, hogy a férfin uralkodjék, hanem legyen csendben.</verse>
        <verse osisID='1Tim.2.13'>Mert Ádám teremtetett először, Éva csak azután,</verse>
        <verse osisID='1Tim.2.14'>és nem Ádámot vezette tévútra a kísértő, hanem az asszonyt, és ő esett bűnbe.</verse>
        <verse osisID='1Tim.2.15'>Mégis megtartatik a gyermekszüléskor, ha megmarad józanul a hitben, a szeretetben és a szent életben.</verse>
      </chapter>
      <chapter osisID='1Tim.3'>
        <verse osisID='1Tim.3.1'>Igaz beszéd ez: ha valaki püspökségre törekszik, jó munkát kíván.</verse>
        <verse osisID='1Tim.3.2'>Szükséges tehát, hogy a püspök legyen feddhetetlen, egyfeleségű férfi&amp;#59; megfontolt, józan, tisztességes, vendégszerető, tanításra alkalmas&amp;#59;</verse>
        <verse osisID='1Tim.3.3'>nem részeges, nem kötekedő, hanem megértő, a viszálykodást kerülő, nem pénzsóvár&amp;#59;</verse>
        <verse osisID='1Tim.3.4'>olyan, aki a maga háza népét jól vezeti, gyermekeit engedelmességben és teljes tisztességben neveli.</verse>
        <verse osisID='1Tim.3.5'>Mert ha valaki a maga háza népét nem tudja vezetni, hogyan fog gondot viselni az Isten egyházára?</verse>
        <verse osisID='1Tim.3.6'>Ne újonnan megtért ember legyen, nehogy felfuvalkodva az ördöggel azonos ítélet alá essék.</verse>
        <verse osisID='1Tim.3.7'>Szükséges, hogy a kívülállóknak is jó véleményük legyen róla, nehogy gyalázatba és az ördög csapdájába essék.</verse>
        <verse osisID='1Tim.3.8'>Ugyanígy a diakónusok is tiszteletre méltók legyenek, nem kétszínűek, nem mértéktelen borivás rabjai, nem haszonlesők,</verse>
        <verse osisID='1Tim.3.9'>hanem olyanok, akikben megvan a hit titka tiszta lelkiismerettel.</verse>
        <verse osisID='1Tim.3.10'>De ezeket is meg kell vizsgálni előbb, csak akkor szolgáljanak, ha feddhetetlenek.</verse>
        <verse osisID='1Tim.3.11'>Feleségük is hasonlóan tiszteletre méltó legyen: nem rágalmazó, mértékletes, mindenben hűséges.</verse>
        <verse osisID='1Tim.3.12'>A diakónusok legyenek egyfeleségű férfiak, akik mind gyermekeiket, mind a maguk háza népét jól vezetik.</verse>
        <verse osisID='1Tim.3.13'>Mert akik jól szolgálnak, azok szép tisztességet szereznek maguknak, és nagy bátorságot nyernek a Jézus Krisztusba vetett hit hirdetésére.</verse>
        <verse osisID='1Tim.3.14'>Ezeket pedig abban a reményben írom neked, hogy hamarosan eljutok hozzád.</verse>
        <verse osisID='1Tim.3.15'>Ha pedig késnék, ezekből tudd meg, hogyan kell forgolódnod az Isten házában, amely az élő Isten egyháza, az igazság oszlopa és erős alapja:</verse>
        <verse osisID='1Tim.3.16'>Valóban nagy a kegyességnek a titka: aki megjelent testben, igaznak bizonyult lélekben, megjelent az angyaloknak, hirdették a pogányok között, hittek benne a világon, felvitetett dicsőségben.</verse>
      </chapter>
      <chapter osisID='1Tim.4'>
        <verse osisID='1Tim.4.1'>A Lélek pedig világosan megmondja, hogy az utolsó időkben némelyek elszakadnak a hittől, mert megtévesztő lelkekre és ördögi tanításokra hallgatnak&amp;#59;</verse>
        <verse osisID='1Tim.4.2'>és olyanokra, akik képmutató módon hazugságot hirdetnek, akik meg vannak bélyegezve saját lelkiismeretükben.</verse>
        <verse osisID='1Tim.4.3'>Ezek tiltják a házasságot és bizonyos ételek élvezetét, amelyeket az Isten azért teremtett, hogy hálaadással éljenek velük a hívők és az igazság ismerői.</verse>
        <verse osisID='1Tim.4.4'>Mert az Isten minden teremtménye jó, és semmi sem elvetendő, ha hálaadással élnek vele,</verse>
        <verse osisID='1Tim.4.5'>mert megszentelődik az Isten igéje és a könyörgés által.</verse>
        <verse osisID='1Tim.4.6'>Ha ezeket tanítod a testvéreknek, jó szolgája leszel Krisztus Jézusnak, hiszen a hit és az igaz tanítás igéivel táplálkozol, amelynek követőjévé lettél.</verse>
        <verse osisID='1Tim.4.7'>A szentségtörő és vénasszonyos meséket pedig utasítsd el, inkább gyakorold magad a kegyességben,</verse>
        <verse osisID='1Tim.4.8'>mert a test sanyargatásának kevés a haszna, a kegyesség pedig mindenre hasznos, mert megvan benne a jelen és a jövendő élet ígérete.</verse>
        <verse osisID='1Tim.4.9'>Igaz beszéd ez, és teljes elfogadásra méltó&amp;#59;</verse>
        <verse osisID='1Tim.4.10'>hiszen azért fáradunk és küzdünk, mert az élő Istenben reménykedünk, aki üdvözítője minden embernek, de leginkább a hívőknek.</verse>
        <verse osisID='1Tim.4.11'>Rendeld el ezeket, és tanítsd.</verse>
        <verse osisID='1Tim.4.12'>Senki meg ne vessen ifjú korod miatt, hanem légy példája a hívőknek beszédben, magaviseletben, szeretetben, hitben, tisztaságban.</verse>
        <verse osisID='1Tim.4.13'>Amíg megérkezem, legyen gondod az Írás felolvasására, az igehirdetésre, a tanításra.</verse>
        <verse osisID='1Tim.4.14'>Ne hanyagold el a benned levő kegyelmi ajándékot, amelyet prófécia által kaptál a vének kézrátételével.</verse>
        <verse osisID='1Tim.4.15'>Ezekkel törődj, ezekkel foglalkozz, hogy előrehaladásod nyilvánvaló legyen mindenki előtt.</verse>
        <verse osisID='1Tim.4.16'>Legyen gondod önmagadra és a tanításra, maradj meg ezek mellett, mert ha így cselekszel, megmented magadat is, hallgatóidat is.</verse>
      </chapter>
      <chapter osisID='1Tim.5'>
        <verse osisID='1Tim.5.1'>Idősebb férfit ne dorgálj meg, hanem intsd mint apádat, a fiatalabbakat pedig mint öcsédet,</verse>
        <verse osisID='1Tim.5.2'>az idősebb asszonyokat mint anyádat, a fiatalabbakat mint húgodat: teljes tisztasággal.</verse>
        <verse osisID='1Tim.5.3'>Az özvegyasszonyokat, akik valóban özvegyek, tiszteld.</verse>
        <verse osisID='1Tim.5.4'>Ha pedig egy özvegyasszonynak gyermekei vagy unokái vannak, ezek tanulják meg, hogy elsősorban a saját házuk népét becsüljék meg, és hálájukat szüleik iránt róják le, mert ez kedves az Istennek.</verse>
        <verse osisID='1Tim.5.5'>A valóban özvegy és magára maradt asszony pedig Istenben reménykedik, és kitart a könyörgésben és imádkozásban éjjel és nappal.</verse>
        <verse osisID='1Tim.5.6'>A kicsapongó pedig már életében halott.</verse>
        <verse osisID='1Tim.5.7'>Ezekről a dolgokról is rendelkezzél, hogy feddhetetlenek legyenek.</verse>
        <verse osisID='1Tim.5.8'>Ha pedig valaki övéiről és főként háza népéről nem gondoskodik, az megtagadja a hitet, és rosszabb a hitetlennél.</verse>
        <verse osisID='1Tim.5.9'>Az özvegyasszonyok közé csak olyat szabad bejegyezni, aki nem fiatalabb hatvan évesnél, aki egy férfi felesége volt,</verse>
        <verse osisID='1Tim.5.10'>aki mellett jó cselekedetei tanúskodnak, ha gyermekeket nevelt fel, ha vendégszerető volt, ha a szentek lábát megmosta, ha nyomorultakon segített, ha mindenféle jó cselekedetre kész volt.</verse>
        <verse osisID='1Tim.5.11'>A fiatalabb özvegyeket pedig ne jegyezd be, mert ha Krisztus ellenére feltámad bennük a vágy, férjhez akarnak menni.</verse>
        <verse osisID='1Tim.5.12'>Ezek ítéletet vonnak magukra, mert előző fogadalmukat megszegték.</verse>
        <verse osisID='1Tim.5.13'>Egyszersmind semmittevők is, akik megszokják, hogy házról házra járjanak&amp;#59; de nemcsak semmittevők, hanem fecsegők is, a más dolgába avatkoznak, és olyanokat beszélnek, amilyeneket nem kellene.</verse>
        <verse osisID='1Tim.5.14'>Azt akarom tehát, hogy a fiatalabb özvegyek menjenek férjhez, szüljenek gyermekeket, vezessenek háztartást, és ne adjanak semmi alkalmat az ellenségnek a gyalázkodásra.</verse>
        <verse osisID='1Tim.5.15'>Mert egyesek már a Sátánhoz hajlottak.</verse>
        <verse osisID='1Tim.5.16'>Ha egy hívő asszonynak özvegyasszony hozzátartozói vannak, segítse őket, ne terheljék a gyülekezetet, hogy az a valóban özvegyeket segíthesse.</verse>
        <verse osisID='1Tim.5.17'>A vezetésben bevált presbiterek kétszeres megbecsülést érdemelnek: elsősorban azok, akik az igehirdetésben és a tanításban fáradoznak.</verse>
        <verse osisID='1Tim.5.18'>Mert azt mondja az Írás: "Nyomtató ökörnek ne kösd be a száját", és "Méltó a munkás a maga bérére".</verse>
        <verse osisID='1Tim.5.19'>Presbiter ellen vádat ne fogadj el, csak "két vagy három tanú szavára".</verse>
        <verse osisID='1Tim.5.20'>Akik vétkeznek, azokat mindenki előtt fedd meg, hogy a többiekben is félelem támadjon.</verse>
        <verse osisID='1Tim.5.21'>Kérve kérlek, Istenre, Krisztus Jézusra és a választott angyalokra, hogy tartsd meg ezeket előítélet nélkül, és semmit se tégy részrehajlásból.</verse>
        <verse osisID='1Tim.5.22'>A kézrátételt ne siesd el senkinél! Mások bűneiben ne légy részes! Tisztán őrizd meg önmagadat!</verse>
        <verse osisID='1Tim.5.23'>Ezután ne csak vizet igyál, hanem - gyomrodba és gyakori gyengélkedésedre való tekintettel - élj egy kevés borral is.</verse>
        <verse osisID='1Tim.5.24'>Némely ember bűnei nyilvánvalók, és előtte mennek az ítéletre&amp;#59; másokat viszont követnek.</verse>
        <verse osisID='1Tim.5.25'>Ugyanígy nyilvánvalók a jó cselekedetek is, és amelyek másfélék, azok sem rejthetők el.</verse>
      </chapter>
      <chapter osisID='1Tim.6'>
        <verse osisID='1Tim.6.1'>Akik iga alatt görnyedő szolgák, a saját uraikat méltassák teljes tiszteletre, hogy az Isten nevét és a tanítást ne káromolják miattuk.</verse>
        <verse osisID='1Tim.6.2'>Akiknek pedig hívő uraik vannak, ne becsüljék le őket azért, mert testvérek, hanem annál szívesebben szolgáljanak nekik, mert hívők és szeretettek, akik a jó cselekvésére törekszenek. Ezeket tanítsd és hirdesd!</verse>
        <verse osisID='1Tim.6.3'>Ha valaki tévtanokat hirdet, és nem tartja magát a mi Urunk Jézus Krisztus egészséges beszédéhez és a kegyességhez illő tanításhoz,</verse>
        <verse osisID='1Tim.6.4'>az felfuvalkodott, és nem tud semmit, hanem a vitatkozás és a szóharc betegségében szenved, amelyből irigység, viszálykodás, istenkáromlás, gonosz gyanúsítás származik.</verse>
        <verse osisID='1Tim.6.5'>Ezek megbomlott elméjű és az igazságot elvető emberek torzsalkodásai, akik a kegyességet a nyerészkedés eszközének tekintik.</verse>
        <verse osisID='1Tim.6.6'>Valóban nagy nyereség a kegyesség megelégedéssel,</verse>
        <verse osisID='1Tim.6.7'>mert semmit sem hoztunk a világba, nem is vihetünk ki semmit belőle.</verse>
        <verse osisID='1Tim.6.8'>De ha van élelmünk és ruházatunk, elégedjünk meg vele.</verse>
        <verse osisID='1Tim.6.9'>Akik pedig meg akarnak gazdagodni, kísértésbe meg csapdába, sok esztelen és káros kívánságba esnek, amelyek az embereket pusztulásba és romlásba döntik.</verse>
        <verse osisID='1Tim.6.10'>Mert minden rossznak gyökere a pénz szerelme, amely után sóvárogva egyesek eltévelyedtek a hittől, és sok fájdalmat okoztak önmaguknak.</verse>
        <verse osisID='1Tim.6.11'>Te pedig, Isten embere, kerüld ezeket. Ellenben törekedj igazságra, kegyességre, hitre, szeretetre, állhatatosságra, szelídlelkűségre.</verse>
        <verse osisID='1Tim.6.12'>Harcold meg a hit nemes harcát, ragadd meg az örök életet, amelyre elhívattál, amelyről vallást tettél szép hitvallással sok tanú előtt.</verse>
        <verse osisID='1Tim.6.13'>Meghagyom neked az Isten színe előtt, aki életet ad mindennek, és Krisztus Jézus színe előtt, aki Poncius Pilátus előtt bizonyságot tett azzal a szép hitvallással,</verse>
        <verse osisID='1Tim.6.14'>hogy tartsd meg a parancsolatot szeplőtelenül, feddhetetlenül a mi Urunk Jézus Krisztus megjelenéséig.</verse>
        <verse osisID='1Tim.6.15'>Ezt a maga idején megmutatja majd a boldog és egyetlen Hatalmasság, a királyok Királya és uraknak Ura.</verse>
        <verse osisID='1Tim.6.16'>Övé egyedül a halhatatlanság, aki megközelíthetetlen világosságban lakik, akit az emberek közül senki sem látott, és nem is láthat: övé a tisztelet és az örökkévaló hatalom. Ámen.</verse>
        <verse osisID='1Tim.6.17'>Azoknak pedig, akik e világban gazdagok, parancsold meg, hogy ne legyenek gőgösek, és ne a bizonytalan gazdagságban reménykedjenek, hanem Istenben, aki megélhetésünkre mindent bőségesen megad nekünk.</verse>
        <verse osisID='1Tim.6.18'>A gazdagok tegyenek jót, legyenek gazdagok a jó cselekedetekben, adakozzanak szívesen, javaikat osszák meg másokkal,</verse>
        <verse osisID='1Tim.6.19'>gyűjtsenek maguknak jó alapot a jövendőre, hogy elnyerjék az igazi életet.</verse>
        <verse osisID='1Tim.6.20'>Timóteus, őrizd meg a rád bízott kincset. Fordulj el a hazug módon ismeretnek nevezett szentségtelen, üres beszédektől és ellenvetésektől,</verse>
        <verse osisID='1Tim.6.21'>amelyeket egyesek elfogadva eltévelyedtek a hittől. A kegyelem veletek!</verse>
      </chapter>
    </div></osisText>
</osis>
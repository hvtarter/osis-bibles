<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='HunUj' xml:lang='hu'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='HunUj'>
        <title>Magyar Újfordítású</title>
        <contributor>
Magyar Bibliatársulat
Hungarian Bible Society
H-1113 Budapest
Bocskai út 35.
Tel.: 36-1 386-8267; 36-1 386-8277
Tel./Fax: 36-1 466-9392
</contributor>
        <creator>ws</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2005-03-10</date>
        <description>Magyar Bibliatarsulat Ujforditasu Bibliaja</description>
        <publisher>the word company</publisher>
        <type type='OSIS'>Bible</type>
        <identifier type='OSIS'>HunUj</identifier>
        <source>http://web.axelero.hu/kaveonline/sword/</source>
        <language type='IETF'>hu</language>
        <relation/>
        <coverage/>
        <rights>Public Domain; Free distribution</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Tim'>
      <chapter osisID='2Tim.1'>
        <verse osisID='2Tim.1.1'>Pál, Isten akaratából Krisztus Jézus apostola, a Krisztus Jézusban való élet ígérete szerint,</verse>
        <verse osisID='2Tim.1.2'>Timóteusnak, szeretett fiának: Kegyelem, irgalom, békesség Istentől, a mi Atyánktól és a Krisztus Jézustól, a mi Urunktól.</verse>
        <verse osisID='2Tim.1.3'>Hálát adok az Istennek, akinek őseimhez hasonlóan tiszta lelkiismerettel szolgálok, amikor szüntelenül, éjjel és nappal megemlékezem rólad könyörgéseimben,</verse>
        <verse osisID='2Tim.1.4'>és könnyeidre emlékezve látni kívánlak, hogy öröm töltsön el.</verse>
        <verse osisID='2Tim.1.5'>Eszembe jutott ugyanis a benned élő képmutatás nélküli hit, amely először nagyanyádban, Lóiszban és anyádban, Eunikében lakott, de meg vagyok győződve arról, hogy benned is megvan.</verse>
        <verse osisID='2Tim.1.6'>Ezért emlékeztetlek téged, hogy gerjeszd fel az Isten kegyelmi ajándékát, amely kezeim rád tétele által van benned.</verse>
        <verse osisID='2Tim.1.7'>Mert nem a félelemnek lelkét adta nekünk az Isten, hanem az erő, a szeretet és a józanság lelkét.</verse>
        <verse osisID='2Tim.1.8'>Ne szégyelld hát a mi Urunkról szóló bizonyságtételt, se engem, az ő foglyát, hanem szenvedj velem együtt az evangéliumért, Isten ereje által.</verse>
        <verse osisID='2Tim.1.9'>Mert ő szabadított meg minket, és ő hívott el szent hívással, nem a mi cselekedeteink alapján, hanem saját végzése és kegyelme szerint, amelyet még az idők kezdete előtt Krisztus Jézusban adott nekünk.</verse>
        <verse osisID='2Tim.1.10'>Ez most nyilvánvalóvá lett a mi Üdvözítőnk, Krisztus Jézus megjelenése által, aki megtörte a halál erejét, és az evangélium által világosságra hozta az elmúlhatatlan életet.</verse>
        <verse osisID='2Tim.1.11'>Ennek az evangéliumnak a szolgálatára rendeltettem én hírnökül, apostolul és tanítóul.</verse>
        <verse osisID='2Tim.1.12'>Ezért is szenvedem ezeket, de nem szégyellem, mert tudom, kiben hiszek, és meg vagyok győződve, hogy neki van hatalma arra, hogy a rám bízott kincset megőrizze arra a napra.</verse>
        <verse osisID='2Tim.1.13'>Az egészséges beszéd példájának tekintsd, amit éntőlem hallottál, a Krisztus Jézusban való hitben és szeretetben.</verse>
        <verse osisID='2Tim.1.14'>A rád bízott drága kincset őrizd meg a bennünk lakozó Szentlélek által.</verse>
        <verse osisID='2Tim.1.15'>Tudod, hogy az Ázsiában levők mind elfordultak tőlem, köztük Fügelosz és Hermogenész is.</verse>
        <verse osisID='2Tim.1.16'>Az Úr legyen könyörületes Onéziforosz háza népe iránt, mert sokszor felüdített engem, és nem szégyellte bilincseimet.</verse>
        <verse osisID='2Tim.1.17'>Sőt amikor Rómában volt, buzgón keresett engem, és meg is talált.</verse>
        <verse osisID='2Tim.1.18'>Adja meg neki az Úr, hogy irgalmat találjon nála azon a napon. És hogy milyen nagy szolgálatokat tett Efezusban, azt te tudod legjobban.</verse>
      </chapter>
      <chapter osisID='2Tim.2'>
        <verse osisID='2Tim.2.1'>Te azért, fiam, erősödjél meg a kegyelemben, amely a Krisztus Jézusban van.</verse>
        <verse osisID='2Tim.2.2'>És amit tőlem hallottál sok tanú előtt, azokat add át megbízható embereknek, akik mások tanítására is alkalmasak lesznek.</verse>
        <verse osisID='2Tim.2.3'>Vállald velem együtt a szenvedést, mint Krisztus Jézus jó katonája.</verse>
        <verse osisID='2Tim.2.4'>Egy harcos sem elegyedik bele a mindennapi élet gondjaiba, hogy megnyerje annak a tetszését, aki harcosává fogadta.</verse>
        <verse osisID='2Tim.2.5'>Ha pedig versenyez is valaki, nem nyer koszorút, ha nem szabályszerűen versenyez.</verse>
        <verse osisID='2Tim.2.6'>A fáradozó földművesnek kell először a termésből részesülnie.</verse>
        <verse osisID='2Tim.2.7'>Gondolkozz azon, amit mondok, mert az Úr megadja majd neked, hogy mindent megérts.</verse>
        <verse osisID='2Tim.2.8'>Emlékezz arra, hogy Jézus Krisztus, aki Dávid utóda, feltámadt a halottak közül. Erről szól az én evangéliumom,</verse>
        <verse osisID='2Tim.2.9'>amelyért még bilincseket is viselek, mint egy gonosztevő. Az Isten igéje viszont nincs bilincsbe verve.</verse>
        <verse osisID='2Tim.2.10'>Ezért tehát mindent elviselek a választottakért, hogy ők is elnyerjék a Krisztus Jézusban való üdvösséget örök dicsőséggel.</verse>
        <verse osisID='2Tim.2.11'>Igaz beszéd ez: Ha vele együtt haltunk meg, vele együtt fogunk élni is.</verse>
        <verse osisID='2Tim.2.12'>Ha tűrünk, vele együtt fogunk uralkodni is. Ha megtagadjuk, ő is megtagad minket.</verse>
        <verse osisID='2Tim.2.13'>Ha hűtlenek vagyunk, ő hű marad, mert ő magát meg nem tagadhatja.</verse>
        <verse osisID='2Tim.2.14'>Ezekre emlékeztesd, és az Isten színe előtt bizonyságot téve kérd őket: ne folytassanak haszontalan szóharcot a hallgatók romlására.</verse>
        <verse osisID='2Tim.2.15'>Igyekezz kipróbált emberként megállni az Isten előtt, mint olyan munkás, aki nem vall szégyent, hanem helyesen fejtegeti az igazság igéjét.</verse>
        <verse osisID='2Tim.2.16'>A szentségtörő, üres fecsegők elől pedig térj ki, mert egyre messzebb mennek az istentelenségben,</verse>
        <verse osisID='2Tim.2.17'>és szavuk úgy terjed, mint a rákos fekély. Közülük való Hümenaiosz és Filétosz,</verse>
        <verse osisID='2Tim.2.18'>akik az igazság kérdésében eltévelyedtek, amikor azt mondják, hogy a feltámadás már megtörtént, és ezzel feldúlják egyesek hitét.</verse>
        <verse osisID='2Tim.2.19'>Az Isten által vetett szilárd alap azonban megáll, amelynek a pecsétje ez: "Ismeri az Úr az övéit, és hagyja el a gonoszt mindenki, aki az Úr nevét vallja!"</verse>
        <verse osisID='2Tim.2.20'>Egy nagy házban pedig nemcsak arany- és ezüstedények vannak, hanem fa- és cserépedények is&amp;#59; amazokat megbecsülik, emezek pedig közönséges használatra valók.</verse>
        <verse osisID='2Tim.2.21'>Ha tehát valaki megtisztítja magát ezektől, megbecsült, megszentelt edény lesz, az Úrnak is hasznos, és minden jó cselekedetre alkalmas.</verse>
        <verse osisID='2Tim.2.22'>Az ifjúkori kívánságot pedig kerüld! Törekedj viszont az igazságra, a hitre, a szeretetre, a békességre azokkal együtt, akik tiszta szívből hívják segítségül az Urat.</verse>
        <verse osisID='2Tim.2.23'>Az ostoba és éretlen vitatkozások elől térj ki, tudva, hogy ezek viszálykodást szülnek.</verse>
        <verse osisID='2Tim.2.24'>De az Úr szolgája ne viszálykodjék, hanem legyen barátságos mindenkihez, tanításra alkalmas és türelmes,</verse>
        <verse osisID='2Tim.2.25'>aki szelídséggel neveli az ellenszegülőket, hátha az Isten megadja nekik egyszer, hogy megtérve megismerjék az igazságot,</verse>
        <verse osisID='2Tim.2.26'>és felocsúdjanak az ördög csapdájából, aki foglyul ejtette őket, hogy akaratát teljesítsék.</verse>
      </chapter>
      <chapter osisID='2Tim.3'>
        <verse osisID='2Tim.3.1'>Azt pedig tudd meg, hogy az utolsó napokban nehéz idők jönnek.</verse>
        <verse osisID='2Tim.3.2'>Az emberek ugyanis önzők, pénzsóvárak lesznek, dicsekvők, gőgösek, istenkáromlók, szüleikkel szemben engedetlenek, hálátlanok, szentségtelenek&amp;#59;</verse>
        <verse osisID='2Tim.3.3'>szeretetlenek, kérlelhetetlenek, rágalmazók, mértéktelenek, féktelenek, jóra nem hajlandók,</verse>
        <verse osisID='2Tim.3.4'>árulók, vakmerők, felfuvalkodottak, akik inkább az élvezeteket szeretik, mint az Istent.</verse>
        <verse osisID='2Tim.3.5'>Az ilyenek a kegyesség látszatát megőrzik ugyan, de annak az erejét megtagadják. Fordulj el tehát ezektől.</verse>
        <verse osisID='2Tim.3.6'>Mert ezek közül valók azok, akik belopakodnak a házakba, és rabul ejtik a bűnökkel terhelt és sokféle vágytól űzött asszonykákat.</verse>
        <verse osisID='2Tim.3.7'>Ezek mindig tanulnak, de az igazságot sohasem ismerik meg.</verse>
        <verse osisID='2Tim.3.8'>Ahogyan Jannész és Jambrész ellenszegültek Mózesnek, úgy álltak ellent az igazságnak ezek a megromlott értelmű, hit szempontjából megbízhatatlan emberek is.</verse>
        <verse osisID='2Tim.3.9'>De nem jutnak messzire, mert esztelenségük nyilvánvaló lesz mindenki előtt, mint ahogy amazoké is az lett.</verse>
        <verse osisID='2Tim.3.10'>Te azonban követőjévé lettél az én tanításomnak, életmódomnak, szándékomnak, hitemnek, türelmemnek, szeretetemnek, állhatatosságomnak,</verse>
        <verse osisID='2Tim.3.11'>üldöztetéseimnek, szenvedéseimnek, amelyek Antiókhiában, Ikóniumban, Lisztrában értek. Milyen üldöztetéseket viseltem el, és mindegyikből megszabadított az Úr!</verse>
        <verse osisID='2Tim.3.12'>De mindazokat, akik kegyesen akarnak élni Krisztus Jézusban, szintén üldözni fogják.</verse>
        <verse osisID='2Tim.3.13'>A gonosz emberek és ámítók pedig még tovább mennek a rosszban, tévelyegve és másokat is megtévesztve.</verse>
        <verse osisID='2Tim.3.14'>De te maradj meg abban, amit tanultál, és amiről megbizonyosodtál, tudván, kiktől tanultad,</verse>
        <verse osisID='2Tim.3.15'>mivel gyermekségedtől ismered a szent írásokat, amelyek bölccsé tehetnek téged az üdvösségre a Krisztus Jézusba vetett hit által.</verse>
        <verse osisID='2Tim.3.16'>A teljes Írás Istentől ihletett, és hasznos a tanításra, a feddésre, a megjobbításra, az igazságban való nevelésre&amp;#59;</verse>
        <verse osisID='2Tim.3.17'>hogy tökéletes legyen az Isten embere, minden jó cselekedetre felkészített.</verse>
      </chapter>
      <chapter osisID='2Tim.4'>
        <verse osisID='2Tim.4.1'>Kérve kérlek az Isten és a Krisztus Jézus színe előtt, aki ítélni fog élőket és holtakat&amp;#59; az ő eljövetelére és országára kérlek:</verse>
        <verse osisID='2Tim.4.2'>hirdesd az igét, állj elő vele, akár alkalmas, akár alkalmatlan az idő, feddj, ints, biztass teljes türelemmel és tanítással.</verse>
        <verse osisID='2Tim.4.3'>Mert lesz idő, amikor az egészséges tanítást nem viselik el, hanem saját kívánságaik szerint gyűjtenek maguknak tanítókat, mert viszket a fülük.</verse>
        <verse osisID='2Tim.4.4'>Az igazságtól elfordítják a fülüket, de a mondákhoz odafordulnak.</verse>
        <verse osisID='2Tim.4.5'>Te azonban légy józan mindenben, a bajokat szenvedd el, végezd az evangélista munkáját, töltsd be szolgálatodat.</verse>
        <verse osisID='2Tim.4.6'>Mert én nemsokára feláldoztatom, és elérkezett az én elköltözésem ideje.</verse>
        <verse osisID='2Tim.4.7'>Ama nemes harcot megharcoltam, futásomat elvégeztem, a hitet megtartottam,</verse>
        <verse osisID='2Tim.4.8'>végezetre eltétetett nekem az igazság koronája, amelyet megad nekem az Úr, az igaz bíró ama napon&amp;#59; de nemcsak énnekem, hanem mindazoknak is, akik várva várják az ő megjelenését.</verse>
        <verse osisID='2Tim.4.9'>Igyekezz minél előbb hozzám jönni,</verse>
        <verse osisID='2Tim.4.10'>mert Démász elhagyott engem, mivel ehhez a világhoz ragaszkodott, és elment Thesszalonikába&amp;#59; Kreszcensz pedig Galáciába, Titusz meg Dalmáciába.</verse>
        <verse osisID='2Tim.4.11'>Egyedül Lukács van velem. Márkot vedd magad mellé, hozd el magaddal, mert hasznomra van a szolgálatban.</verse>
        <verse osisID='2Tim.4.12'>Tükhikoszt elküldtem Efezusba.</verse>
        <verse osisID='2Tim.4.13'>Köpenyemet, amelyet Tróászban Karposznál hagytam, hozd el, amikor jössz&amp;#59; hozd el a könyveket is, de főként a pergameneket.</verse>
        <verse osisID='2Tim.4.14'>Alexandrosz, a rézműves, sok rosszat követett el ellenem. Megfizet neki majd az Úr cselekedetei szerint.</verse>
        <verse osisID='2Tim.4.15'>Te is őrizkedj tőle, mert igen hevesen ellenállt a mi beszédeinknek.</verse>
        <verse osisID='2Tim.4.16'>Első védekezésem alkalmával senki sem volt mellettem, mindenki elhagyott. - Ne számítson ez bűneik közé!</verse>
        <verse osisID='2Tim.4.17'>De az Úr mellém állt, és megerősített, hogy elvégezzem az ige hirdetését, és a pogányok valamennyien meghallják azt. Azután megszabadultam az oroszlán torkából.</verse>
        <verse osisID='2Tim.4.18'>Meg is szabadít engem az Úr minden gonosztól, és bevisz az ő mennyei országába. Övé a dicsőség örökkön örökké. Ámen.</verse>
        <verse osisID='2Tim.4.19'>Köszöntsd Priszkát és Akvilát, meg Onéziforosz háza népét.</verse>
        <verse osisID='2Tim.4.20'>Erasztosz Korinthusban maradt, Trofimoszt pedig Milétoszban hagytam betegen.</verse>
        <verse osisID='2Tim.4.21'>Igyekezz a tél beállta előtt megjönni. Köszönt téged Eubulosz, Pudensz, Linosz, Klaudia és a testvérek mind.</verse>
        <verse osisID='2Tim.4.22'>Az Úr legyen a lelkeddel! Kegyelem veletek!</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='HunUj' xml:lang='hu'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='HunUj'>
        <title>Magyar Újfordítású</title>
        <contributor>
Magyar Bibliatársulat
Hungarian Bible Society
H-1113 Budapest
Bocskai út 35.
Tel.: 36-1 386-8267; 36-1 386-8277
Tel./Fax: 36-1 466-9392
</contributor>
        <creator>ws</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2005-03-10</date>
        <description>Magyar Bibliatarsulat Ujforditasu Bibliaja</description>
        <publisher>the word company</publisher>
        <type type='OSIS'>Bible</type>
        <identifier type='OSIS'>HunUj</identifier>
        <source>http://web.axelero.hu/kaveonline/sword/</source>
        <language type='IETF'>hu</language>
        <relation/>
        <coverage/>
        <rights>Public Domain; Free distribution</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Deut'>
      <chapter osisID='Deut.1'>
        <verse osisID='Deut.1.1'>Ezeket a beszédeket mondta el Mózes egész Izráelnek a Jordánon túl a pusztában, a Szúffal szemben levő síkságon, Párán és Tófel, Lábán, Hacérót és Dí-Záháb között.</verse>
        <verse osisID='Deut.1.2'>Tizenegy napig tartott az út a Hórebtől Kádés-Barneáig, a Széír hegyén át.</verse>
        <verse osisID='Deut.1.3'>A negyvenedik évben, a tizenegyedik hónap elsején történt, hogy elbeszélte Mózes Izráel fiainak mindazt, amit megparancsolt neki az ÚR,</verse>
        <verse osisID='Deut.1.4'>miután megverte Szíhónt, az emóriak királyát, aki Hesbónban lakott, meg Ógot, Básán királyát, aki Astárótban lakott, Edrei mellett.</verse>
        <verse osisID='Deut.1.5'>Így kezdte Mózes magyarázni ezt a törvényt a Jordánon túl, Móáb földjén:</verse>
        <verse osisID='Deut.1.6'>Az ÚR, a mi Istenünk, így beszélt hozzánk a Hóreben: Elég sokáig laktatok már e mellett a hegy mellett.</verse>
        <verse osisID='Deut.1.7'>Induljatok útnak, és menjetek az emóriak hegyére, meg az azzal szomszédos területekre, a síkságra, a hegyvidékre és a Sefélá-alföldre, a Délvidékre és a tengerpartra, a kánaániak földjére és a Libánonra, a nagy folyamig, az Eufrátesz folyamig.</verse>
        <verse osisID='Deut.1.8'>Íme, én elétek tártam ezt a földet. Menjetek hát, és vegyétek birtokba azt a földet, amelyről megesküdött az ÚR atyáitoknak, Ábrahámnak, Izsáknak és Jákóbnak, hogy nekik és utódaiknak adja.</verse>
        <verse osisID='Deut.1.9'>Abban az időben ezt mondtam nektek: Nem tudok egyedül gondot viselni rátok.</verse>
        <verse osisID='Deut.1.10'>Istenetek, az ÚR, megsokasított benneteket, és most már oly sokan vagytok, mint az égen a csillag.</verse>
        <verse osisID='Deut.1.11'>Szaporítson is meg benneteket az ÚR, atyáitok Istene ezerszeresen, és áldjon meg, ahogyan megígérte nektek!</verse>
        <verse osisID='Deut.1.12'>Hogyan tudnám egyedül magamra vállalni bajaitokat, terheiteket és peres ügyeiteket?</verse>
        <verse osisID='Deut.1.13'>Jelöljetek ki törzsenként bölcs, értelmes és tapasztalt embereket, és én elöljáróitokká teszem őket.</verse>
        <verse osisID='Deut.1.14'>Ti feleltetek, és azt mondtátok nekem: Helyes, amit mondtál, így kell tenni!</verse>
        <verse osisID='Deut.1.15'>Fogtam tehát törzseitek főembereit, a bölcs és tapasztalt embereket, és elöljáróitokká tettem őket: ezredesekké, századosokká, ötvenedesekké, tizedesekké és felügyelőkké minden törzsben.</verse>
        <verse osisID='Deut.1.16'>Bíráitoknak pedig ezt parancsoltam abban az időben: Hallgassátok meg testvéreiteket, és igazságosan ítélkezzetek mindenkinek az ügyében, akár testvérével, akár jövevénnyel van dolga.</verse>
        <verse osisID='Deut.1.17'>Ne legyetek személyválogatók az ítélkezésben, a kicsit éppúgy hallgassátok meg, mint a nagyot. Embertől ne tartsatok, mert az ítélet Isten ügye. Ami pedig nektek túl nehéz, azt hozzátok elém, és én meghallgatom azt.</verse>
        <verse osisID='Deut.1.18'>Így parancsoltam meg nektek abban az időben mindazt, amit tennetek kell.</verse>
        <verse osisID='Deut.1.19'>Azután elindultunk a Hórebtől, és bejártuk azt az egész nagy és félelmetes pusztát, amelyet az emóriak hegysége felé vivő úton láttatok, ahogyan megparancsolta nekünk Istenünk, az ÚR. Így érkeztünk meg Kádés-Barneába.</verse>
        <verse osisID='Deut.1.20'>Ott ezt mondtam nektek: Megérkeztetek az emóriak hegyéhez, amelyet Istenünk, az ÚR, nekünk fog adni.</verse>
        <verse osisID='Deut.1.21'>Lásd, eléd tárta ezt a földet Istened, az ÚR. Vonulj ellene, és vedd birtokodba, ahogyan meghagyta az ÚR, atyáid Istene. Ne félj, és ne rettegj!</verse>
        <verse osisID='Deut.1.22'>Akkor hozzám jöttetek mindnyájan, és ezt mondtátok: Küldjünk előre embereket, hogy kikémleljék az országot, és hozzanak nekünk hírt, hogy melyik úton kell felvonulnunk, és hogy milyenek azok a városok, amelyekbe be kell vonulnunk.</verse>
        <verse osisID='Deut.1.23'>Jónak láttam ezt, és kiválasztottam tizenkét férfit, minden törzsből egyet.</verse>
        <verse osisID='Deut.1.24'>Ezek elindultak, fölmentek a hegyvidékre, eljutottak az Eskól-völgyig, és kikémlelték azt.</verse>
        <verse osisID='Deut.1.25'>Szedtek annak a földnek a gyümölcséből, és elhozták nekünk. Hírt is hoztak nekünk, és ezt mondták: Jó földet akar nekünk adni Istenünk, az ÚR.</verse>
        <verse osisID='Deut.1.26'>Ti azonban nem akartatok felvonulni ellene, hanem fellázadtatok Isteneteknek, az ÚRnak a parancsa ellen.</verse>
        <verse osisID='Deut.1.27'>Zúgolódtatok sátraitokban, és ezt mondtátok: Gyűlöl bennünket az ÚR&amp;#59; azért hozott ki Egyiptomból, hogy most az emóriak kezébe adjon, és elpusztítson bennünket.</verse>
        <verse osisID='Deut.1.28'>Hova is vonulnánk? Testvéreink elcsüggesztették szívünket, amikor ezt mondták: Nagyobb és szálasabb nálunk az a nép, városaik nagyok, és falaik az égig érnek, sőt még Anák-fiakat is láttunk ott.</verse>
        <verse osisID='Deut.1.29'>Akkor ezt mondtam nektek: Ne ijedjetek meg, és ne féljetek tőlük!</verse>
        <verse osisID='Deut.1.30'>Istenetek, az ÚR, aki előttetek jár, harcolni fog értetek éppúgy, ahogyan Egyiptomban tette veletek, szemetek láttára.</verse>
        <verse osisID='Deut.1.31'>A pusztában is láttad, hogy úgy vitt téged Istened, az ÚR, ahogyan fiát viszi az ember, az egész úton, amelyen jártatok, míg el nem érkeztetek erre a helyre.</verse>
        <verse osisID='Deut.1.32'>Ennek ellenére sem hittetek Istenetekben, az ÚRban,</verse>
        <verse osisID='Deut.1.33'>aki előttetek járt az úton, éjjel tűzben, nappal felhőben, és kiszemelte azt a helyet, ahol táboroznotok kellett, és megmutatta az utat, amelyen járnotok kellett.</verse>
        <verse osisID='Deut.1.34'>Amikor az ÚR meghallotta hangoskodásotokat, felháborodott, és ilyen esküt tett:</verse>
        <verse osisID='Deut.1.35'>Senki sem látja meg ezek közül az emberek közül, ebből a gonosz nemzedékből azt a jó földet, amelyről megesküdtem atyáitoknak, hogy odaadom.</verse>
        <verse osisID='Deut.1.36'>Csak Káléb, Jefunne fia fogja meglátni azt, neki és fiainak adom azt a földet, amelyet bejárt, mivel ő hűséges maradt az ÚRhoz.</verse>
        <verse osisID='Deut.1.37'>Rám is megharagudott az ÚR miattatok, és azt mondta: Te sem mégy be oda.</verse>
        <verse osisID='Deut.1.38'>Józsué, Nún fia, aki melletted áll, ő megy majd be oda. Őt erősítsd, mert ő fogja szétosztani az örökséget Izráelnek.</verse>
        <verse osisID='Deut.1.39'>De gyermekeitek, akikről azt mondtátok, hogy prédára jutnak, és fiaitok, akik ma még nem tudják, mi a jó és mi a rossz, ők bemennek majd oda, mert nekik adom azt, ők veszik birtokba.</verse>
        <verse osisID='Deut.1.40'>Ti pedig forduljatok vissza, és induljatok a pusztába a Vörös-tenger felé!</verse>
        <verse osisID='Deut.1.41'>De ti ezt feleltétek nekem: Vétkeztünk az ÚR ellen. Felvonulunk és harcolunk egészen úgy, ahogyan megparancsolta nekünk Istenünk, az ÚR. Fölfegyverkeztetek tehát, és azt gondoltátok, hogy könnyű lesz fölmenni a hegyvidékre.</verse>
        <verse osisID='Deut.1.42'>Az ÚR azonban ezt mondta nekem: Mondd meg nekik: Ne menjetek harcolni, mert nem leszek köztetek, és vereséget szenvedtek ellenségeitektől!</verse>
        <verse osisID='Deut.1.43'>Így beszéltem hozzátok, de ti nem hallgattatok rám, hanem fellázadtatok az ÚR parancsa ellen&amp;#59; elbizakodtatok, és fölmentetek a hegyvidékre.</verse>
        <verse osisID='Deut.1.44'>De kivonultak ellenetek a hegyvidéken lakó emóriak, és üldözőbe vettek benneteket, ahogyan a méhek szokták tenni, és vágtak benneteket Széírtől Hormáig.</verse>
        <verse osisID='Deut.1.45'>Akkor visszatértetek, és sírtatok az ÚR színe előtt, de az ÚR nem hallgatott szavatokra, és nem figyelt rátok.</verse>
        <verse osisID='Deut.1.46'>Ezért kellett annyi ideig Kádésban laknotok, ameddig ott laktatok.</verse>
      </chapter>
      <chapter osisID='Deut.2'>
        <verse osisID='Deut.2.1'>Ezután megfordultunk, és elindultunk a pusztába, a Vörös-tenger felé, ahogyan meghagyta nekem az ÚR, és sokáig kerülgettük a Széír hegyet.</verse>
        <verse osisID='Deut.2.2'>Majd ezt mondta nekem az ÚR:</verse>
        <verse osisID='Deut.2.3'>Elég sokáig kerülgettétek ezt a hegyet, forduljatok észak felé!</verse>
        <verse osisID='Deut.2.4'>Parancsold meg azért a népnek: Ti most elmentek testvéreiteknek, Ézsau fiainak a határa mellett, akik Széírben laknak. Ők félnek ugyan tőletek, de azért nagyon vigyázzatok!</verse>
        <verse osisID='Deut.2.5'>Ne harcoljatok ellenük, mert egy talpalatnyi földet sem adok nektek az övékből, mert Ézsau birtokába adtam a Széír hegységet.</verse>
        <verse osisID='Deut.2.6'>Ha enni akartok, pénzen vásároljatok tőlük ennivalót, és ha inni akartok, vizet is pénzen vásároljatok tőlük.</verse>
        <verse osisID='Deut.2.7'>Mert megáldotta kezed minden munkáját Istened, az ÚR, tudta, hogy itt jársz e nagy pusztában. Negyven esztendeje már, hogy veled van Istened, az ÚR, és nem szűkölködtél semmiben.</verse>
        <verse osisID='Deut.2.8'>Így vonultunk el tehát testvéreink, Ézsau fiai mellett, akik Széírben laknak, a síkságon át vezető úton, amely Élatból és Ecjón-Geberből indul ki. Majd megfordultunk, és továbbmentünk Móáb pusztája felé.</verse>
        <verse osisID='Deut.2.9'>Akkor ezt mondta nekem az ÚR: Ne támadjátok meg Móábot, és ne kezdjetek harcot ellenük, mert nem adok neked birtokot az ő földjéből, hiszen Árt Lót fiainak a birtokába adtam.</verse>
        <verse osisID='Deut.2.10'>Az émiek laktak ott azelőtt, olyan nagy, számos és szálas nép, mint az anákok.</verse>
        <verse osisID='Deut.2.11'>A refáiak közé tartoztak ők is, mint az anákok, csak a móábiak émieknek nevezték őket.</verse>
        <verse osisID='Deut.2.12'>Széírben meg a hóriak laktak azelőtt, de Ézsau fiai kiűzték, és kiirtották őket, és a helyükre telepedtek, ugyanúgy, ahogyan Izráel bánt azzal a földdel, amelyet az ÚR adott neki birtokul.</verse>
        <verse osisID='Deut.2.13'>Most azért induljatok, keljetek át a Zered patakon! Át is keltünk a Zered patakon.</verse>
        <verse osisID='Deut.2.14'>Harmincnyolc év telt el azóta, hogy elindultunk Kádés-Barneából addig, hogy átkeltünk a Zered patakon, míg ki nem veszett a táborból a harcosok egész nemzedéke, ahogyan megesküdött nekik az ÚR.</verse>
        <verse osisID='Deut.2.15'>Bizony az ÚR keze volt rajtuk, és kiirtotta őket a táborból mind egy szálig.</verse>
        <verse osisID='Deut.2.16'>Amikor ezek a harcosok mind egy szálig kihaltak a nép közül,</verse>
        <verse osisID='Deut.2.17'>így szólt hozzám az ÚR:</verse>
        <verse osisID='Deut.2.18'>Te ma átvonulsz Árnál Móáb határán.</verse>
        <verse osisID='Deut.2.19'>Amikor Ammón fiai közelébe jutsz, ne támadd meg őket, és ne kezdj harcot velük! Nem adok neked birtokot Ammón fiainak a földjéből, mert Lót fiainak a birtokába adtam azt.</verse>
        <verse osisID='Deut.2.20'>Ez is a refáiak földjéhez tartozott, refáiak laktak ott azelőtt, csak az ammóniak zamzummiaknak nevezték őket.</verse>
        <verse osisID='Deut.2.21'>Olyan nagy, számos és szálas nép volt ez, mint az anákok, de az ÚR kipusztította őket az ammóniak elől&amp;#59; és ezek elfoglalták a birtokukat, és a helyükbe telepedtek,</verse>
        <verse osisID='Deut.2.22'>ugyanúgy, ahogyan a Széírben lakó Ézsau fiaival tette az ÚR: kiirtotta előlük a hóriakat, ezek pedig elfoglalták a birtokukat, és azoknak a helyén laknak ma is.</verse>
        <verse osisID='Deut.2.23'>Az avviak falvakban laktak Gáza környékén, de kiirtották őket a kaftóriak, akik Kaftórból jöttek, és a helyükbe telepedtek.</verse>
        <verse osisID='Deut.2.24'>Induljatok hát útnak, és keljetek át az Arnón patakon, mert kezedbe adom az emóri Szíhónt, Hesbón királyát országával együtt. Ott kezdd el a honfoglalást, indíts háborút ellene!</verse>
        <verse osisID='Deut.2.25'>Most kezdek rettegést és félelmet támasztani a népekben az egész ég alatt, hogy ha híredet hallják, remegjenek és reszkessenek tőled.</verse>
        <verse osisID='Deut.2.26'>Akkor követeket küldtem a Kedémót-pusztából Szíhónhoz, Hesbón királyához ezzel a békés üzenettel:</verse>
        <verse osisID='Deut.2.27'>Szeretnék átvonulni országodon. Mindig csak az úton megyek, nem térek le se jobbra, se balra.</verse>
        <verse osisID='Deut.2.28'>Ha enni akarok, pénzért adj nekem ennivalót, ha inni akarok, vizet is pénzért adj nekem. Éppen csak át szeretnék gyalogolni.</verse>
        <verse osisID='Deut.2.29'>Ugyanígy jártak el Ézsau fiai is, akik Széírben laknak, meg a móábiak is, akik Árban laknak. Így akarok majd átkelni a Jordánon arra a földre, amelyet Istenünk, az ÚR akar nekünk adni.</verse>
        <verse osisID='Deut.2.30'>De Szíhón, Hesbón királya nem akarta megengedni, hogy átvonuljunk, mert megkeményítette lelkét Istened, az ÚR, és makaccsá tette a szívét, hogy kezedbe adja országát, ahogyan van ma is.</verse>
        <verse osisID='Deut.2.31'>Akkor ezt mondta nekem az ÚR: Lásd, én elhatároztam, hogy neked adom Szíhónt és országát, fogj hozzá tehát országának a birtokbavételéhez!</verse>
        <verse osisID='Deut.2.32'>De Szíhón kivonult ellenünk Jahacba egész hadinépével együtt, hogy megütközzék velünk.</verse>
        <verse osisID='Deut.2.33'>Istenünk, az ÚR azonban kezünkbe adta őt, úgyhogy megvertük fiaival és egész hadinépével együtt.</verse>
        <verse osisID='Deut.2.34'>Elfoglaltuk abban az időben valamennyi városát, és kiirtottuk minden városában a férfiakat, asszonyokat és gyermekeket, nem hagytunk megmenekülni senkit.</verse>
        <verse osisID='Deut.2.35'>Csak az állatokat tartottuk meg zsákmányként és ami az elfoglalt városokban prédára került.</verse>
        <verse osisID='Deut.2.36'>Az Arnón patak partján fekvő Aróértól, ettől a patak menti várostól Gileádig egyetlen város sem tudott nekünk ellenállni. Valamennyit nekünk adta Istenünk, az ÚR.</verse>
        <verse osisID='Deut.2.37'>De Ammón fiainak a földjéhez nem közeledtél, sem a Jabbók patak egész partjához, sem a hegyvidék városaihoz, mert mindettől eltiltott téged Istenünk, az ÚR.</verse>
      </chapter>
      <chapter osisID='Deut.3'>
        <verse osisID='Deut.3.1'>Azután megfordultunk, és Básán felé vonultunk. Óg, Básán királya kivonult ellenünk egész népével együtt Edreibe, hogy megütközzék velünk.</verse>
        <verse osisID='Deut.3.2'>Akkor ezt mondta nekem az ÚR: Ne félj tőle, mert kezedbe adom őt egész népével és országával együtt. Úgy bánj el vele, ahogyan elbántál Szíhónnal, az emóriak királyával, aki Hesbónban lakott.</verse>
        <verse osisID='Deut.3.3'>Kezünkbe is adta Istenünk, az ÚR Ógot, Básán királyát egész népével együtt, és úgy megvertük, hogy senki sem tudott megmenekülni.</verse>
        <verse osisID='Deut.3.4'>Abban az időben elfoglaltuk valamennyi városát, nem volt olyan város, amelyet el ne vettünk volna tőlük: hatvan várost, Argób egész vidékét, Óg országát Básánban.</verse>
        <verse osisID='Deut.3.5'>Ezek a városok mind magas kőfallal voltak megerősítve, kapukkal, zárakkal, és rajtuk kívül még volt igen sok meg nem erősített város is.</verse>
        <verse osisID='Deut.3.6'>Mindenestül kiirtottuk ezeket úgy, ahogyan elbántunk Szíhónnal, Hesbón királyával: kiirtottuk minden városban a férfiakat, asszonyokat és gyermekeket.</verse>
        <verse osisID='Deut.3.7'>De az összes állatot, meg ami a városokban prédára került, zsákmányként megtartottuk magunknak.</verse>
        <verse osisID='Deut.3.8'>Így vettük el abban az időben az emóriak két királyának a kezéből azt a földet, amely a Jordánon túl van, az Arnón pataktól a Hermón hegységig.</verse>
        <verse osisID='Deut.3.9'>A szidóniak a Hermónt Szirjónnak nevezik, az emóriak pedig Szenírnek nevezik.</verse>
        <verse osisID='Deut.3.10'>Elfoglaltunk minden várost a fennsíkon, az egész Gileádot, az egész Básánt Szalkáig és Edreiig, Óg királyságának a városait Básánban.</verse>
        <verse osisID='Deut.3.11'>Csak Óg, Básán királya maradt meg a refáiak utódai közül. Nyugvóhelye bazaltkő nyugvóhely: ott van az ammóni Rabbában, kilenc könyök hosszú és négy könyök széles, a közönséges könyök szerint mérve.</verse>
        <verse osisID='Deut.3.12'>Abban az időben vettük birtokba ezt az országot. Az Arnón pataknál fekvő Aróértől fogva Gileád hegyvidékének a felét városaival együtt a rúbenieknek és a gádiaknak adtam.</verse>
        <verse osisID='Deut.3.13'>Gileád többi részét és az egész Básánt, Óg országát Argób egész vidékével együtt a Manassé törzse felének adtam. Az egész Básánt a refáiak földjének hívják.</verse>
        <verse osisID='Deut.3.14'>Manassé fia, Jáir kapta Argób egész vidékét a gesúri és maakái határig. Ezért nevezik azt, vagyis Básánt, az ő nevéről Jáir sátorfalvainak még ma is.</verse>
        <verse osisID='Deut.3.15'>Mákírnak pedig Gileádot adtam.</verse>
        <verse osisID='Deut.3.16'>A rúbenieknek és a gádiaknak adtam Gileádból az Arnón patakig terjedő területet, ahol a patak közepe a határ, továbbá a Jabbók patakig terjedő területet az ammóni határig,</verse>
        <verse osisID='Deut.3.17'>meg a Jordánnal határos síkságot a Kinneret-tótól a síkság tengeréig, azaz a Sós-tengerig, a Piszgá-hegy lábánál keleten.</verse>
        <verse osisID='Deut.3.18'>Abban az időben ezt parancsoltam nektek: Istenetek, az ÚR ezt a földet már nektek adta birtokul. De összes harcosotok keljen át fegyverestül testvéreiteknek, Izráel fiainak az élén.</verse>
        <verse osisID='Deut.3.19'>Csak az asszonyok és gyermekek maradjanak városaitokban, amelyeket nektek adtam, meg a jószág, mert tudom, hogy sok jószágotok van.</verse>
        <verse osisID='Deut.3.20'>Addig legyen így, amíg az ÚR nyugalmat nem ad testvéreiteknek, ugyanúgy mint tinektek, és birtokba nem veszik ők is azt a földet, amelyet Istenetek, az ÚR ad nekik a Jordánon túl. Akkor térjen vissza mindenki a maga birtokára, amelyet nektek adtam.</verse>
        <verse osisID='Deut.3.21'>Józsuénak pedig meghagytam abban az időben: Saját szemeddel láttad mindazt, amit Istenetek, az ÚR tett azzal a két királlyal. Így bánik el az ÚR mindazokkal az országokkal, amelyekbe te bevonulsz.</verse>
        <verse osisID='Deut.3.22'>Ne féljetek tőlük, mert Istenetek, az ÚR maga harcol értetek!</verse>
        <verse osisID='Deut.3.23'>Abban az időben így könyörögtem az ÚRhoz:</verse>
        <verse osisID='Deut.3.24'>Én Uram, URam! Te már elkezdted megmutatni szolgádnak nagyságodat és erős kezedet. Mert van-e olyan Isten a mennyben és a földön, aki olyan hatalmas tetteket tudna véghezvinni, mint te?</verse>
        <verse osisID='Deut.3.25'>Hadd menjek át, és hadd lássam meg azt a jó földet a Jordánon túl, azt a szép hegyvidéket és a Libánont!</verse>
        <verse osisID='Deut.3.26'>De az ÚR megharagudott rám miattatok, nem hallgatott rám, hanem azt mondta nekem az ÚR: Elég, ne beszélj hozzám többet erről a dologról!</verse>
        <verse osisID='Deut.3.27'>Menj föl a Piszgá csúcsára, tekints szét nyugatra és északra, délre és keletre, nézz körül saját szemeddel, mert te nem kelhetsz át a Jordánon.</verse>
        <verse osisID='Deut.3.28'>Józsuénak azonban adj parancsot, erősítsd és bátorítsd őt, mert ő fog átkelni e nép élén, és ő osztja majd fel az országot, amelyet látsz.</verse>
        <verse osisID='Deut.3.29'>Ezért ott maradtunk a völgyben, Bét-Peórral szemben.</verse>
      </chapter>
      <chapter osisID='Deut.4'>
        <verse osisID='Deut.4.1'>Most pedig, Izráel, hallgass azokra a rendelkezésekre és döntésekre, amelyekre tanítalak benneteket, és cselekedjetek azok szerint, hogy élhessetek, és hogy bemehessetek, és birtokba vehessétek azt a földet, amelyet atyáitok Istene, az ÚR ad nektek.</verse>
        <verse osisID='Deut.4.2'>Semmit se tegyetek ahhoz az igéhez, amelyet én parancsolok nektek, se el ne vegyetek abból! Tartsátok meg Isteneteknek, az ÚRnak parancsolatait, amelyeket én parancsolok nektek.</verse>
        <verse osisID='Deut.4.3'>Saját szemetekkel láttátok, mit tett az ÚR Baal-Peór miatt, hogyan pusztította ki közületek Istenetek, az ÚR, mindazokat, akik Baal-Peórt követték.</verse>
        <verse osisID='Deut.4.4'>De ti, akik ragaszkodtatok Istenetekhez, az ÚRhoz, ma is mindnyájan éltek.</verse>
        <verse osisID='Deut.4.5'>Íme, én megtanítottalak benneteket azokra a rendelkezésekre és döntésekre, amelyeket az én Istenem, az ÚR parancsolt meg nekem. Azok szerint cselekedjetek azon a földön, ahova bementek, hogy birtokoljátok azt.</verse>
        <verse osisID='Deut.4.6'>Tartsátok meg, és teljesítsétek azokat, mert az által lesztek bölcsek és értelmesek a népek szemében. Ha meghallják mindezeket a rendelkezéseket, ezt mondják majd: Bizony, bölcs és értelmes nép ez a nagy nemzet!</verse>
        <verse osisID='Deut.4.7'>Mert melyik nagy nemzethez vannak olyan közel az istenei, mint hozzánk a mi Istenünk, az ÚR, valahányszor kiáltunk hozzá?!</verse>
        <verse osisID='Deut.4.8'>És melyik nagy nemzetnek vannak olyan igazságos rendelkezései és döntései, mint amilyen az az egész törvény, amelyet én adok ma elétek?!</verse>
        <verse osisID='Deut.4.9'>Őrizkedj azért, és vigyázz nagyon magadra, hogy meg ne feledkezz azokról, amiket saját szemeddel láttál&amp;#59; ne vesszenek el emlékezetedből egész életedben! Ismertesd meg azokat fiaiddal és unokáiddal is&amp;#59;</verse>
        <verse osisID='Deut.4.10'>azt a napot, amelyen ott álltál Istened, az ÚR előtt a Hóreben, ahol ezt mondta nekem az ÚR: Gyűjtsd össze a népet, hogy meghallgassa igéimet, és tanuljanak meg félni engem mindig, amíg csak a földön élnek, sőt tanítsák meg erre a fiaikat is.</verse>
        <verse osisID='Deut.4.11'>Akkor ti közelebb jöttetek, és megálltatok a hegy lábánál. A hegy pedig égig érő lánggal égett, sötétség, felhő és homály borította.</verse>
        <verse osisID='Deut.4.12'>A tűz közepéből az ÚR beszélt hozzátok. Szavának hangját hallottátok, de alakot nem láttatok, csak hangot hallottatok.</verse>
        <verse osisID='Deut.4.13'>Kijelentette nektek szövetségét, amikor megparancsolta, hogy tartsátok meg a tíz igét, és felírta azokat két kőtáblára.</verse>
        <verse osisID='Deut.4.14'>Nekem pedig megparancsolta az ÚR abban az időben, hogy tanítsalak meg benneteket a rendelkezésekre és döntésekre, amelyeket meg kell tartanotok azon a földön, ahova átkeltek, hogy birtokba vegyétek.</verse>
        <verse osisID='Deut.4.15'>Nagyon vigyázzatok azért magatokra! Mivel nem láttatok semmiféle alakot, amikor az ÚR beszélt hozzátok a Hóreben a tűz közepéből,</verse>
        <verse osisID='Deut.4.16'>azért ne fajuljatok el, ne készítsetek magatoknak istenszobrot, és semmiféle bálványszobrot férfi vagy nő formájára,</verse>
        <verse osisID='Deut.4.17'>sem a földi állatok formájára, sem az égen repkedő madarak formájára,</verse>
        <verse osisID='Deut.4.18'>sem a földön csúszó-mászók formájára, sem a föld alatt a vizekben levő halak formájára!</verse>
        <verse osisID='Deut.4.19'>Ha szemedet az égre emeled, és látod a napot, a holdat és a csillagokat, az ég egész seregét, ne tántorodj meg, ne borulj le azok előtt, és ne tiszteld azokat&amp;#59; mert azokat az ég alatt levő többi népnek hagyta meg Istened, az ÚR.</verse>
        <verse osisID='Deut.4.20'>Titeket azonban kézen fogott az ÚR, és kihozott az egyiptomi vaskohóból, hogy az ő tulajdon népe legyetek. Így van ez ma is.</verse>
        <verse osisID='Deut.4.21'>De reám megharagudott miattatok az ÚR, és megesküdött, hogy nem kelhetek át a Jordánon, és nem mehetek be arra a jó földre, amelyet Istened, az ÚR ad neked örökségül.</verse>
        <verse osisID='Deut.4.22'>Nekem tehát ezen a földön kell meghalnom, nem kelhetek át a Jordánon. De ti átkeltek, és birtokba veszitek azt a jó földet.</verse>
        <verse osisID='Deut.4.23'>Vigyázzatok, ne feledkezzetek meg Isteneteknek, az ÚRnak veletek kötött szövetségéről, és ne készítsetek magatoknak istenszobrot semminek a képmására, mert megtiltotta Istened, az ÚR.</verse>
        <verse osisID='Deut.4.24'>Mert az ÚR, a te Istened emésztő tűz, féltőn szerető Isten!</verse>
        <verse osisID='Deut.4.25'>Ha majd gyermekeid és unokáid születnek, és meghonosodtok azon a földön, de elfajultok, és istenszobrot csináltok bárminek a képmására, és azt teszitek, amit rossznak lát Istenetek, az ÚR, bosszantván őt,</verse>
        <verse osisID='Deut.4.26'>az ég és a föld most a tanúm, hogy nagyon hamar kivesztek arról a földről, ahova átkeltek a Jordánon, hogy birtokba vegyétek. Nem éltek rajta sokáig, hanem menthetetlenül kipusztultok.</verse>
        <verse osisID='Deut.4.27'>Szétszór benneteket az ÚR a népek közé, és csak kevesen maradtok meg azok közt a nemzetek közt, ahova elhajt benneteket az ÚR.</verse>
        <verse osisID='Deut.4.28'>Ott majd olyan isteneket kell szolgálnotok, amelyeket emberi kéz készített fából és kőből, amelyek nem látnak, nem hallanak, nem esznek és nem szagolnak.</verse>
        <verse osisID='Deut.4.29'>De ha keresni fogod ott az URat, a te Istenedet, megtalálod, ha teljes szívvel, lélekkel keresed.</verse>
        <verse osisID='Deut.4.30'>Ha nyomorúságban leszel, és utolérnek mindezek a dolgok, de végül megtérsz Istenedhez, az ÚRhoz, és hallgatsz a szavára,</verse>
        <verse osisID='Deut.4.31'>akkor mivel irgalmas Isten az ÚR, a te Istened, nem hagy cserben, és nem hagy elpusztulni. Nem feledkezik meg az atyáiddal kötött szövetségről, amelyet esküvel fogadott meg nekik.</verse>
        <verse osisID='Deut.4.32'>Kutasd át a régi időket, amelyek előtted voltak, attól fogva, hogy embert teremtett Isten a földre, az ég egyik szélétől a másik széléig, történt-e ilyen nagy esemény, vagy hallott-e valaki ehhez foghatót?!</verse>
        <verse osisID='Deut.4.33'>Volt-e olyan nép, amely hallotta a tűz közepéből szólani Isten szavát, és mégis életben maradt, mint ahogyan te hallottad?</verse>
        <verse osisID='Deut.4.34'>Vagy volt-e olyan isten, amelyik megpróbált előállni, hogy kivegyen egy népet a többi nép közül próbatételekkel, jelekkel és csodákkal, harcok árán is, erős kézzel és kinyújtott karral, nagy és félelmes tettekkel, ahogyan veletek megtette mindezt Istenetek, az ÚR Egyiptomban, a szemetek láttára?</verse>
        <verse osisID='Deut.4.35'>Azért láthattad meg ezeket, hogy megtudd: az ÚR az Isten, és nincs más rajta kívül.</verse>
        <verse osisID='Deut.4.36'>Az égből hallatta szavát, hogy figyelmeztessen téged, a földön pedig nagy tüzet láttatott veled, és a tűzből hallottad beszédét.</verse>
        <verse osisID='Deut.4.37'>És mivel szerette atyáidat, és kiválasztotta utódaikat, azért hozott ki ő maga nagy erővel Egyiptomból.</verse>
        <verse osisID='Deut.4.38'>Nálad nagyobb és erősebb népeket űz ki előled, hogy bevigyen téged, és neked adja földjüket örökségül. Így van ez ma is.</verse>
        <verse osisID='Deut.4.39'>Tudd meg azért ma, és szívleld meg: az ÚR az Isten fenn a mennyben és lenn a földön, nincs más!</verse>
        <verse osisID='Deut.4.40'>Tartsd meg rendelkezéseit és parancsolatait, amelyeket én ma parancsolok neked, hogy jó dolgod legyen neked és utódaidnak, és hogy sokáig élhess azon a földön, amelyet Istened, az ÚR ad neked minden időkre!</verse>
        <verse osisID='Deut.4.41'>Akkor kijelölt Mózes három várost a Jordánon túl napkeletre,</verse>
        <verse osisID='Deut.4.42'>hogy oda menekülhessen a gyilkos, aki nem szándékosan ölte meg embertársát, akit nem is gyűlölt azelőtt. Maradjon életben, ha e városok valamelyikébe menekül.</verse>
        <verse osisID='Deut.4.43'>Kijelölte a rúbenieknek Becert a puszta sík földjén, a gádiaknak Rámótot Gileádban, a manassébelieknek pedig Gólánt Básánban.</verse>
        <verse osisID='Deut.4.44'>Ezt a törvényt adta Mózes Izráel fiainak,</verse>
        <verse osisID='Deut.4.45'>ezeket az intelmeket, rendelkezéseket és döntéseket mondotta el Mózes Izráel fiainak, miután kijöttek Egyiptomból,</verse>
        <verse osisID='Deut.4.46'>a Jordánon túl, a Bét-Peórral szemben levő völgyben&amp;#59; Szíhónnak, az emóriak Hesbónban lakó királyának a földjén, akit megvert Mózes Izráel fiaival miután kijöttek Egyiptomból.</verse>
        <verse osisID='Deut.4.47'>Birtokba vették országát, és Ógnak, Básán királyának az országát, az emóriak két királyáét, akik a Jordánon túl napkeletre laktak,</verse>
        <verse osisID='Deut.4.48'>az Arnón patak partján levő Aróértól a Szíón hegyéig, azaz a Hermónig,</verse>
        <verse osisID='Deut.4.49'>meg az egész síkságot a Jordántól napkeletre a síkság tengeréig, a Piszgá lejtőjének a tövében.</verse>
      </chapter>
      <chapter osisID='Deut.5'>
        <verse osisID='Deut.5.1'>Mózes összehívta egész Izráelt, és ezt mondta nekik: Halld meg, Izráel, azokat a rendelkezéseket és döntéseket, amelyeket ma elmondok nektek. Tanuljátok meg, tartsátok meg és teljesítsétek azokat!</verse>
        <verse osisID='Deut.5.2'>Az ÚR, a mi Istenünk, szövetséget kötött velünk a Hóreben.</verse>
        <verse osisID='Deut.5.3'>Nemcsak atyáinkkal kötötte meg az ÚR ezt a szövetséget, hanem mivelünk is, mindnyájunkkal, akik itt ma életben vagyunk.</verse>
        <verse osisID='Deut.5.4'>Szemtől szemben beszélt hozzátok az ÚR azon a hegyen a tűzből.</verse>
        <verse osisID='Deut.5.5'>Én ott álltam akkor köztetek és az ÚR között, mert ti féltetek a tűztől, és nem mertetek felmenni a hegyre. Így mondtam el nektek az ÚR igéit:</verse>
        <verse osisID='Deut.5.6'>Én, az ÚR, vagyok a te Istened, aki kihoztalak Egyiptom földjéről, a szolgaság házából.</verse>
        <verse osisID='Deut.5.7'>Ne legyen más istened rajtam kívül!</verse>
        <verse osisID='Deut.5.8'>Ne csinálj magadnak semmiféle istenszobrot azoknak a képmására, amik fenn az égben, lenn a földön vagy a föld alatt a vízben vannak.</verse>
        <verse osisID='Deut.5.9'>Ne imádd, és ne tiszteld azokat, mert én, az ÚR, a te Istened, féltőn szerető Isten vagyok! Megbüntetem az atyák bűnéért a fiakat is harmad- és negyedízig, ha gyűlölnek engem.</verse>
        <verse osisID='Deut.5.10'>De irgalmasan bánok ezerízig azokkal, akik szeretnek engem, és megtartják parancsolataimat.</verse>
        <verse osisID='Deut.5.11'>Ne mondd ki hiába Istenednek, az ÚRnak a nevét, mert nem hagyja az ÚR büntetés nélkül, ha valaki hiába mondja ki a nevét!</verse>
        <verse osisID='Deut.5.12'>Tartsd meg a nyugalom napját, és szenteld meg azt, ahogyan megparancsolta neked Istened, az ÚR.</verse>
        <verse osisID='Deut.5.13'>Hat napon át dolgozz, és végezd mindenféle munkádat!</verse>
        <verse osisID='Deut.5.14'>De a hetedik nap a te Istenednek, az ÚRnak a nyugalomnapja. Semmiféle munkát ne végezz azon, se te, se fiad, se lányod, se szolgád, se szolgálód, se ökröd, se szamarad és semmiféle állatod, se a kapuidon belül tartózkodó jövevény. Hadd pihenjen szolgád és szolgálód hozzád hasonlóan!</verse>
        <verse osisID='Deut.5.15'>Emlékezzél arra, hogy szolga voltál Egyiptomban, de kihozott onnan Istened, az ÚR, erős kézzel és kinyújtott karral. Ezért parancsolta neked Istened, az ÚR, hogy tartsd meg a nyugalom napját.</verse>
        <verse osisID='Deut.5.16'>Tiszteld apádat és anyádat, ahogyan megparancsolta neked Istened, az ÚR, hogy hosszú ideig élhess, és jó dolgod lehessen azon a földön, amelyet Istened, az ÚR ad neked!</verse>
        <verse osisID='Deut.5.17'>Ne ölj!</verse>
        <verse osisID='Deut.5.18'>Ne paráználkodj!</verse>
        <verse osisID='Deut.5.19'>Ne lopj!</verse>
        <verse osisID='Deut.5.20'>Ne tanúskodj hamisan felebarátod ellen!</verse>
        <verse osisID='Deut.5.21'>Ne kívánd felebarátod feleségét, ne kívánd felebarátod házát, se mezejét, se szolgáját, se szolgálóját, se ökrét, se szamarát, és semmit, ami a felebarátodé!</verse>
        <verse osisID='Deut.5.22'>Ezeket az igéket mondotta el az ÚR nektek, az egész gyülekezetnek a hegyen, a tűz, a felhő és a homály közül hangos szóval&amp;#59; mást nem mondott. Felírta azokat két kőtáblára, és odaadta nekem.</verse>
        <verse osisID='Deut.5.23'>Amikor hallottátok a hangot a sötétségből, a hegy pedig tűzben égett, odajöttetek hozzám törzsfőitekkel és véneitekkel együtt,</verse>
        <verse osisID='Deut.5.24'>és ezt mondtátok: Íme, Istenünk, az ÚR, megmutatta nekünk dicsőségét és nagyságát, hangját is hallottuk a tűzből. A mai napon láttuk, hogy életben maradhat az ember, ha Isten beszél hozzá.</verse>
        <verse osisID='Deut.5.25'>De most miért haljunk meg? Hiszen megemészt bennünket ez a nagy tűz! Ha még tovább is hallgatjuk Istenünknek, az ÚRnak a szavát, akkor meghalunk.</verse>
        <verse osisID='Deut.5.26'>Mert van-e olyan ember, aki ha hallotta az élő Isten szavát a tűzből beszélni, úgy mint mi, életben maradt?</verse>
        <verse osisID='Deut.5.27'>Csak te menj oda, és hallgasd meg mindazt, amit Istenünk, az ÚR mond, azután te mondd el nekünk mindazt, amit Istenünk, az ÚR mondott neked: mi pedig meghallgatjuk, és megtesszük azt.</verse>
        <verse osisID='Deut.5.28'>Amikor meghallotta az ÚR azokat a szavakat, amelyeket elmondtatok nekem, így szólt hozzám az ÚR: Meghallottam e népnek a szavait, amelyeket neked elmondtak. Mind helyes az, amit mondtak.</verse>
        <verse osisID='Deut.5.29'>Bárcsak mindig ilyen lenne a szívük, és félnének engem, és megtartanák minden parancsomat&amp;#59; akkor jó dolguk lenne nekik és fiaiknak mindenkor.</verse>
        <verse osisID='Deut.5.30'>Menj, mondd meg nekik: Térjetek vissza sátraitokba!</verse>
        <verse osisID='Deut.5.31'>Te pedig állj ide mellém, én elmondom neked mindazokat a parancsokat, rendelkezéseket és döntéseket, amelyekre meg kell tanítanod őket, hogy azokat teljesítsék azon a földön, amelyet én adok nekik birtokul.</verse>
        <verse osisID='Deut.5.32'>Tartsátok meg, és teljesítsétek azt, amit Istenetek, az ÚR, megparancsolt nektek, ne térjetek el attól se jobbra, se balra.</verse>
        <verse osisID='Deut.5.33'>Mindenben azon az úton járjatok, amelyet megparancsolt Istenetek, az ÚR, hogy élhessetek, és jó dolgotok legyen, és hosszú ideig lakhassatok azon a földön, amelyet birtokba vesztek!</verse>
      </chapter>
      <chapter osisID='Deut.6'>
        <verse osisID='Deut.6.1'>Ezek azok a parancsolatok, rendelkezések és döntések, amelyekről azt parancsolta Istenetek, az ÚR, hogy tanítsam meg nektek&amp;#59; ezeket teljesítsétek azon a földön, ahová átkeltek, hogy birtokba vegyétek.</verse>
        <verse osisID='Deut.6.2'>Féld Istenedet, az URat, és tartsd meg minden rendelkezését és parancsolatát, amelyeket én parancsolok neked, te magad, a fiad és unokád, életed minden napján, hogy hosszú ideig élhess.</verse>
        <verse osisID='Deut.6.3'>Hallgasd meg, Izráel, tartsd meg és teljesítsd ezeket, hogy jó dolgod legyen, és igen megsokasodj a tejjel és mézzel folyó földön, ahogyan megígérte neked atyáid Istene, az ÚR.</verse>
        <verse osisID='Deut.6.4'>Halld meg, Izráel: Az ÚR a mi Istenünk, egyedül az ÚR!</verse>
        <verse osisID='Deut.6.5'>Szeresd azért az URat, a te Istenedet teljes szívedből, teljes lelkedből és teljes erődből!</verse>
        <verse osisID='Deut.6.6'>Maradjanak a szívedben azok az igék, amelyeket ma parancsolok neked.</verse>
        <verse osisID='Deut.6.7'>Ismételgesd azokat fiaid előtt, és beszélj azokról, akár a házadban vagy, akár úton jársz, akár lefekszel, akár fölkelsz!</verse>
        <verse osisID='Deut.6.8'>Kösd azokat jelként a kezedre, és legyenek fejdíszként a homlokodon.</verse>
        <verse osisID='Deut.6.9'>Írd azokat házad ajtófélfáira és kapuidra!</verse>
        <verse osisID='Deut.6.10'>Amikor bevisz téged Istened, az ÚR arra a földre, amelyet esküvel ígért atyáidnak, Ábrahámnak, Izsáknak és Jákóbnak, és ad neked nagy és szép városokat, amelyeket nem te építettél,</verse>
        <verse osisID='Deut.6.11'>minden jóval telt házakat, amelyeket nem te töltöttél meg, és megásott kutakat, amelyeket nem te ástál, szőlőket és olajfákat, amelyeket nem te ültettél, mégis ehetsz róluk jóllakásig,</verse>
        <verse osisID='Deut.6.12'>akkor vigyázz: ne feledkezz meg az ÚRról, aki kihozott téged Egyiptom földjéről, a szolgaság házából!</verse>
        <verse osisID='Deut.6.13'>Az URat, a te Istenedet féld, és őt szolgáld, az ő nevére esküdj!</verse>
        <verse osisID='Deut.6.14'>Ne kövessetek más isteneket a körülöttetek levő népek istenei közül!</verse>
        <verse osisID='Deut.6.15'>Mert az ÚR, a te Istened, aki közötted van, féltőn szerető Isten. Fölgerjed ellened az ÚRnak, Istenednek haragja, és kipusztít a föld színéről.</verse>
        <verse osisID='Deut.6.16'>Ne kísértsétek Isteneteket, az URat, ahogyan kísértettétek Masszában.</verse>
        <verse osisID='Deut.6.17'>Tartsátok meg hűségesen Isteneteknek, az ÚRnak a parancsolatait, intelmeit és rendelkezéseit, amelyeket megparancsolt.</verse>
        <verse osisID='Deut.6.18'>Azt tedd, amit helyesnek és jónak lát az ÚR, hogy jó dolgod legyen, hogy bemehess, és birtokba vehesd azt a jó földet, amelyet esküvel ígért atyáidnak az ÚR,</verse>
        <verse osisID='Deut.6.19'>elűzve előled minden ellenségedet, ahogyan megígérte az ÚR.</verse>
        <verse osisID='Deut.6.20'>Ha majd a jövőben megkérdezi a fiad, hogy miféle intelmek, rendelkezések és döntések ezek, amelyeket megparancsolt nektek Istenetek, az ÚR,</verse>
        <verse osisID='Deut.6.21'>akkor így felelj fiadnak: A fáraó szolgái voltunk Egyiptomban, de kihozott bennünket az ÚR Egyiptomból erős kézzel.</verse>
        <verse osisID='Deut.6.22'>Az ÚR nagy és veszedelmes jeleket és csodákat vitt véghez Egyiptomban a fáraón és egész háza népén a szemünk láttára.</verse>
        <verse osisID='Deut.6.23'>Minket pedig kihozott onnan, hogy bevigyen arra a földre, és nekünk adja azt, amelyet esküvel ígért atyáinknak.</verse>
        <verse osisID='Deut.6.24'>Az ÚR megparancsolta nekünk, hogy teljesítsük mindezeket a rendelkezéseket, és féljük az URat, a mi Istenünket, akkor jó dolgunk lesz mindenkor, és éltet bennünket az ÚR, ahogyan van ez ma is.</verse>
        <verse osisID='Deut.6.25'>És igazak leszünk Istenünk, az ÚR előtt, ha megtartjuk és teljesítjük mindazokat a parancsolatokat, amelyeket ő parancsolt nekünk.</verse>
      </chapter>
      <chapter osisID='Deut.7'>
        <verse osisID='Deut.7.1'>Amikor bevisz téged az ÚR, a te Istened arra a földre, amelyre már készülsz bemenni, hogy birtokba vedd, és elűz előled sok népet, a hettitákat, girgásiakat, emóriakat, kánaániakat, perizzieket, hivvieket és jebúsziakat: hét népet, amelyek nagyobbak és erősebbek nálad,</verse>
        <verse osisID='Deut.7.2'>és hatalmadba adja őket Istened, az ÚR, és te megvered őket, akkor mindenestül irtsd ki azokat, ne köss velük szövetséget, és ne kegyelmezz nekik!</verse>
        <verse osisID='Deut.7.3'>Ne házasodj össze velük, ne add lányaidat az ő fiaikhoz, és ne végy fiaidnak feleséget az ő lányaik közül.</verse>
        <verse osisID='Deut.7.4'>Mert eltérítik fiaidat tőlem, és más isteneknek fognak szolgálni. Akkor pedig haragra gerjed ellenetek az ÚR, és hamar kipusztít benneteket.</verse>
        <verse osisID='Deut.7.5'>Hanem ezt tegyétek velük: oltáraikat rontsátok le, szent oszlopaikat törjétek össze, szent fáikat vágjátok ki, istenszobraikat pedig égessétek el!</verse>
        <verse osisID='Deut.7.6'>Hiszen te Istenednek, az ÚRnak szent népe vagy. Téged választott ki Istened, az ÚR, hogy tulajdon népe légy valamennyi nép közül, amelyek a föld színén vannak.</verse>
        <verse osisID='Deut.7.7'>Nem azért szeretett meg, és nem azért választott ki benneteket az ÚR, mintha valamennyi nép közt a legnagyobbak volnátok, hiszen a legkisebbek vagytok valamennyi nép közt,</verse>
        <verse osisID='Deut.7.8'>hanem azért, mert szeret benneteket az ÚR, és megtartja azt az esküt, amelyet atyáitoknak tett. Ezért hozott ki benneteket az ÚR erős kézzel, és ezért váltott ki a szolgaság házából, Egyiptom királyának, a fáraónak kezéből.</verse>
        <verse osisID='Deut.7.9'>Tudd meg tehát, hogy a te Istened, az ÚR az Isten. Állhatatos Isten ő, aki hűségesen megtartja szövetségét ezer nemzedéken át is, azok iránt, akik szeretik őt és megtartják parancsolatait.</verse>
        <verse osisID='Deut.7.10'>De megfizet személy szerint azoknak, akik gyűlölik őt, elpusztítja őket. Nem késik megfizetni személy szerint annak, aki gyűlöli őt.</verse>
        <verse osisID='Deut.7.11'>Tartsd meg tehát azokat a parancsolatokat, rendelkezéseket és döntéseket, amelyeket én parancsolok ma neked, és teljesítsd azokat!</verse>
        <verse osisID='Deut.7.12'>Ha tehát hallgattok ezekre a döntésekre, ha megtartjátok és teljesítitek azokat, akkor az ÚR, a te Istened is hűségesen megtartja a szövetséget, amelyet esküvel fogadott meg atyáidnak.</verse>
        <verse osisID='Deut.7.13'>Szeretni fog, megáld és megsokasít téged, megáldja méhed gyümölcsét és termőfölded gyümölcsét, gabonádat, mustodat és olajodat, marháid ellését és juhaid szaporulatát azon a földön, amelyről esküvel ígérte atyáidnak, hogy neked adja.</verse>
        <verse osisID='Deut.7.14'>Áldottabb leszel minden népnél, nem lesz közötted magtalan férfi és nő, sem állataid között meddő.</verse>
        <verse osisID='Deut.7.15'>Távol tart tőled az ÚR minden betegséget, mindazokat a rosszindulatú egyiptomi bajokat, amelyeket ismersz. Nem bocsátja rád, hanem mindazokat sújtja velük, akik téged gyűlölnek.</verse>
        <verse osisID='Deut.7.16'>Megsemmisíted mindazokat a népeket, amelyeket hatalmadba ad Istened, az ÚR. Ne szánd őket, és ne tiszteld isteneiket, mert tőrbe ejtenek!</verse>
        <verse osisID='Deut.7.17'>De gondolhatnád magadban: Nagyobbak nálam ezek a népek, hogyan tudnám kiűzni őket?</verse>
        <verse osisID='Deut.7.18'>Ne félj tőlük, hanem emlékezz vissza arra, hogy mit tett Istened, az ÚR a fáraóval és egész Egyiptommal,</verse>
        <verse osisID='Deut.7.19'>a nagy próbatételekre, amelyeket saját szemeddel láttál, a jelekre és csodákra, az erős kézre és a kinyújtott karra, amellyel kihozott téged Istened, az ÚR. Ugyanúgy fog elbánni Istened, az ÚR mindazokkal a népekkel, amelyektől félsz.</verse>
        <verse osisID='Deut.7.20'>Rettenetes félelmet bocsát rájuk Istened, az ÚR, míg csak el nem pusztulnak azok is, akik előletek elrejtőzve megmaradnak.</verse>
        <verse osisID='Deut.7.21'>Ne rettegj tőlük, mert közötted van Istened, az ÚR, a nagy és félelmetes Isten!</verse>
        <verse osisID='Deut.7.22'>De csak apránként űzi el előled ezeket a népeket Istened, az ÚR. Nem semmisítheted meg mindjárt őket, mert akkor elszaporodna a mezei vad a te károdra.</verse>
        <verse osisID='Deut.7.23'>De hatalmadba adja őket Istened, az ÚR, és nagy zavart támaszt közöttük, míg ki nem pusztulnak.</verse>
        <verse osisID='Deut.7.24'>Királyaikat is kezedbe adja, te pedig még a nevüket is eltörlöd az ég alól. Senki sem állhat meg veled szemben, hanem kipusztítod őket.</verse>
        <verse osisID='Deut.7.25'>Isteneik szobrait égessétek el! Ne kívánd meg a rajtuk levő ezüstöt vagy aranyat sem, ne vedd el magadnak, mert tőrbe esel általuk. Utálatos ez Istened, az ÚR előtt.</verse>
        <verse osisID='Deut.7.26'>Ne vigyél be ilyen utálatos dolgot a házadba se, mert téged is kiirtanak, mint azt. Tartsd azért undorítónak, tartsd utálatosnak, mert ki kell azt irtani!</verse>
      </chapter>
      <chapter osisID='Deut.8'>
        <verse osisID='Deut.8.1'>Tartsátok meg és teljesítsétek mindazokat a parancsolatokat, amelyeket ma parancsolok, hogy élhessetek, elszaporodhassatok és bemenvén birtokba vehessétek azt a földet, amelyet esküvel ígért meg atyáitoknak az ÚR.</verse>
        <verse osisID='Deut.8.2'>Emlékezz vissza az egész útra, amelyen vezetett Istened, az ÚR, már negyven esztendeje a pusztában, hogy megsanyargatva és próbára téve téged, megtudja, mi van a szívedben: megtartod-e parancsolatait, vagy sem?</verse>
        <verse osisID='Deut.8.3'>Sanyargatott és éheztetett, de azután mannával táplált, amelyet nem ismertél, és atyáid sem ismertek. Így adta tudtodra, hogy nemcsak kenyérrel él az ember, hanem mindazzal él az ember, ami az ÚR szájából származik.</verse>
        <verse osisID='Deut.8.4'>Ruhád nem szakadt le rólad, lábad sem dagadt meg ez alatt a negyven év alatt.</verse>
        <verse osisID='Deut.8.5'>Megértheted ebből, hogy úgy fegyelmez téged Istened, az ÚR, ahogyan az ember fegyelmezi a fiát.</verse>
        <verse osisID='Deut.8.6'>Tartsd meg tehát Istenednek, az ÚRnak a parancsolatait, az ő utain járj, és őt féljed!</verse>
        <verse osisID='Deut.8.7'>Mert jó földre visz be most téged Istened, az ÚR, folyóvizeknek és mélyből fakadó forrásoknak a földjére, amelyek a völgyben és a hegyen erednek&amp;#59;</verse>
        <verse osisID='Deut.8.8'>búzát és árpát, szőlőt, fügét és gránátalmát termő földre, olajfáknak és méznek a földjére.</verse>
        <verse osisID='Deut.8.9'>Olyan földre, ahol nem kell szűkösen enned a kenyeret, és nem szűkölködöl semmiben sem&amp;#59; olyan földre, amelynek a köveiben vas van, a hegyeiből pedig rezet bányászhatsz.</verse>
        <verse osisID='Deut.8.10'>Ehetsz jóllakásig, és áldani fogod Istenedet, az URat azért a jó földért, amelyet neked adott.</verse>
        <verse osisID='Deut.8.11'>De vigyázz, ne feledkezzél el Istenedről, az ÚRról oly módon, hogy nem tartod meg parancsolatait, döntéseit és rendelkezéseit, amelyeket én ma parancsolok neked!</verse>
        <verse osisID='Deut.8.12'>Amikor jóllakásig eszel, szép házakat építesz és azokban laksz,</verse>
        <verse osisID='Deut.8.13'>amikor elszaporodnak marháid és juhaid, lesz sok ezüstöd és aranyad, és bővében leszel mindennek,</verse>
        <verse osisID='Deut.8.14'>akkor föl ne fuvalkodjék a szíved, és el ne feledkezz Istenedről, az ÚRról, aki kihozott téged Egyiptom földjéről, a szolgaság házából!</verse>
        <verse osisID='Deut.8.15'>Ő vezetett téged a nagy és félelmetes pusztában, ahol mérges kígyók és skorpiók vannak&amp;#59; a kiszikkadt földön, ahol nincs víz, ő fakasztott vizet a kemény kősziklából.</verse>
        <verse osisID='Deut.8.16'>Ő táplált a pusztában mannával, amelyet nem ismertek atyáid. Megsanyargatott és próbára tett, hogy végül is jót tegyen veled.</verse>
        <verse osisID='Deut.8.17'>Ne gondolkodj tehát így: az én erőm és hatalmas kezem szerezte nekem ezt a gazdagságot!</verse>
        <verse osisID='Deut.8.18'>Hanem gondolj arra, hogy Istened, az ÚR ad neked erőt a gazdagság megszerzésére, hogy fenntartsa szövetségét, amelyre esküt tett atyáidnak. Így van ez ma is.</verse>
        <verse osisID='Deut.8.19'>De ha mégis elfeledkezel Istenedről, az ÚRról, és más isteneket követsz, azokat tiszteled, és azok előtt borulsz le, kijelentem ma nektek, hogy akkor menthetetlenül elvesztek!</verse>
        <verse osisID='Deut.8.20'>Elvesztek ugyanúgy, mint azok a népek, amelyeket az ÚR kiveszít előletek, ha nem hallgattok az ÚRnak, Isteneteknek a szavára.</verse>
      </chapter>
      <chapter osisID='Deut.9'>
        <verse osisID='Deut.9.1'>Halld meg, Izráel! Te ma átkelsz a Jordánon, hogy bemenj és birtokba végy nálad nagyobb és erősebb népeket, nagy városokat égbe nyúló erődökkel&amp;#59;</verse>
        <verse osisID='Deut.9.2'>nagy és szálas népet, Anák-fiakat, akikről magad is tudod, hogy ezt hallottad: Ki állhat meg az Anák-fiak előtt?</verse>
        <verse osisID='Deut.9.3'>Tudd meg azért ma, hogy Istened, az ÚR vonul előtted mint emésztő tűz, ő pusztítja el, ő alázza meg őket előtted, te pedig kiűzöd és hamarosan kipusztítod őket, ahogyan megígérte neked az ÚR.</verse>
        <verse osisID='Deut.9.4'>Amikor tehát elűzi azokat előled Istened, az ÚR, ne gondolkozz így magadban: a magam igazságáért hozott be ide engem az ÚR, hogy birtokba vegyem ezt a földet! Ezeket a népeket gonoszságuk miatt űzi ki előled az ÚR.</verse>
        <verse osisID='Deut.9.5'>Nem a magad igazságáért és szíved egyenességéért mégy be oda, hogy birtokba vedd földjüket, hanem ezeket a népeket gonoszságuk miatt űzi ki előled Istened, az ÚR, hogy megtartsa ígéretét, amelyet esküvel fogadott meg az ÚR atyáidnak, Ábrahámnak, Izsáknak és Jákóbnak.</verse>
        <verse osisID='Deut.9.6'>Tudd meg azért, hogy nem a magad igazságáért adja neked birtokul azt a jó földet Istened, az ÚR, hiszen te kemény nyakú nép vagy!</verse>
        <verse osisID='Deut.9.7'>Emlékezz rá, és el ne felejtsd, hogyan ingerelted haragra Istenedet, az URat a pusztában, attól kezdve, hogy kijöttél Egyiptomból, míg csak el nem jutottatok erre a helyre: folytonosan lázadoztatok az ÚR ellen.</verse>
        <verse osisID='Deut.9.8'>Már a Hóreben felingereltétek az URat. Akkor úgy megharagudott rátok az ÚR, hogy el akart pusztítani benneteket.</verse>
        <verse osisID='Deut.9.9'>Amikor fölmentem a hegyre, hogy átvegyem a kőtáblákat, annak a szövetségnek a tábláit, amelyet az ÚR kötött veletek, és a hegyen maradtam negyven nap és negyven éjjel, kenyeret nem ettem, és vizet nem ittam,</verse>
        <verse osisID='Deut.9.10'>akkor átadta nekem az ÚR az Isten ujjával írt két kőtáblát, és rajtuk voltak mindazok az igék, amelyeket elmondott nektek az ÚR a hegyen, a tűz közepéből, amikor ott volt a gyülekezet.</verse>
        <verse osisID='Deut.9.11'>A negyven nap és negyven éjjel elteltével átadta nekem az ÚR a két kőtáblát, a szövetség tábláit.</verse>
        <verse osisID='Deut.9.12'>Akkor ezt mondta nekem az ÚR: Indulj, és menj le innen hamar, mert megromlott a néped, amelyet kihoztál Egyiptomból. Hamar letértek arról az útról, amelyet parancsoltam nekik, és öntött bálványt készítettek maguknak.</verse>
        <verse osisID='Deut.9.13'>Azután ezt mondotta nekem az ÚR: Látom ezt a népet, bizony kemény nyakú nép.</verse>
        <verse osisID='Deut.9.14'>Hagyj engem, hadd pusztítsam el őket, és hadd töröljem el még a nevüket is az ég alól! De téged náluk nagyobb és erősebb néppé teszlek.</verse>
        <verse osisID='Deut.9.15'>Akkor megfordultam, és lejöttem a hegyről&amp;#59; a hegy tűzben égett, a szövetség két táblája pedig a két kezemben volt.</verse>
        <verse osisID='Deut.9.16'>Amint megláttam, hogy vétkeztetek Istenetek, az ÚR ellen, mert borjúszobrot öntöttetek, ilyen hamar letérve az útról, amelyet az ÚR parancsolt nektek,</verse>
        <verse osisID='Deut.9.17'>megragadtam a két táblát, ledobtam a két kezemből, és összetörtem a szemetek láttára.</verse>
        <verse osisID='Deut.9.18'>Azután odaborultam az ÚR elé, és ugyanúgy, mint először, negyven nap és negyven éjjel nem ettem kenyeret, és nem ittam vizet, mindama vétketek miatt, amelyet elkövettetek, és azt tettétek, amit rossznak tart az ÚR, hogy bosszantsátok őt.</verse>
        <verse osisID='Deut.9.19'>Mert megrémültem attól az izzó haragtól, amelyre fölgerjedt ellenetek az ÚR, és ki akart pusztítani benneteket. De meghallgatott engem az ÚR ezúttal is.</verse>
        <verse osisID='Deut.9.20'>Áronra is nagyon megharagudott az ÚR, és őt is el akarta pusztítani, de Áronért is imádkoztam ugyanakkor.</verse>
        <verse osisID='Deut.9.21'>A borjút, a ti bűnös csinálmányotokat pedig fogtam és elégettem, összetörtem jó apróra, míg porrá nem vált, és a porát beleszórtam abba a patakba, amely a hegyről folyt alá.</verse>
        <verse osisID='Deut.9.22'>Tabérában, Masszában és Kibrót-Taavában is folyton haragították az URat.</verse>
        <verse osisID='Deut.9.23'>Amikor pedig elküldött benneteket az ÚR Kádés-Barneából, és ezt mondta: Menjetek és vegyétek birtokba a földet, amelyet nektek adtam! - akkor is fellázadtatok Isteneteknek, az ÚRnak a parancsa ellen, nem hittetek neki, és nem hallgattatok a szavára.</verse>
        <verse osisID='Deut.9.24'>Folyton lázadoztatok az ÚR ellen, amióta csak ismerlek benneteket.</verse>
        <verse osisID='Deut.9.25'>Ezért borultam le az ÚR előtt. Negyven nap és negyven éjjel maradtam leborulva, mert azt mondta az ÚR, hogy kipusztít benneteket.</verse>
        <verse osisID='Deut.9.26'>Imádkoztam az ÚRhoz, és ezt mondtam: Ó, Uram, URam, ne irtsd ki népedet, örökségedet, amelyet hatalmaddal kiváltottál, és erős kézzel kihoztál Egyiptomból!</verse>
        <verse osisID='Deut.9.27'>Emlékezz szolgáidra, Ábrahámra, Izsákra és Jákóbra, ne tekintsd e népnek a keménységét, törvényszegését és vétkét!</verse>
        <verse osisID='Deut.9.28'>Ne mondhassák abban az országban, ahonnan kihoztál bennünket: Nem tudta az ÚR bevinni őket arra a földre, amelyet megígért nekik. Meggyűlölte őket, és azért vitte ki innen, hogy megölje őket a pusztában.</verse>
        <verse osisID='Deut.9.29'>Pedig a te néped ők és a te örökséged, amelyet nagy erőddel és kinyújtott karoddal hoztál ki.</verse>
      </chapter>
      <chapter osisID='Deut.10'>
        <verse osisID='Deut.10.1'>Abban az időben ezt mondta nekem az ÚR: Faragj két kőtáblát, az előbbiekhez hasonlókat, és jöjj fel hozzám a hegyre! Készíts egy faládát is!</verse>
        <verse osisID='Deut.10.2'>Mert felírom a táblákra azokat az igéket, amelyek az előbbi táblákon voltak, amelyeket összetörtél, és tedd bele azokat a ládába!</verse>
        <verse osisID='Deut.10.3'>Készítettem tehát egy akácfa ládát, és faragtam két kőtáblát, az előbbiekhez hasonlókat, azután fölmentem a hegyre a két kőtáblával a kezemben.</verse>
        <verse osisID='Deut.10.4'>Ő pedig fölírta a táblákra az előző íráshoz hasonlóan a tíz igét, amelyet el is mondott nektek az ÚR a hegyen a tűz közepéből, amikor ott volt a gyülekezet. És átadta nekem azokat az ÚR.</verse>
        <verse osisID='Deut.10.5'>Én megfordultam, és lejöttem a hegyről, a táblákat pedig beletettem a ládába, amelyet készítettem. Ott is vannak, ahogyan megparancsolta nekem az ÚR.</verse>
        <verse osisID='Deut.10.6'>Izráel fiai azután elindultak a Bené-Jaakán forrásaitól Mószérá felé. Ott halt meg Áron, és ott temették el. Helyette a fia, Eleázár lett a pap.</verse>
        <verse osisID='Deut.10.7'>Onnan Gudgódba indultak, Gudgódból pedig Jotbátába, a folyóvizek földjére.</verse>
        <verse osisID='Deut.10.8'>Abban az időben választotta külön az ÚR a Lévi törzsét, hogy hordozzák az ÚR szövetségládáját, hogy az ÚR színe előtt álljanak az ő szolgálatára, és hogy áldást mondjanak az ő nevével. Így van ez ma is.</verse>
        <verse osisID='Deut.10.9'>Ezért nem kapott Lévi örökrészt a testvéreivel együtt. Az ÚR az ő öröksége, ahogyan megígérte neki Istened, az ÚR.</verse>
        <verse osisID='Deut.10.10'>Én ott álltam a hegyen, mint az előző alkalommal, negyven nap és negyven éjjel. Az ÚR meghallgatott engem ezúttal is, és ezután nem akart elpusztítani téged az ÚR.</verse>
        <verse osisID='Deut.10.11'>Majd ezt mondotta nekem az ÚR: Menj és indulj útnak a nép élén, hadd menjenek be, és hadd vegyék birtokba azt a földet, amelyet esküvel ígértem meg atyáiknak, hogy nekik adom.</verse>
        <verse osisID='Deut.10.12'>Most pedig Izráel, mit kíván tőled Istened, az ÚR? Csak azt, hogy Istenedet, az URat féljed, járj mindenben az ő útjain, szeresd őt, és szolgáld az URat, a te Istenedet teljes szívedből és teljes lelkedből.</verse>
        <verse osisID='Deut.10.13'>Tartsd meg az ÚR parancsolatait és rendelkezéseit, amelyeket ma parancsolok neked a te javadra!</verse>
        <verse osisID='Deut.10.14'>Íme, az ÚRé, Istenedé az ég és az egeknek egei, a föld és minden rajta levő.</verse>
        <verse osisID='Deut.10.15'>Mégis csak a te atyáidat kedvelte meg az ÚR, őket szerette, és az ő utódaikat, titeket választott ki valamennyi nép közül. Így van ez ma is.</verse>
        <verse osisID='Deut.10.16'>Metéljétek azért körül a szíveteket, és ne legyetek többé kemény nyakúak!</verse>
        <verse osisID='Deut.10.17'>Mert Istenetek, az ÚR, istenek Istene és uraknak Ura. Ő a nagy, erős és félelmes Isten, aki nem személyválogató, és akit nem lehet megvesztegetni.</verse>
        <verse osisID='Deut.10.18'>Igazságot szolgáltat az árvának és az özvegynek, szereti a jövevényt, kenyeret és ruhát ad neki.</verse>
        <verse osisID='Deut.10.19'>Szeressétek a jövevényt, mert ti is jövevények voltatok Egyiptom földjén!</verse>
        <verse osisID='Deut.10.20'>Az URat, a te Istenedet féld, őt szolgáld, hozzá ragaszkodj, és az ő nevére esküdj!</verse>
        <verse osisID='Deut.10.21'>Őt dicsérje éneked, mert ő a te Istened, aki azokat a nagy és félelmes dolgokat tette veled, amelyeket saját szemeddel láttál.</verse>
        <verse osisID='Deut.10.22'>Atyáid hetvenen voltak, amikor Egyiptomba mentek, most pedig úgy megszaporított téged Istened, az ÚR, amennyi az égen a csillag.</verse>
      </chapter>
      <chapter osisID='Deut.11'>
        <verse osisID='Deut.11.1'>Szeresd az URat, a te Istenedet, és tartsd meg mindenkor, amit ő elrendelt: rendelkezéseit, döntéseit és parancsolatait!</verse>
        <verse osisID='Deut.11.2'>Ti már ismeritek, nem úgy mint fiaitok, akik nem ismerik, mert nem látták Isteneteknek, az ÚRnak a fenyítését, nagyságát, erős kezét és kinyújtott karját,</verse>
        <verse osisID='Deut.11.3'>azokat a jeleket és cselekedeteket, amelyeket Egyiptomban vitt véghez Egyiptom királyán, a fáraón és egész országán&amp;#59;</verse>
        <verse osisID='Deut.11.4'>és hogy mit tett Egyiptom haderejével, lovaival és harci kocsijaival, hogyan árasztotta rájuk a Vörös-tenger vizét, amikor üldöztek benneteket, és hogyan veszítette el őket az ÚR mindmáig&amp;#59;</verse>
        <verse osisID='Deut.11.5'>és hogy mit tett veletek a pusztában, míg el nem érkeztetek erre a helyre&amp;#59;</verse>
        <verse osisID='Deut.11.6'>mit tett Dátánnal és Abírámmal, Rúben fiának, Eliábnak a fiaival, amikor feltátotta száját a föld, és elnyelte őket házuk népével, sátraikkal és minden jószágukkal együtt, ami az övék volt egész Izráelben.</verse>
        <verse osisID='Deut.11.7'>Ti a saját szemetekkel láttátok az ÚRnak valamennyi nagy tettét, amelyet véghez vitt.</verse>
        <verse osisID='Deut.11.8'>Tartsátok meg mindazt a parancsolatot, amelyet én ma parancsolok nektek, hogy erősek legyetek, bemehessetek és birtokba vehessétek azt a földet, ahova most átkeltek, hogy birtokba vegyétek&amp;#59;</verse>
        <verse osisID='Deut.11.9'>és hogy hosszú ideig élhessetek azon a földön, amelyről megesküdött az ÚR atyáitoknak, hogy nekik és utódaiknak adja azt a tejjel és mézzel folyó földet.</verse>
        <verse osisID='Deut.11.10'>Mert az a föld, ahova most bemégy, hogy birtokba vedd, nem olyan, mint Egyiptom földje, ahonnan kijöttetek. Ott, ha elvetetted a magot, a lábaddal kellett öntöznöd, mint a zöldségeskertet.</verse>
        <verse osisID='Deut.11.11'>Az a föld pedig, ahova most átkeltek, hogy birtokba vegyétek, hegyes-völgyes föld, az égből hulló eső vize itatja.</verse>
        <verse osisID='Deut.11.12'>Az ÚR, a te Istened viseli gondját annak a földnek, állandóan szemmel tartja azt Istened, az ÚR, az év elejétől az év végéig.</verse>
        <verse osisID='Deut.11.13'>Ha engedelmesen hallgattok parancsaimra, amelyeket ma parancsolok nektek, ha szeretni fogjátok Isteneteket, az URat, ha teljes szívvel és teljes lélekkel szolgáljátok őt,</verse>
        <verse osisID='Deut.11.14'>akkor esőt adok földetekre a maga idejében, korai és kései esőt, és betakaríthatod gabonádat, mustodat és olajodat.</verse>
        <verse osisID='Deut.11.15'>Adok füvet a meződre állataidnak, és te is ehetsz, és jóllakhatsz.</verse>
        <verse osisID='Deut.11.16'>Vigyázzatok, hogy szívetek el ne csábítson benneteket, el ne hajoljatok, ne szolgáljatok más isteneket, és ne boruljatok le azok előtt,</verse>
        <verse osisID='Deut.11.17'>mert akkor fellángol az ÚR haragja ellenetek, bezárja az eget, nem lesz eső, és a föld nem hozza meg termését, ti pedig hamar kivesztek arról a jó földről, amelyet az ÚR ad nektek.</verse>
        <verse osisID='Deut.11.18'>Vegyétek azért a szívetekre és lelketekre ezeket az igéket, kössétek jelül a kezetekre, és legyenek fejdíszként a homlokotokon.</verse>
        <verse osisID='Deut.11.19'>Tanítsátok meg ezeket a fiaitoknak is, beszélj róluk, ha otthon vagy, és ha úton jársz, ha lefekszel, és ha felkelsz.</verse>
        <verse osisID='Deut.11.20'>Írd fel azokat házad ajtófélfáira és kapuidra,</verse>
        <verse osisID='Deut.11.21'>hogy hosszú ideig éljetek, és éljenek fiaitok is azon a földön, amelyről megesküdött az ÚR atyáitoknak, hogy nekik adja, amíg csak ég lesz a föld fölött.</verse>
        <verse osisID='Deut.11.22'>Ha hűségesen megtartjátok mindezeket a parancsolatokat, amelyeket ma parancsolok nektek, és teljesítitek&amp;#59; ha szeretni fogjátok Isteneteket, az URat, és mindenben az ő útjain jártok, és hozzá ragaszkodtok,</verse>
        <verse osisID='Deut.11.23'>akkor meghódoltatja előttetek az ÚR mindezeket a népeket, nálatok nagyobb és erősebb népeket hódítotok meg.</verse>
        <verse osisID='Deut.11.24'>Tietek lesz minden hely, amelyre lábatokkal léptek. A pusztától a Libánonig, és a folyamtól, az Eufrátesz folyamtól a nyugati tengerig terjed határotok.</verse>
        <verse osisID='Deut.11.25'>Senki sem állhat meg veletek szemben. Rettegést és félelmet kelt Istenetek, az ÚR, az egész országban, ahova csak léptek, ahogyan megígérte nektek.</verse>
        <verse osisID='Deut.11.26'>Nézd, én ma áldást és átkot adok elétek.</verse>
        <verse osisID='Deut.11.27'>Áldást, ha hallgattok az ÚRnak, Isteneteknek a parancsolataira, amelyeket én ma megparancsolok nektek.</verse>
        <verse osisID='Deut.11.28'>De átkot, ha nem hallgattok az ÚRnak, Isteneteknek a parancsolataira, és letértek arról az útról, amelyet én ma megparancsolok nektek, és más isteneket követtek, akiket nem ismertek.</verse>
        <verse osisID='Deut.11.29'>Amikor bevisz téged Istened, az ÚR arra a földre, amelyre bemégy, hogy birtokba vedd azt, mondd el az áldást a Garizim hegyén, az átkot pedig az Ébál hegyén.</verse>
        <verse osisID='Deut.11.30'>Ott vannak ezek a Jordánon túl a nyugati út mögött a kánaániak földjén, akik a síkságon laknak Gilgállal szemben, Móre tölgyfái mellett.</verse>
        <verse osisID='Deut.11.31'>Ti most átkeltek a Jordánon, hogy bemenjetek, és birtokba vegyétek azt a földet, amelyet Istenetek, az ÚR ad nektek. Birtokba is veszitek, és ott laktok majd.</verse>
        <verse osisID='Deut.11.32'>De vigyázzatok, teljesítsétek mindazokat a rendelkezéseket és döntéseket, amelyeket én ma elétek adok!</verse>
      </chapter>
      <chapter osisID='Deut.12'>
        <verse osisID='Deut.12.1'>Ezeket a rendelkezéseket és döntéseket kell azon a földön, amelyet atyáid Istene, az ÚR ad nektek birtokul, megtartanotok és teljesítenetek mindenkor, amíg csak azon a földön éltek:</verse>
        <verse osisID='Deut.12.2'>El kell pusztítanotok mindazokat a helyeket, ahol az általatok meghódítandó népek szolgálják isteneiket, a magas hegyeken és halmokon, és minden zöldellő fa alatt.</verse>
        <verse osisID='Deut.12.3'>Romboljátok le oltáraikat, törjétek össze szent oszlopaikat, égessétek el szent fáikat, isteneik szobrait pedig vágjátok darabokra! Még a nevüket is irtsátok ki arról a helyről!</verse>
        <verse osisID='Deut.12.4'>De ne így tegyetek Istenetekkel, az ÚRral.</verse>
        <verse osisID='Deut.12.5'>Hanem azt a helyet keressétek fel, és oda menjetek, amelyet kiválaszt Istenetek az ÚR valamennyi törzsetek közül, hogy oda helyezze nevét, és ott lakjék.</verse>
        <verse osisID='Deut.12.6'>Oda vigyétek égőáldozataitokat és véresáldozataitokat, tizedeiteket és felajánlásaitokat, fogadalmi és önkéntes áldozataitokat, marháitok és juhaitok elsőszülöttjét.</verse>
        <verse osisID='Deut.12.7'>Ott egyetek Isteneteknek, az ÚRnak a színe előtt, és örüljetek házatok népével együtt minden szerzeményeteknek, amellyel megáld Istenetek, az ÚR.</verse>
        <verse osisID='Deut.12.8'>Ne tegyetek úgy, ahogyan mi itt ma teszünk: mindenki ahogyan jónak látja.</verse>
        <verse osisID='Deut.12.9'>Mert még nem mentetek be a nyugalom helyére, az örökségbe, amelyet Istened, az ÚR ad neked.</verse>
        <verse osisID='Deut.12.10'>Majd ha átkeltek a Jordánon, és letelepedtek azon a földön, amelyet örökségül ad nektek Istenetek, az ÚR, amikor már nyugton lesztek a körülöttetek levő összes ellenségetektől, és biztonságban laktok,</verse>
        <verse osisID='Deut.12.11'>akkor arra a helyre, amelyet kiválaszt Istenetek, az ÚR, hogy ott lakjék az ő neve, oda vigyétek mindazt, amit parancsolok nektek: égőáldozataitokat és véresáldozataitokat, tizedeiteket, felajánlásaitokat és fogadalmi áldozataitok legjavát, amit csak az ÚRnak fogadtok.</verse>
        <verse osisID='Deut.12.12'>Örvendezzetek Isteneteknek, az ÚRnak színe előtt fiaitokkal és leányaitokkal, szolgáitokkal és szolgálóitokkal együtt, meg a lévitával együtt, aki a lakóhelyeden van, mert neki nincs örökrésze közöttetek.</verse>
        <verse osisID='Deut.12.13'>Vigyázz, ne áldozd fel égőáldozataidat bármelyik helyen, amelyet látsz,</verse>
        <verse osisID='Deut.12.14'>hanem csak azon a helyen, amelyet kiválaszt az ÚR egyik törzsedben. Ott áldozd fel égőáldozataidat, és ott teljesítsd mindazt, amit én parancsolok neked!</verse>
        <verse osisID='Deut.12.15'>Amikor csak kívánod, bármely lakóhelyeden vághatsz és ehetsz húst, amennyivel megáldott és amit adott neked Istened, az ÚR. Tisztátalan és tiszta ember egyaránt eheti azt, gazellát vagy szarvast is.</verse>
        <verse osisID='Deut.12.16'>Csak a vért nem ehetitek meg. Öntsd azt a földre, mint a vizet!</verse>
        <verse osisID='Deut.12.17'>Nem szabad megenned lakóhelyeden sem gabonádnak, sem mustodnak, sem olajodnak a tizedét, sem marhádnak és juhodnak az elsőszülöttjét, sem fogadalmi ajándékaidat, amelyeket fogadsz, sem önkéntes áldozataidat, sem felajánlásaidat.</verse>
        <verse osisID='Deut.12.18'>Csak Istenednek, az ÚRnak a színe előtt, azon a helyen, amelyet kiválaszt Istened, az ÚR, ott eheted meg azokat fiaddal és leányoddal, szolgáddal és szolgálóddal együtt, meg a lévitával együtt, aki lakóhelyeden van, és örvendezzél Istenednek, az ÚRnak színe előtt minden szerzeményednek.</verse>
        <verse osisID='Deut.12.19'>Vigyázz, ne hagyd magára a lévitát, amíg csak földeden élsz!</verse>
        <verse osisID='Deut.12.20'>Ha majd kiterjeszti határodat Istened, az ÚR, ahogyan megígérte, és arra gondolsz, hogy jó volna húst enni, mert húst kívánsz enni: egyél húst, amennyit csak kívánsz.</verse>
        <verse osisID='Deut.12.21'>Ha messze lesz tőled az a hely, amelyet kiválaszt Istened, az ÚR, hogy odahelyezze nevét, akkor is vághatsz marháidból és juhaidból, amit az ÚR ad neked, ahogy parancsoltam neked. Ehetsz lakóhelyeden, amennyit csak kívánsz.</verse>
        <verse osisID='Deut.12.22'>Megeheted ugyanúgy, ahogy a gazellát és a szarvast megeszik, tisztátalan és tiszta ember egyaránt megeheti.</verse>
        <verse osisID='Deut.12.23'>De abban légy állhatatos, hogy vért ne egyél, mert a vér lélek. Ne egyél lelket a hússal együtt!</verse>
        <verse osisID='Deut.12.24'>Ne edd meg azt, hanem öntsd a földre, mint a vizet.</verse>
        <verse osisID='Deut.12.25'>Ne edd meg azt, hogy jó dolgod legyen neked és utódaidnak. Ha így cselekszel, azt helyesnek látja az ÚR.</verse>
        <verse osisID='Deut.12.26'>De ha abból, amid lesz, valamit az ÚRnak szentelsz, vagy fogadalommal felajánlasz, azt vidd el magaddal arra a helyre, amelyet kiválaszt az ÚR.</verse>
        <verse osisID='Deut.12.27'>Égőáldozataidat húsával-vérével együtt tedd Istenednek, az ÚRnak az oltárára. Véresáldozataidnak a vérét pedig öntsd Istenednek, az ÚRnak az oltárára, a húsát megeheted.</verse>
        <verse osisID='Deut.12.28'>Tartsd meg engedelmesen mindezeket az igéket, amelyeket én parancsolok neked, hogy jó dolgod legyen neked és utódaidnak mindenkor. Ha így cselekszel, azt jónak és helyesnek tartja majd Istened, az ÚR.</verse>
        <verse osisID='Deut.12.29'>Ha majd kiirtja Istened, az ÚR azokat a népeket onnan, ahova bemégy, hogy elűzd azokat magad elől, és ha elűzöd őket, és a földjükön laksz,</verse>
        <verse osisID='Deut.12.30'>vigyázz, hogy tőrbe ne ess, azokat követve, akik kipusztultak előled. Ne kérdezősködj isteneikről, és ne mondd: Hogyan tisztelik ezek a népek az isteneiket? Én is úgy akarok tenni!</verse>
        <verse osisID='Deut.12.31'>Ne tégy úgy az ÚRral, a te Isteneddel, mert azok csupa olyan dolgot tettek isteneik tiszteletére, ami az ÚR előtt utálatos, és amit gyűlöl. Még fiaikat és leányaikat is elégették isteneiknek.</verse>
        <verse osisID='Deut.12.32'>Tartsatok meg és teljesítsetek minden igét, amelyet én parancsolok nektek! Semmit se tégy hozzá, se el ne végy belőle!</verse>
      </chapter>
      <chapter osisID='Deut.13'>
        <verse osisID='Deut.13.1'>Ha próféta vagy álomlátó támad közötted, és jelet vagy csodát ad tudtodra,</verse>
        <verse osisID='Deut.13.2'>és bekövetkezik az a jel vagy csoda, amelyről beszélt neked, és azt mondta, hogy kövessünk és tiszteljünk más isteneket, akiket nem ismertél,</verse>
        <verse osisID='Deut.13.3'>akkor se hallgass annak a prófétának a beszédére, vagy arra az álomlátóra, mert csak próbára tesz benneteket Istenetek, az ÚR, hogy megtudja, valóban teljes szívvel és lélekkel szeretitek-e Isteneteket, az URat.</verse>
        <verse osisID='Deut.13.4'>Az URat, a ti Isteneteket kövessétek, és őt féljétek, az ő parancsait tartsátok meg, és az ő szavára hallgassatok, őt tiszteljétek, és hozzá ragaszkodjatok!</verse>
        <verse osisID='Deut.13.5'>Annak a prófétának és annak az álomlátónak pedig meg kell halnia, mert el akart téríteni Istenetektől, az ÚRtól, aki kihozott benneteket Egyiptom földjéről, és kiváltott a szolgaság házából. El akart tántorítani arról az útról, amelyet megparancsolt neked Istened, az ÚR, hogy azon járj, azért takarítsd ki a gonoszt a magad köréből!</verse>
        <verse osisID='Deut.13.6'>Ha testvéred, anyádnak a fia, vagy a saját fiad, leányod, kedvelt feleséged vagy testi-lelki jó barátod titokban így csábítgat: Menjünk és tiszteljünk más isteneket, akiket nem ismertél te sem, atyáid sem,</verse>
        <verse osisID='Deut.13.7'>azoknak a népeknek az istenei közül, akik körülötted vannak, akár közel, akár távol, a föld egyik végétől a föld másik végéig,</verse>
        <verse osisID='Deut.13.8'>ne engedj neki, és ne hallgass rá, ne szánd meg, ne kíméld és ne mentegesd azt,</verse>
        <verse osisID='Deut.13.9'>hanem öld meg irgalom nélkül! Te emelj rá először kezet, amikor kivégzik, és csak azután az egész nép!</verse>
        <verse osisID='Deut.13.10'>Kövezd halálra, mert arra törekedett, hogy eltántorítson Istenedtől, az ÚRtól, aki kihozott téged Egyiptom földjéről, a szolgaság házából.</verse>
        <verse osisID='Deut.13.11'>Hallja meg az egész Izráel, és féljen, és többé senki se cselekedjék ilyen gonosz dolgot köztetek!</verse>
        <verse osisID='Deut.13.12'>Ha valamelyik városodról, amelyet Istened, az ÚR ad neked, hogy ott lakj, azt hallod, hogy</verse>
        <verse osisID='Deut.13.13'>elvetemült emberek támadtak köztetek, akik eltántorítják városuk lakóit, ezt mondván: menjünk, tiszteljünk más isteneket, akiket nem ismertetek,</verse>
        <verse osisID='Deut.13.14'>akkor keress, kutass és kérdezz utána alaposan, és ha valóban igaz a dolog, és megtörtént ez az utálatosság közöttetek,</verse>
        <verse osisID='Deut.13.15'>irgalom nélkül hányd kardélre annak a városnak a lakóit, és irtsd ki minden benne levővel együtt, még az állatokat is hányd kardélre!</verse>
        <verse osisID='Deut.13.16'>Összes zsákmányát pedig gyűjtsd a város terének a közepére, azután égesd fel a várost összes zsákmányával együtt, Istenednek, az ÚRnak szóló teljes áldozatul. Maradjon örökre romhalmaz, ne építsétek fel többé!</verse>
        <verse osisID='Deut.13.17'>Semmi se tapadjon kezedhez abból, ami kiirtandó, hogy így elforduljon rólad az ÚR izzó haragja, és irgalmazzon neked, és irgalmában megszaporítson, ahogyan azt esküvel ígérte atyáidnak,</verse>
        <verse osisID='Deut.13.18'>ha hallgatsz Istenednek, az ÚRnak szavára, és megtartod minden parancsolatát, amelyeket én ma parancsolok neked, és azt cselekszed, amit helyesnek tart Istened, az ÚR.</verse>
      </chapter>
      <chapter osisID='Deut.14'>
        <verse osisID='Deut.14.1'>Ti az ÚRnak, Isteneteknek a gyermekei vagytok. Ne vagdaljátok hát össze magatokat halottért, a homlokotok fölött se nyírjátok le a hajatokat.</verse>
        <verse osisID='Deut.14.2'>Mert az ÚRnak, Istenednek a szent népe vagy te, téged választott ki az ÚR, hogy az ő tulajdon népe légy mindazon népek közül, amelyek a föld színén vannak.</verse>
        <verse osisID='Deut.14.3'>Ne egyetek meg semmiféle utálatosat!</verse>
        <verse osisID='Deut.14.4'>Ezeket az állatokat megehetitek: a marhát, a juhot és a kecskét,</verse>
        <verse osisID='Deut.14.5'>a szarvast, a gazellát és az őzet, a zergét, az antilopot, a bölényt és a vadkecskét,</verse>
        <verse osisID='Deut.14.6'>és minden olyan hasított körmű állatot, amelynek egészen kettéhasadt a két körme és kérődző állat, azt megehetitek.</verse>
        <verse osisID='Deut.14.7'>De nem ehetitek meg a kérődzők közül, illetve a hasított körműek közül a tevét, a nyulat és a hörcsögöt, mert kérődzők ugyan, de nem hasított körműek&amp;#59; tartsátok ezeket tisztátalanoknak.</verse>
        <verse osisID='Deut.14.8'>A disznót is tartsátok tisztátalannak, mert hasított körmű ugyan, de nem kérődzik. Ezeknek a húsából ne egyetek, még a tetemüket se érintsétek!</verse>
        <verse osisID='Deut.14.9'>Mindabból, ami a vízben él, ezeket ehetitek meg: megehetitek mindazt, aminek uszonya és pikkelye van.</verse>
        <verse osisID='Deut.14.10'>De nem ehettek meg semmi olyat, amelynek nincs uszonya és pikkelye&amp;#59; tartsátok azt tisztátalannak!</verse>
        <verse osisID='Deut.14.11'>Minden tiszta madarat megehettek.</verse>
        <verse osisID='Deut.14.12'>De nem ehetitek meg ezeket: a sast, a keselyűt és a halászsast,</verse>
        <verse osisID='Deut.14.13'>a sólymot, a héját és a kányaféléket,</verse>
        <verse osisID='Deut.14.14'>az összes hollóféléket&amp;#59;</verse>
        <verse osisID='Deut.14.15'>a struccot, a baglyot, a sirályt és a karvalyféléket&amp;#59;</verse>
        <verse osisID='Deut.14.16'>a kuvikot, a fülesbaglyot és a bölömbikát&amp;#59;</verse>
        <verse osisID='Deut.14.17'>a pelikánt, a dögkeselyűt és a vöcsköt&amp;#59;</verse>
        <verse osisID='Deut.14.18'>a gólya- és szarkaféléket, a búbos bankát és a denevért.</verse>
        <verse osisID='Deut.14.19'>A szárnyas rovarokat is tartsátok mind tisztátalanoknak, ne egyétek meg!</verse>
        <verse osisID='Deut.14.20'>A tiszta szárnyasokat mind megehetitek.</verse>
        <verse osisID='Deut.14.21'>Nem szabad megennetek semmiféle döglött állatot. A lakóhelyeden levő jövevénynek odaadhatod, ő megeheti, vagy add el idegennek, mert te az ÚRnak, a te Istenednek szent népe vagy! Ne főzz gödölyét anyja tejében!</verse>
        <verse osisID='Deut.14.22'>Add meg a tizedet vetésed minden terméséből, ami a mezőn évről évre terem!</verse>
        <verse osisID='Deut.14.23'>Az ÚRnak, Istenednek a színe előtt edd meg, azon a helyen, amelyet kiválaszt, hogy ott lakjék az ő neve. Ezt tedd gabonádnak, mustodnak és olajodnak a tizedével, marhádnak és juhodnak az elsőszülöttjével. Így tanuld meg félni Istenedet, az URat mindenkor!</verse>
        <verse osisID='Deut.14.24'>De ha túlságosan hosszú odáig az út, és nem tudod odavinni azt, mert messze van az a hely, amelyet kiválaszt Istened, az ÚR, hogy oda helyezze a nevét, pedig megáldott Istened, az ÚR,</verse>
        <verse osisID='Deut.14.25'>akkor add el pénzért, és a kapott pénzt tedd erszénybe, s úgy menj el arra a helyre, amelyet kiválaszt Istened, az ÚR.</verse>
        <verse osisID='Deut.14.26'>Vásárolj a pénzen bármit, amit kívánsz, marhát vagy juhot, bort vagy szeszes italt, bármit, amit csak megkívánsz, és egyél ott Istenednek, az ÚRnak színe előtt, és örvendezz házad népével együtt!</verse>
        <verse osisID='Deut.14.27'>A lakóhelyeden levő lévitáról se feledkezz meg, mert neki nincs birtoka úgy, mint neked.</verse>
        <verse osisID='Deut.14.28'>Minden harmadik esztendő végén vedd ki annak az évnek a terméséből az egész tizedet, és raktározd el lakóhelyeden,</verse>
        <verse osisID='Deut.14.29'>hogy ha majd eljön a lévita, akinek nincs birtoka úgy, mint neked, meg a jövevény, az árva és az özvegy, akik lakóhelyeden élnek, ők is ehessenek, és jóllakhassanak. Így megáldja Istened, az ÚR, kezed minden munkáját, amit csak végzel.</verse>
      </chapter>
      <chapter osisID='Deut.15'>
        <verse osisID='Deut.15.1'>Minden hetedik esztendő végén el kell engedni az adósságot.</verse>
        <verse osisID='Deut.15.2'>Az adósságelengedés módja pedig ez: egy hitelező se követelje felebarátjától, testvérétől azt a kölcsönt, amit embertársának kölcsönadott, mert adósságelengedést hirdettek az ÚRért.</verse>
        <verse osisID='Deut.15.3'>Az idegentől követelheted, de amivel testvéred tartozik neked, azt engedd el!</verse>
        <verse osisID='Deut.15.4'>Ne legyen köztetek szegény, hiszen gazdagon megáld téged az ÚR azon a földön, amelyet az ÚR, a te Istened örökségül ad neked, hogy birtokba vedd.</verse>
        <verse osisID='Deut.15.5'>De csak akkor, ha engedelmesen hallgatsz Istenednek, az ÚRnak a szavára, ha megtartasz és teljesítesz minden parancsot, amelyet én ma parancsolok neked.</verse>
        <verse osisID='Deut.15.6'>Bizony megáld téged Istened, az ÚR, ahogyan megígérte neked. Te kölcsönadsz a többi népnek, de magad nem szorulsz kölcsönre&amp;#59; uralkodsz a többi népen, de azok nem uralkodnak rajtad!</verse>
        <verse osisID='Deut.15.7'>Ha valaki elszegényedik testvéreid közül valamelyik lakóhelyeden, abban az országban, amelyet Istened, az ÚR ad neked, ne légy kemény szívű és szűkmarkú szegény testvéreddel szemben,</verse>
        <verse osisID='Deut.15.8'>hanem légy hozzá bőkezű, és adj neki szívesen kölcsönt, amennyire szüksége van, amiben szükséget szenved.</verse>
        <verse osisID='Deut.15.9'>Vigyázz, ne támadjon szívedben ilyen alávaló gondolat: közeledik a hetedik esztendő, az adósságelengedés éve. Ne nézd rossz szemmel szegény testvéredet, mert ha nem adsz neki, az ÚRhoz kiált miattad, és vétek fog terhelni téged.</verse>
        <verse osisID='Deut.15.10'>Adj neki szívesen, és ne essék rosszul az, hogy adsz, mert éppen azért fogja megáldani Istened, az ÚR minden munkádat és minden szerzeményedet.</verse>
        <verse osisID='Deut.15.11'>Mert a szegény nem fogy el a földről, azért parancsolom neked, hogy légy bőkezű az országodban levő nyomorult és szegény testvéredhez.</verse>
        <verse osisID='Deut.15.12'>Ha eladja magát neked valamelyik atyádfia, egy héber férfi vagy nő, hat évig szolgáljon téged, de a hetedik évben bocsásd szabadon!</verse>
        <verse osisID='Deut.15.13'>Amikor szabadon bocsátod, ne üres kézzel küldd el,</verse>
        <verse osisID='Deut.15.14'>hanem lásd el bőven a nyájadból, a szérűdről és borsajtódból&amp;#59; adj neki abból, amivel megáldott téged Istened, az ÚR!</verse>
        <verse osisID='Deut.15.15'>Emlékezz arra, hogy rabszolga voltál Egyiptomban, de kiváltott téged Istened, az ÚR. Ezért parancsolom ezt ma neked.</verse>
        <verse osisID='Deut.15.16'>De ha ezt mondja: Nem megyek el tőled! - mert megszeretett téged és házad népét, mert jó dolga volt nálad,</verse>
        <verse osisID='Deut.15.17'>akkor fogj egy árat, és szúrd azt a fülén keresztül az ajtófélfába, azután maradjon ő a szolgád örökre. Ugyanígy tégy szolgálóddal is!</verse>
        <verse osisID='Deut.15.18'>De ne essék nehezedre, ha szabadon kell bocsátanod, mert hat év alatt kétszer annyit szolgált neked, mint amennyi egy napszámos bére. Így megáld téged Istened, az ÚR mindenben, amit cselekszel.</verse>
        <verse osisID='Deut.15.19'>Szenteld oda Istenednek, az ÚRnak, marháid és juhaid minden elsőszülöttjét, ha hímek. Ne fogd munkára marhádnak első borját, és ne nyírd meg juhod első bárányát!</verse>
        <verse osisID='Deut.15.20'>Az ÚRnak, Istenednek a színe előtt edd meg azt házad népével együtt évről évre azon a helyen, amelyet kiválaszt az ÚR.</verse>
        <verse osisID='Deut.15.21'>Ha pedig valami hibája van, ha sánta, vak, vagy bármiféle baja van, akkor ne áldozd fel Istenednek, az ÚRnak.</verse>
        <verse osisID='Deut.15.22'>Megeheted a lakóhelyeden, a tisztátalan és tiszta ember egyaránt, ugyanúgy mint a gazellát vagy a szarvast.</verse>
        <verse osisID='Deut.15.23'>Csak a vérét nem eheted meg, öntsd azt a földre, mint a vizet!</verse>
      </chapter>
      <chapter osisID='Deut.16'>
        <verse osisID='Deut.16.1'>Ügyelj az Ábíb hónapra, és tarts páskát Istenednek, az ÚRnak, mert az Ábíb hónapban hozott ki téged Egyiptomból Istened, az ÚR, éjjel.</verse>
        <verse osisID='Deut.16.2'>Páskaáldozatul vágj le Istenednek, az ÚRnak juhot vagy marhát azon a helyen, amelyet kiválaszt az ÚR, hogy ott lakjék az ő neve.</verse>
        <verse osisID='Deut.16.3'>Ne egyél mellé kovászos ételt. Hét napon át nyomorúságos kovásztalan kenyeret egyél mellé, mert sebtében jöttél ki Egyiptomból. Így emlékezz életed minden napján arra a napra, amelyen kijöttél Egyiptomból!</verse>
        <verse osisID='Deut.16.4'>Látni se lehessen kovászt hét napon át sehol a határodban. Abból a húsból pedig, amelyet levágsz az első nap estéjén, semmi se maradjon meg reggelre.</verse>
        <verse osisID='Deut.16.5'>Nem szabad levágni a páskaáldozatot akármelyik lakóhelyeden, amelyet ad neked Istened, az ÚR,</verse>
        <verse osisID='Deut.16.6'>hanem azon a helyen, amelyet kiválaszt Istened, az ÚR, hogy ott lakjék az ő neve, ott vágd le a páskaáldozatot este, naplementekor, abban az időpontban, amikor kijöttél Egyiptomból.</verse>
        <verse osisID='Deut.16.7'>Azon a helyen főzd és edd meg, amelyet kiválaszt Istened, az ÚR. Reggel azután indulj, és eredj haza!</verse>
        <verse osisID='Deut.16.8'>Hat napig kovásztalan kenyeret egyél! A hetedik napon, Istenednek, az ÚRnak ünnepnapján ne végezz semmi munkát!</verse>
        <verse osisID='Deut.16.9'>Számolj azután hét hetet. Attól fogva kezdd számolni a hét hetet, hogy sarlóval kezdenek aratni.</verse>
        <verse osisID='Deut.16.10'>Akkor tartsd meg a hetek ünnepét Istenednek, az ÚRnak, és adj önkéntes áldozatot aszerint, ahogyan megáld Istened, az ÚR.</verse>
        <verse osisID='Deut.16.11'>Örvendezz Istenednek, az ÚRnak színe előtt fiaddal és leányoddal, szolgáddal és szolgálóddal meg a lévitával együtt, aki a lakóhelyeden él, és a jövevénnyel, az árvával és özveggyel együtt, akik veled vannak azon a helyen, amelyet kiválaszt Istened, az ÚR, hogy ott lakjék az ő neve.</verse>
        <verse osisID='Deut.16.12'>És emlékezz arra, hogy szolga voltál Egyiptomban, azért tartsd meg, és teljesítsd ezeket a rendelkezéseket!</verse>
        <verse osisID='Deut.16.13'>Tarts sátoros ünnepet hét napig, amikor megtörténik a betakarítás szérűdről és borsajtódból.</verse>
        <verse osisID='Deut.16.14'>Örvendezz ezen az ünnepen fiaddal és leányoddal, szolgáddal és szolgálóddal együtt, meg a lévitával és jövevénnyel, az árvával és az özveggyel együtt, akik lakóhelyeden élnek.</verse>
        <verse osisID='Deut.16.15'>Hét napig ünnepelj az ÚR előtt, Istened előtt azon a helyen, amelyet kiválaszt az ÚR. Mert megáldja Istened, az ÚR minden termésedet és kezed minden munkáját, örvendezz hát!</verse>
        <verse osisID='Deut.16.16'>Évenként háromszor jelenjék meg minden férfi Istenednek, az ÚRnak a színe előtt azon a helyen, amelyet ő kiválaszt: a kovásztalan kenyér ünnepén, a hetek ünnepén és a sátoros ünnepen. De senki se jelenjék meg üres kézzel az ÚR színe előtt.</verse>
        <verse osisID='Deut.16.17'>Mindenki aszerint vigyen ajándékot, amilyen áldást kapott Istenedtől, az ÚRtól, aki adja azt neked.</verse>
        <verse osisID='Deut.16.18'>Állíts törzsenként bírákat és elöljárókat minden lakóhelyeden, amelyet Istened, az ÚR ad neked, és ezek ítéljék a népet igaz ítélettel.</verse>
        <verse osisID='Deut.16.19'>Ne ferdítsd el az ítéletet, ne légy személyválogató, és ne fogadj el vesztegetést, mert a vesztegetés elvakítja a bölcseket is, és az igaz beszédet is elferdíti.</verse>
        <verse osisID='Deut.16.20'>A tiszta igazságot kövesd, hogy élhess, és birtokolhasd azt a földet, amelyet Istened, az ÚR ad neked.</verse>
        <verse osisID='Deut.16.21'>Ne ültess semmiféle szent fát Istenednek, az ÚRnak az oltára mellé, amelyet építesz!</verse>
        <verse osisID='Deut.16.22'>Ne állíts szent oszlopot se, mert azt gyűlöli Istened, az ÚR!</verse>
      </chapter>
      <chapter osisID='Deut.17'>
        <verse osisID='Deut.17.1'>Ne áldozz Istenednek, az ÚRnak olyan bikát vagy juhot, amelyben fogyatkozás vagy bármilyen hiba van, mert utálatos az Istened, az ÚR előtt.</verse>
        <verse osisID='Deut.17.2'>Ha valamelyik lakóhelyeden azok közül, amelyeket Istened, az ÚR ad neked, akad köztetek egy férfi vagy nő, aki olyan dolgot követ el, amelyet rossznak lát Istened, az ÚR, s így áthágja szövetségét,</verse>
        <verse osisID='Deut.17.3'>ha elmegy, és más isteneket szolgál, leborul a nap, a hold vagy az ég minden serege előtt, amit én nem parancsoltam,</verse>
        <verse osisID='Deut.17.4'>és ezt jelentik neked, és meghallod, akkor jól vizsgáld meg az ügyet! És ha valóban igaz, hogy ilyen utálatos dolog történt Izráelben,</verse>
        <verse osisID='Deut.17.5'>akkor vezesd ki a kapuba azt a férfit vagy nőt, aki ezt a gonoszságot elkövette, és kövezd halálra azt a férfit vagy nőt!</verse>
        <verse osisID='Deut.17.6'>Csak két vagy három tanú vallomása alapján szabad valakit halálra ítélni&amp;#59; egy tanú vallomása alapján nem szabad.</verse>
        <verse osisID='Deut.17.7'>A tanúk emeljenek rá először kezet, amikor kivégzik, csak azután az egész nép. Így takarítsd ki a gonoszt a magad köréből!</verse>
        <verse osisID='Deut.17.8'>Ha egy ügy annyira bonyolult számodra, hogy nem tudsz ítéletet mondani a magad lakóhelyén, különböző vérontások, jogigények és testi sértések dolgában, vagy peres ügyekben, akkor menj fel arra a helyre, amelyet kiválaszt Istened, az ÚR.</verse>
        <verse osisID='Deut.17.9'>Menj el a lévita-papokhoz és ahhoz a bíróhoz, aki abban az időben hivatalban lesz, és kérj tanácsot, majd ők kimondják az ítéletet.</verse>
        <verse osisID='Deut.17.10'>Te pedig aszerint járj el, amit ők megmondanak neked azon a helyen, amelyet kiválaszt az ÚR. Vigyázz, hogy mindent úgy tégy, ahogyan az utasítást kapod!</verse>
        <verse osisID='Deut.17.11'>A kapott utasítás szerint és a kimondott ítélet szerint járj el, ne térj el attól, amit mondanak neked, se jobbra, se balra!</verse>
        <verse osisID='Deut.17.12'>Ha pedig valaki elbizakodottan azt meri tenni, hogy nem hallgat arra a papra vagy bíróra, aki ott áll Istenednek, az ÚRnak szolgálatában, az az ember haljon meg. Így takarítsd ki a gonoszt Izráelből!</verse>
        <verse osisID='Deut.17.13'>Hallja meg az egész nép, és féljen&amp;#59; ne legyenek többé elbizakodottak!</verse>
        <verse osisID='Deut.17.14'>Ha majd bemégy arra a földre, amelyet Istened, az ÚR ad neked, és birtokba veszed, és ott laksz, és ezt mondod: Királyt akarok emelni magam fölé, mint a körülöttem levő többi népek,</verse>
        <verse osisID='Deut.17.15'>csak azt emeld magad fölé királlyá, akit Istened, az ÚR kiválaszt. Atyádfiai közül emelj királyt magad fölé&amp;#59; nem tehetsz magad fölé idegen embert, aki nem atyádfia!</verse>
        <verse osisID='Deut.17.16'>Csak sok lovat ne tartson, és ne vigye vissza a népet Egyiptomba, hogy sok lovat szerezzen, mert az ÚR megmondotta nektek, hogy ne térjetek vissza többé azon az úton.</verse>
        <verse osisID='Deut.17.17'>Ne legyen sok felesége, hogy szíve el ne hajoljon, nagyon sok ezüstöt és aranyat ne gyűjtsön.</verse>
        <verse osisID='Deut.17.18'>Amikor királyi trónjára ül, írassa le magának e törvény másolatát abból a könyvből, amely a lévita-papoknál van.</verse>
        <verse osisID='Deut.17.19'>Legyen az nála, és olvassa azt egész életében, hogy megtanulja félni Istenét, az URat&amp;#59; őrizze meg ennek a törvénynek minden igéjét, és teljesítse mindezeket a rendelkezéseket.</verse>
        <verse osisID='Deut.17.20'>Ne legyen gőgös a szíve atyjafiaival szemben, és ne térjen el ettől a parancsolattól se jobbra, se balra, hogy hosszú ideig uralkodhasson ő is meg a fiai is Izráelben.</verse>
      </chapter>
      <chapter osisID='Deut.18'>
        <verse osisID='Deut.18.1'>A lévita-papoknak, Lévi egész törzsének ne legyen birtoka és öröksége Izráelben. Az ÚRnak szóló tűzáldozatokból, az ő örökségéből éljenek.</verse>
        <verse osisID='Deut.18.2'>Ne legyen öröksége testvérei között&amp;#59; az ÚR az ő öröksége, ahogyan megígérte neki.</verse>
        <verse osisID='Deut.18.3'>Ez legyen a papok törvényes járandósága a néptől, azoktól, akik marhát vagy juhot áldoznak: adják a papnak a lapockát, az állát meg a gyomrot.</verse>
        <verse osisID='Deut.18.4'>Add neki gabonád, mustod és olajad első termését is, meg juhaidnak először lenyírt gyapját.</verse>
        <verse osisID='Deut.18.5'>Mert őt választotta ki Istened, az ÚR, valamennyi törzsed közül, hogy ott álljon és szolgáljon az ÚR nevével áldva, ő és fiai minden időben.</verse>
        <verse osisID='Deut.18.6'>Ha eljön egy lévita egész Izráel bármelyik lakóhelyéről, ahol jövevény volt, és lelkének teljes óhaja szerint arra a helyre jön, amelyet kiválaszt az ÚR,</verse>
        <verse osisID='Deut.18.7'>hadd végezzen szolgálatot Istenének, az ÚRnak nevében éppúgy, mint többi lévita testvére, akik az ÚR színe előtt állnak.</verse>
        <verse osisID='Deut.18.8'>Velük egyenlő részt kapjon azon kívül, amije van atyai öröksége eladásából.</verse>
        <verse osisID='Deut.18.9'>Ha bemégy arra a földre, amelyet Istened, az ÚR ad neked, ne tanuld el azokat az utálatos dolgokat, amelyeket azok a népek művelnek.</verse>
        <verse osisID='Deut.18.10'>Ne legyen köztetek olyan, aki a fiát vagy leányát áldozatul elégeti, ne legyen varázslást űző, se jelmagyarázó, kuruzsló vagy igéző!</verse>
        <verse osisID='Deut.18.11'>Ne legyen átokmondó, se szellemidéző, se jövendőmondó, se halottaktól tudakozódó.</verse>
        <verse osisID='Deut.18.12'>Mert utálatos az ÚR előtt mindaz, aki ilyet cselekszik. Ezek miatt az utálatos dolgok miatt űzi ki előled ezeket is Istened, az ÚR.</verse>
        <verse osisID='Deut.18.13'>Légy feddhetetlen Istened, az ÚR előtt!</verse>
        <verse osisID='Deut.18.14'>Mert ezek a nemzetek, amelyeket elűzöl, jelmagyarázókra és varázslókra hallgatnak, de neked nem engedi azt meg Istened, az ÚR.</verse>
        <verse osisID='Deut.18.15'>Prófétát támaszt atyádfiai közül Istened, az ÚR, olyant, mint én, őreá hallgassatok!</verse>
        <verse osisID='Deut.18.16'>Egészen úgy, ahogyan kérted Istenedtől, az ÚRtól a Hóreben, az összegyülekezés napján, amikor ezt mondtad: Nem tudom tovább hallgatni Istenemnek, az ÚRnak a szavát, és nem tudom tovább nézni ezt a nagy tüzet, mert meghalok.</verse>
        <verse osisID='Deut.18.17'>Akkor az ÚR így szólt hozzám: Jól mondották.</verse>
        <verse osisID='Deut.18.18'>Prófétát támasztok nekik atyjukfiai közül, olyant, mint te. Az én igéimet adom a szájába, ő pedig elmond nekik mindent, amit én parancsolok.</verse>
        <verse osisID='Deut.18.19'>És ha valaki nem hallgat igéimre, amelyeket az én nevemben mond, azt én felelősségre vonom.</verse>
        <verse osisID='Deut.18.20'>Ha pedig egy próféta elbizakodottan olyan igét mond az én nevemben, amelyet nem parancsoltam neki, vagy ha más istenek nevében szól, az a próféta haljon meg!</verse>
        <verse osisID='Deut.18.21'>De gondolhatnád magadban: Miről ismerjük meg, hogy nem az ÚR mondott egy igét?</verse>
        <verse osisID='Deut.18.22'>Ha egy próféta az ÚR nevében mond egy igét, de az nem történik meg, nem teljesedik be: azt az igét nem az ÚR mondotta, hanem a próféta mondta elbizakodottságában&amp;#59; ne félj tőle!</verse>
      </chapter>
      <chapter osisID='Deut.19'>
        <verse osisID='Deut.19.1'>Amikor Istened, az ÚR kiirtja azokat a népeket, amelyeknek a földjét neked adja Istened, az ÚR, és te birtokba veszed, és letelepszel városaikban és házaikban,</verse>
        <verse osisID='Deut.19.2'>jelölj ki három várost országodban, amelyet Istened, az ÚR ad neked birtokul.</verse>
        <verse osisID='Deut.19.3'>Készíts hozzájuk utat, és oszd három részre országod határát, amelyet örökségül ad neked Istened, az ÚR. Hadd meneküljön oda minden gyilkos.</verse>
        <verse osisID='Deut.19.4'>Életben maradhat az oda menekülő gyilkos abban az esetben, ha nem szándékosan ölte meg embertársát, és nem gyűlölte azelőtt.</verse>
        <verse osisID='Deut.19.5'>Ha tehát valaki elmegy az erdőbe embertársával fát vágni, és favágás közben meglendül keze a fejszével, a vas lerepül a nyeléről, és úgy eltalálja embertársát, hogy az meghal, akkor meneküljön e városok egyikébe, hogy életben maradjon.</verse>
        <verse osisID='Deut.19.6'>Mert ha a vérbosszuló rokon haragra lobban, és üldözőbe veszi a gyilkost, utolérheti a hosszú úton, és megöli őt, pedig nem méltó a halálra, hiszen nem gyűlölte azt azelőtt.</verse>
        <verse osisID='Deut.19.7'>Ezért parancsolom meg neked, hogy jelölj ki három várost.</verse>
        <verse osisID='Deut.19.8'>Ha majd kiszélesíti határodat Istened, az ÚR, ahogyan megesküdött atyáidnak, és neked adja az egész országot, amelyről megígérte atyáidnak, hogy odaadja,</verse>
        <verse osisID='Deut.19.9'>ha megtartod mindazokat a parancsolatokat, és megcselekszed, amit én ma parancsolok neked&amp;#59; ha szereted Istenedet, az URat, és az ő útjain jársz minden időben, akkor jelölj ki még három várost a mellé a három mellé,</verse>
        <verse osisID='Deut.19.10'>hogy ne ontsanak ártatlan vért országodban, amelyet Istened, az ÚR ad neked örökségül, és ne terheljen vérontás.</verse>
        <verse osisID='Deut.19.11'>De ha valaki gyűlöli embertársát, lesbe áll, és rátámad, és úgy megüti, hogy belehal, azután e városok egyikébe menekül,</verse>
        <verse osisID='Deut.19.12'>akkor küldjenek érte városának a vénei, hozzák el onnan, és adják a vérbosszuló rokon kezébe, hogy meghaljon.</verse>
        <verse osisID='Deut.19.13'>Ne szánakozz rajta, hanem távolítsd el Izráelből az ártatlanul kiontott vért, akkor jól lesz dolgod.</verse>
        <verse osisID='Deut.19.14'>Ne mozdítsd el felebarátod határát, amelyet az elődök határoztak meg örökségedben, amikor örökölsz azon a földön, amelyet Istened, az ÚR ad birtokul.</verse>
        <verse osisID='Deut.19.15'>Nem lehet elég egy tanú senkinek a bűne vagy vétke dolgában sem, bármilyen vétket követett is el. Két vagy három tanú szavával lehet érvényes egy ügy.</verse>
        <verse osisID='Deut.19.16'>Ha valaki ellen hamis tanú áll elő, és törvénytelenséggel vádolja őt,</verse>
        <verse osisID='Deut.19.17'>akkor az a két ember, akinek pere van egymással, álljon az ÚR színe elé, a papok és a bírák elé, akik akkor hivatalban lesznek.</verse>
        <verse osisID='Deut.19.18'>A bírák vizsgálják ki jól az ügyet, és ha hazudott a tanú, hazugságot vallott embertársa ellen,</verse>
        <verse osisID='Deut.19.19'>azt tegyétek vele, amit ő akart tenni embertársával. Így takarítsd ki a gonoszt a magad köréből!</verse>
        <verse osisID='Deut.19.20'>Hallják ezt meg a többiek is, és féljenek, és többé ne kövessenek el köztetek ilyen gonosz dolgot.</verse>
        <verse osisID='Deut.19.21'>Ne szánakozz rajta! Életet életért, szemet szemért, fogat fogért, kezet kézért, lábat lábért!</verse>
      </chapter>
      <chapter osisID='Deut.20'>
        <verse osisID='Deut.20.1'>Ha háborúba vonulsz ellenséged ellen, és látsz lovakat, harci kocsikat és nálad nagyobb sereget, ne félj tőlük, mert veled lesz Istened, az ÚR, aki felhozott téged Egyiptomból.</verse>
        <verse osisID='Deut.20.2'>Amikor készültök az ütközetre, lépjen elő a pap, és beszéljen a néphez.</verse>
        <verse osisID='Deut.20.3'>Ezt mondja nekik: Halld meg, Izráel! Ti most készültök megütközni ellenségeitekkel. Ne lágyuljon meg a szívetek, ne féljetek, ne rettegjetek, és ne rémüljetek meg tőlük!</verse>
        <verse osisID='Deut.20.4'>Mert Istenetek az ÚR veletek megy, harcol értetek ellenségeitek ellen, és megsegít benneteket.</verse>
        <verse osisID='Deut.20.5'>A felügyelők pedig így beszéljenek a néphez: Van-e itt olyan ember, aki új házat épített, és még nem avatta fel? Az menjen vissza a házához, nehogy másvalaki avassa fel azt, ha ő meghal a harcban.</verse>
        <verse osisID='Deut.20.6'>Van-e olyan ember, aki szőlőt ültetett, de még nem vette hasznát? Az menjen vissza a házához, nehogy másvalaki vegye hasznát, ha ő meghal a harcban.</verse>
        <verse osisID='Deut.20.7'>Vagy van-e olyan ember, aki eljegyzett egy leányt, de még nem vette el? Az menjen vissza a házához, nehogy másvalaki vegye azt el, ha ő meghal a harcban.</verse>
        <verse osisID='Deut.20.8'>Azután még ezt is mondják meg az elöljárók a népnek: Van-e itt olyan ember, aki fél, és lágy szívű? Az menjen vissza a házához, ne csüggessze el társainak a szívét a magáéhoz hasonlóan!</verse>
        <verse osisID='Deut.20.9'>Amikor a felügyelők befejezik a néphez intézett beszédüket, rendeljenek csapatparancsnokokat a nép élére.</verse>
        <verse osisID='Deut.20.10'>Ha egy város ostromára készülsz, szólítsd fel azt békés megadásra.</verse>
        <verse osisID='Deut.20.11'>Ha békés megadással válaszol, és megnyitja előtted kapuit, akkor legyen az egész benne lakó nép adófizető szolgáddá.</verse>
        <verse osisID='Deut.20.12'>De ha nem fogadja el a békét, hanem harcra kel veled, akkor zárd körül!</verse>
        <verse osisID='Deut.20.13'>És ha kezedbe adja Istened, az ÚR, akkor hányd kardélre a benne levő férfiakat mind.</verse>
        <verse osisID='Deut.20.14'>De a nőket, a gyermekeket, az állatokat és mindazt a zsákmányt, ami a városban van, vedd birtokodba, és élvezd az ellenségtől elvett zsákmányt, amit neked adott Istened, az ÚR.</verse>
        <verse osisID='Deut.20.15'>Így bánj mindazokkal a városokkal, amelyek igen messze esnek tőled, és nem az itt levő népek városai közül valók.</verse>
        <verse osisID='Deut.20.16'>De az itt lakó népek városaiban, amelyeket Istened, az ÚR ad neked örökségül, ne hagyj életben egy lelket sem!</verse>
        <verse osisID='Deut.20.17'>Irtsd ki őket mindenestül: a hettitákat, az emóriakat és a kánaániakat, a perizzieket, a hivvieket és a jebúsziakat, ahogyan megparancsolta neked Istened, az ÚR&amp;#59;</verse>
        <verse osisID='Deut.20.18'>azért, hogy meg ne tanítsanak benneteket mindazoknak az utálatos dolgoknak az elkövetésére, amelyeket ők isteneik tiszteletére elkövetnek, és így ne vétkezzetek Istenetek, az ÚR ellen.</verse>
        <verse osisID='Deut.20.19'>Ha egy várost hosszabb időn át tartasz körülzárva, és harcolsz ellene, hogy bevedd, ne pusztítsd ki a fákat, fejszét emelve rájuk! Egyél róluk, de ne vágd ki azokat, mert nem ember a mezőn levő fa, hogy az is ostrom alá kerüljön miattad.</verse>
        <verse osisID='Deut.20.20'>Csak azt a fát pusztítsd el és vágd ki, amelyről tudod, hogy nem gyümölcsfa. Abból építs ostromműveket az ellen a város ellen, amely harcban áll veled, míg csak el nem esik.</verse>
      </chapter>
      <chapter osisID='Deut.21'>
        <verse osisID='Deut.21.1'>Ha egy meggyilkolt embert találnak azon a földön, amelyet Istened, az ÚR ad neked birtokul, aki ott fekszik a mezőn, és nem lehet tudni, hogy ki ölte meg,</verse>
        <verse osisID='Deut.21.2'>akkor menjenek ki véneid és bíráid, és mérjék meg, milyen messze van a meggyilkolt a környező városoktól.</verse>
        <verse osisID='Deut.21.3'>Amelyik város legközelebb van a meggyilkolthoz, annak a városnak a vénei fogjanak egy üszőt, amellyel még nem dolgoztattak, amely még nem húzott igát.</verse>
        <verse osisID='Deut.21.4'>Vigyék az üszőt a város vénei egy állandó vizű patakhoz, ahol nem művelik és nem vetik be a földet, és szegjék nyakát az üszőnek ott a pataknál.</verse>
        <verse osisID='Deut.21.5'>Azután lépjenek elő a papok, Lévi fiai, mert őket választotta ki Istened, az ÚR, hogy szolgáljanak neki, és áldást mondjanak az ÚR nevével, és hogy az ő utasításuk szerint intézzenek el minden pert és minden testi sértést.</verse>
        <verse osisID='Deut.21.6'>A meggyilkolthoz legközelebb eső város vénei mossák meg kezüket az üsző fölött, amelynek a nyakát szegték a pataknál.</verse>
        <verse osisID='Deut.21.7'>Azután szólaljanak meg, és mondják: Nem a mi kezünk ontotta ki ezt a vért, és a szemünkkel sem láttuk.</verse>
        <verse osisID='Deut.21.8'>Bocsáss meg, URam, népednek, Izráelnek, amelyet megváltottál, és ne tulajdonítsd az ártatlan vért népednek, Izráelnek! Így bocsánatot nyernek a vérért.</verse>
        <verse osisID='Deut.21.9'>Te pedig úgy tisztítod meg magad az ártatlan vértől, ha megteszed, amit helyesnek lát az ÚR.</verse>
        <verse osisID='Deut.21.10'>Ha háborúba vonulsz ellenséged ellen, és kezedbe adja azt Istened, az ÚR, és foglyokat is ejtesz,</verse>
        <verse osisID='Deut.21.11'>ha látsz a foglyok között egy szép termetű nőt, akit megkedvelsz, és feleségül akarsz venni,</verse>
        <verse osisID='Deut.21.12'>akkor vidd be a házadba, és az nyírja le a haját, és vágja le a körmét.</verse>
        <verse osisID='Deut.21.13'>Azután vesse le magáról azt a ruhát, amelyben foglyul ejtették, és lakjék a házadban, de hadd sirassa apját és anyját egy hónapig, és csak azután menj be hozzá. Így légy a férje, ő pedig a feleséged.</verse>
        <verse osisID='Deut.21.14'>Ha pedig később nem tetszik neked, bocsásd őt szabadon! Pénzért nem adhatod el, és ne bánj vele durván, hiszen a magadévá tetted.</verse>
        <verse osisID='Deut.21.15'>Ha valakinek két felesége van, és az egyiket szereti, a másikat pedig gyűlöli, és ha fiút szül neki mind a szeretett, mind a gyűlölt, de a gyűlöltnek a fia az elsőszülött,</verse>
        <verse osisID='Deut.21.16'>akkor - ha majd felosztja birtokát a fiai között - nem teheti elsőszülöttjévé a szeretett feleség fiát a gyűlöltnek a fiával szemben, aki elsőnek született,</verse>
        <verse osisID='Deut.21.17'>hanem a gyűlölt feleség fiát kell elsőszülöttnek elismernie, és annak kétszeres részt kell adnia mindenéből, mert férfierejének első termése az&amp;#59; őt illeti az elsőszülöttségi jog.</verse>
        <verse osisID='Deut.21.18'>Ha valakinek engedetlen és konok fia van, nem hallgat sem apjának, sem anyjának a szavára, és még ha megfenyítik, akkor sem hallgat rájuk,</verse>
        <verse osisID='Deut.21.19'>ragadja meg őt apja és anyja, vigyék ki a város véneihez a helység kapujába,</verse>
        <verse osisID='Deut.21.20'>és így szóljanak a város véneihez: Ez a fiú engedetlen és konok, nem hallgat a szavunkra, dorbézoló és részeges.</verse>
        <verse osisID='Deut.21.21'>Akkor kövezzék azt halálra a város férfiai mind. Így takarítsd ki a gonoszt a magad köréből! Az egész Izráel hallja meg ezt, és féljen!</verse>
        <verse osisID='Deut.21.22'>Ha valaki főbenjáró vétket követ el, és kivégzik, ha fára akasztod,</verse>
        <verse osisID='Deut.21.23'>ne maradjon a holttest éjjelre a fán. Okvetlenül temesd el még azon a napon, mert átkozott Isten előtt az akasztott ember. Ne tedd tisztátalanná földedet, amelyet Istened, az ÚR ad neked örökségül!</verse>
      </chapter>
      <chapter osisID='Deut.22'>
        <verse osisID='Deut.22.1'>Ne nézd el, ha embertársadnak a marhája vagy juha elcsatangol, ne menj el mellettük közömbösen, hanem tereld vissza embertársadhoz!</verse>
        <verse osisID='Deut.22.2'>Ha pedig nem lakik hozzád közel az embertársad, vagy nem ismered őt, akkor helyezd el a jószágot a magad házánál, és legyen nálad, amíg embertársad nem keresi&amp;#59; akkor add vissza neki!</verse>
        <verse osisID='Deut.22.3'>Ezt tedd embertársad szamarával, ezt tedd a ruhájával, és ezt tedd minden elveszett holmijával, amelyet megtalálsz. Nem szabad közömbösen elmenned mellette.</verse>
        <verse osisID='Deut.22.4'>Ne nézd el, ha embertársadnak a szamara vagy marhája kidől az úton. Ne menj el mellettük közömbösen, hanem segíts neki lábra állítani!</verse>
        <verse osisID='Deut.22.5'>Nő ne viseljen férfiholmit, férfi se öltözzék női ruhába, mert utálja Istened, az ÚR mindazokat, akik ilyet tesznek.</verse>
        <verse osisID='Deut.22.6'>Ha útközben valamely fán vagy a földön madárfészket találsz, amelyben fiókák vagy tojások vannak, és az anya rajta ül a fiókákon vagy a tojásokon, ne vedd el az anyát a fiókákról.</verse>
        <verse osisID='Deut.22.7'>Az anyát okvetlenül ereszd el, és csak a fiókákat fogd meg, hogy jó dolgod legyen, és hosszú ideig élj!</verse>
        <verse osisID='Deut.22.8'>Ha új házat építesz, készíts korlátot a háztetőre, hogy vérontással ne szennyezd be házadat, ha valaki leesnék róla.</verse>
        <verse osisID='Deut.22.9'>Ne vess kétfélét szőlődbe, különben az elvetett mag is, meg a szőlő termése is mindenestül a szentély tulajdona lesz.</verse>
        <verse osisID='Deut.22.10'>Ne szánts együvé fogott ökörrel és szamárral!</verse>
        <verse osisID='Deut.22.11'>Ne öltözz olyan ruhába, amelyet gyapjúból és lenből szőttek egybe!</verse>
        <verse osisID='Deut.22.12'>Készíts bojtokat felsőruhád négy sarkára, amellyel takarózol!</verse>
        <verse osisID='Deut.22.13'>Ha valaki feleséget vesz, és bemegy hozzá, de azután meggyűlöli,</verse>
        <verse osisID='Deut.22.14'>és álnokul megvádolja, rossz hírét terjeszti, és ezt mondja: Feleségül vettem ezt a nőt, de amikor bementem hozzá, nem találtam szűznek,</verse>
        <verse osisID='Deut.22.15'>akkor fogja a lány apja és anyja a lány szüzességének a bizonyítékait, és vigyék a város véneihez a kapuba.</verse>
        <verse osisID='Deut.22.16'>Mondja ezt a lány apja a véneknek: Feleségül adtam lányomat ehhez az emberhez, de meggyűlölte,</verse>
        <verse osisID='Deut.22.17'>és most álnokul azzal vádolja, hogy nem találta szűznek a lányt, pedig itt vannak lányom szüzességének a bizonyítékai. Ezután terítsék ki a ruhát a város vénei elé.</verse>
        <verse osisID='Deut.22.18'>A város vénei pedig fogják meg azt az embert, és büntessék meg.</verse>
        <verse osisID='Deut.22.19'>Bírságolják meg száz ezüstre, és adják azt a lány apjának, mert rossz hírét terjesztette egy izráeli szűznek. A nő maradjon a felesége, és nem szabad elbocsátania egész életében.</verse>
        <verse osisID='Deut.22.20'>De ha igaz volt a vád, és a lány nem volt szűz,</verse>
        <verse osisID='Deut.22.21'>akkor vigyék a lányt apja házának a bejáratához, és kövezzék halálra a város férfiai, mivel gyalázatot követett el Izráelben azzal, hogy paráználkodott apja házában. Így takarítsd ki a gonoszt a magad köréből!</verse>
        <verse osisID='Deut.22.22'>Ha rajtakapnak valakit, hogy férjes asszonnyal hál, mindkettőjüknek meg kell halniuk: a férfinak is, aki az asszonnyal hált, meg az asszonynak is. Így takarítsd ki a gonoszságot Izráelből!</verse>
        <verse osisID='Deut.22.23'>Ha valaki a városban találkozik egy jegyben járó szűz leánnyal, és vele hál,</verse>
        <verse osisID='Deut.22.24'>vigyétek ki mindkettőjüket annak a városnak a kapujába, és kövezzétek őket halálra! A lányt azért, mert nem kiáltott a városban, a férfit pedig azért, mert erőszakot követett el a más asszonyán. Így takarítsd ki a gonoszságot a magad köréből!</verse>
        <verse osisID='Deut.22.25'>De ha a mezőn találkozik egy férfi egy jegyben járó lánnyal, és megragadja a férfi, és vele hál, akkor csak a férfinak kell meghalnia, aki vele hált.</verse>
        <verse osisID='Deut.22.26'>A lányt azonban ne bántsátok, mert a lánynak nincs halálos vétke. Olyan dolog ez, mint amikor valaki rátámad embertársára, és meggyilkolja azt.</verse>
        <verse osisID='Deut.22.27'>Hiszen a mezőn találkozott vele&amp;#59; ha kiáltott is a jegyben járó lány, nem volt, aki megszabadítsa.</verse>
        <verse osisID='Deut.22.28'>Ha valaki egy el nem jegyzett szűz lánnyal találkozik, megragadja, és vele hál, és rajtakapják őket,</verse>
        <verse osisID='Deut.22.29'>akkor az a férfi, aki vele hált, adjon a lány apjának ötven ezüstöt, a lány pedig legyen a felesége, mivel erőszakot követett el rajta&amp;#59; nem is szabad elbocsátania egész életében.</verse>
        <verse osisID='Deut.22.30'>Ne vegye el senki apja feleségét, és ne emelje fel apja takaróját!</verse>
      </chapter>
      <chapter osisID='Deut.23'>
        <verse osisID='Deut.23.1'>Nem tartozhat az ÚR gyülekezetéhez a zúzott heréjű, vagy kimetszett.</verse>
        <verse osisID='Deut.23.2'>Nem tartozhat az ÚR gyülekezetéhez a kevert vérű, még a tizedik nemzedéke sem tartozhat az ÚR gyülekezetéhez.</verse>
        <verse osisID='Deut.23.3'>Nem tartozhat az ÚR gyülekezetéhez ammóni vagy móábi ember, még a tizedik nemzedékük sem tartozhat az ÚR gyülekezetéhez, sohasem.</verse>
        <verse osisID='Deut.23.4'>Mert nem jöttek elétek kenyérrel és vízzel az úton, amikor kijöttetek Egyiptomból, és mert felbérelték ellened Bálámot, Beór fiát, az arám-naharaimi Petórból, hogy átkozzon meg téged.</verse>
        <verse osisID='Deut.23.5'>De Istened, az ÚR, nem akarta Bálámot meghallgatni&amp;#59; sőt Istened, az ÚR, áldásra fordította az átkot, mivel szeret téged Istened, az ÚR.</verse>
        <verse osisID='Deut.23.6'>Ne törődj békességükkel és javukkal soha, egész életedben!</verse>
        <verse osisID='Deut.23.7'>Ne utáld az edómiakat, mert testvéreid ők! Ne utáld az egyiptomiakat, mert jövevény voltál országukban!</verse>
        <verse osisID='Deut.23.8'>Ezeknek a harmadik nemzedékben született fiai az ÚR gyülekezetéhez tartozhatnak.</verse>
        <verse osisID='Deut.23.9'>Ha táborba szállsz ellenségeid ellen, őrizkedj minden rossz dologtól!</verse>
        <verse osisID='Deut.23.10'>Ha valaki valamely éjszakai eset miatt nem tiszta, az menjen ki a táboron kívülre, ne maradjon benn a táborban.</verse>
        <verse osisID='Deut.23.11'>Estefelé mosakodjék meg, és naplementekor már bemehet a táborba.</verse>
        <verse osisID='Deut.23.12'>Legyen a táboron kívül egy hely, ahová félremégy.</verse>
        <verse osisID='Deut.23.13'>Legyen a fölszerelésed között ásó is, hogy amikor kinn leülsz, gödröt áshass vele, és betakarhasd, ami elment tőled.</verse>
        <verse osisID='Deut.23.14'>Mert Istened, az ÚR veled jár a táborban, hogy segítségedre legyen, és kezedbe adja ellenségeidet&amp;#59; legyen azért a táborod szent, ne lásson ő nálad semmi szemérmetlenséget, mert elfordul tőled.</verse>
        <verse osisID='Deut.23.15'>Ne küldd vissza urához a rabszolgát, ha hozzád menekül urától!</verse>
        <verse osisID='Deut.23.16'>Hadd lakjék közötted azon a helyen, amelyet választ magának városaid közül, ahol jó neki. Ne nyomorgasd őt!</verse>
        <verse osisID='Deut.23.17'>Ne legyen szent helyeden parázna nő Izráel leányai közül, se parázna férfi Izráel fiai közül!</verse>
        <verse osisID='Deut.23.18'>Ne vidd a parázna nő bérét, se a parázna férfi keresményét Istenednek, az ÚRnak a házába, semmiféle fogadalom címén, mert mindkettő utálatos Istened, az ÚR előtt.</verse>
        <verse osisID='Deut.23.19'>Ne végy kamatot atyádfiától se pénz, se élelem, se más egyéb után, amit kamatra szokás adni!</verse>
        <verse osisID='Deut.23.20'>Az idegentől vehetsz kamatot, de atyádfiától ne végy kamatot! Akkor megáld téged Istened, az ÚR minden vállalkozásodban azon a földön, ahová most bemégy, hogy birtokba vedd.</verse>
        <verse osisID='Deut.23.21'>Ha fogadalmat teszel Istenednek, az ÚRnak, ne halogasd annak a teljesítését, mert úgyis számon kéri tőled Istened, az ÚR, és vétek fog terhelni.</verse>
        <verse osisID='Deut.23.22'>Ha nem teszel fogadalmat, azzal nem vétkezel.</verse>
        <verse osisID='Deut.23.23'>Vigyázz azért, hogy megtedd, amit kimondasz, ha önkéntes áldozatot fogadsz Istenednek, az ÚRnak, ahogyan azt megígéred.</verse>
        <verse osisID='Deut.23.24'>Ha bemégy embertársad szőlőjébe, ehetsz szőlőt, ha megkívánod, és jóllakhatsz, de edénybe ne rakj!</verse>
        <verse osisID='Deut.23.25'>Ha bemégy embertársad gabonája közé, szakíthatsz a kezeddel kalászokat, de sarlóval ne vágj embertársad gabonájából!</verse>
      </chapter>
      <chapter osisID='Deut.24'>
        <verse osisID='Deut.24.1'>Ha valaki feleségül vesz egy lányt, és férje lesz annak, de később nem találja kedvére valónak, mert valami ellenszenveset talál benne, akkor írjon válólevelet, adja azt az asszony kezébe, és úgy küldje el a házából.</verse>
        <verse osisID='Deut.24.2'>Ha az elmegy a házából, és egy másik emberhez megy feleségül,</verse>
        <verse osisID='Deut.24.3'>de a másik férj is meggyűlöli, válólevelet ír neki, a kezébe adja, és elküldi a házából, vagy ha meghal a második férj, aki feleségül vette,</verse>
        <verse osisID='Deut.24.4'>akkor nem veheti újra feleségül az első férje, aki elküldte őt, mert az ő számára tisztátalanná vált az asszony. Utálatos dolog az ilyen az ÚR előtt. Ne kövess el ilyen vétket azon a földön, amelyet Istened, az ÚR ad neked örökségül!</verse>
        <verse osisID='Deut.24.5'>Ha valaki új házas, ne vonuljon hadba, és ne vessenek rá semmiféle terhet. Maradjon otthon kötelezettség nélkül egy évig, és örüljön feleségével, akit elvett.</verse>
        <verse osisID='Deut.24.6'>Ne vegyen zálogba senki kézimalmot vagy felső malomkövet, mert életet venne zálogba!</verse>
        <verse osisID='Deut.24.7'>Ha valakit rajtakapnak azon, hogy elrabol egy embert testvérei, Izráel fiai közül, és durván bánik vele, sőt eladja, az ilyen rabló haljon meg! Így takarítsd ki a gonoszt a magad köréből!</verse>
        <verse osisID='Deut.24.8'>Vigyázz arra, hogy a poklos kiütésnél gondosan megtartsd és megtedd mindazt, amire a lévita-papok tanítanak. Vigyázzatok, és úgy tegyetek, ahogyan megparancsoltam nekik!</verse>
        <verse osisID='Deut.24.9'>Emlékezz vissza, hogy mit tett Istened, az ÚR Mirjámmal útközben, amikor kijöttetek Egyiptomból!</verse>
        <verse osisID='Deut.24.10'>Ha kölcsönadsz valamit felebarátodnak, ne menj be a házába, hogy zálogot végy tőle!</verse>
        <verse osisID='Deut.24.11'>Állj meg kint, és az az ember, akinek kölcsönt adtál, maga vigye ki hozzád a zálogot.</verse>
        <verse osisID='Deut.24.12'>De ha nyomorult az az ember, ne feküdj le a zálogul vett ruhában,</verse>
        <verse osisID='Deut.24.13'>hanem még naplemente előtt add vissza neki a zálogot, hogy a saját ruhájában fekhessék le. Ő áldani fog téged, te pedig igaz leszel Istened, az ÚR előtt.</verse>
        <verse osisID='Deut.24.14'>Ne zsákmányold ki a nyomorult és szegény napszámost, akár atyádfia, akár jövevény, aki országodban, városaidban lakik.</verse>
        <verse osisID='Deut.24.15'>Még aznap add meg a bérét, mielőtt lemegy a nap, mert nyomorult ő, és sóvárog utána, és az ÚRhoz kiált miattad&amp;#59; téged pedig vétek fog terhelni.</verse>
        <verse osisID='Deut.24.16'>Ne kelljen meghalniuk az apáknak a fiakért, a fiaknak se kelljen meghalniuk az apákért. Mindenkinek a maga vétkéért kell meghalnia!</verse>
        <verse osisID='Deut.24.17'>Ne forgasd ki jogaiból a jövevényt és az árvát, és ne vedd zálogba az özvegy ruháját!</verse>
        <verse osisID='Deut.24.18'>Emlékezz arra, hogy szolga voltál Egyiptomban, de kiváltott onnan Istened, az ÚR. Ezért parancsolom neked, hogy így cselekedj.</verse>
        <verse osisID='Deut.24.19'>Ha learatod aratni valódat a mezőn, és ott felejtesz egy kévét a mezőn, ne menj vissza fölvenni. Legyen az a jövevényé, árváé és özvegyé. Így megáldja Istened, az ÚR, kezed minden munkáját.</verse>
        <verse osisID='Deut.24.20'>Ha levered olajfád termését, utána már ne szedegess, maradjon az a jövevénynek, árvának és özvegynek.</verse>
        <verse osisID='Deut.24.21'>Ha leszüreteled szőlődet, utána már ne böngésszél, maradjon az a jövevénynek, árvának és özvegynek.</verse>
        <verse osisID='Deut.24.22'>Emlékezz arra, hogy szolga voltál Egyiptomban! Ezért parancsolom neked, hogy így cselekedj.</verse>
      </chapter>
      <chapter osisID='Deut.25'>
        <verse osisID='Deut.25.1'>Ha viszály támad férfiak között, és törvény elé mennek, hogy ítélkezzenek fölöttük, és az igazat fölmentik, a bűnöst pedig elmarasztalják,</verse>
        <verse osisID='Deut.25.2'>akkor ha a bűnös verést érdemel, fektesse le a bíró, és veressen rá a jelenlétében annyit, amennyit a bűne miatt megérdemel.</verse>
        <verse osisID='Deut.25.3'>De csak negyvenet verethet rá, többet nem, mert ha ennél több ütést méret rá, akkor szemed láttára gyalázzák meg atyádfiát.</verse>
        <verse osisID='Deut.25.4'>Nyomtató ökörnek ne kösd be a száját!</verse>
        <verse osisID='Deut.25.5'>Ha testvérek laknak együtt, és közülük az egyik meghal fiúgyermek nélkül, akkor az elhunytnak a felesége ne menjen hozzá idegen férfihoz. A sógora menjen be hozzá, és vegye feleségül mint sógora.</verse>
        <verse osisID='Deut.25.6'>A születendő első gyermek viselje az elhunyt testvér nevét, hogy ne töröljék ki annak a nevét Izráelből.</verse>
        <verse osisID='Deut.25.7'>De ha annak a férfinak nincs kedve elvenni a sógornőjét, akkor a sógornője menjen el a vénekhez a kapuba, és mondja ezt: A sógorom nem akarja fenntartani a testvére nevét Izráelben, nem akar engem elvenni.</verse>
        <verse osisID='Deut.25.8'>A város vénei hívják oda a férfit, és beszéljenek vele. És ha állhatatosan azt mondja, hogy nincs kedve elvenni,</verse>
        <verse osisID='Deut.25.9'>akkor lépjen oda hozzá a sógornője a vének szeme láttára, húzza le a sarut a férfi lábáról, köpje szembe, és ezt mondja: Így kell bánni azzal az emberrel, aki nem akarja építeni testvére háza népét!</verse>
        <verse osisID='Deut.25.10'>És nevezzék őt és háza népét Izráelben sarutlannak.</verse>
        <verse osisID='Deut.25.11'>Ha férfiak verekednek egymással, és egyiknek a felesége odamegy, hogy a férjét kiszabadítsa annak a kezéből, aki veri, és odanyúl a kezével, hogy megragadja annak a szeméremtestét,</verse>
        <verse osisID='Deut.25.12'>le kell vágni az asszony kezét irgalom nélkül.</verse>
        <verse osisID='Deut.25.13'>Ne legyen tarsolyodban kétféle súlymérték, nagyobb és kisebb.</verse>
        <verse osisID='Deut.25.14'>Ne legyen házadban kétféle véka, nagyobb és kisebb.</verse>
        <verse osisID='Deut.25.15'>Pontos és hiteles súlymértéked, pontos és hiteles vékád legyen, hogy hosszú ideig élhess azon a földön, amelyet Istened, az ÚR ad neked.</verse>
        <verse osisID='Deut.25.16'>Mert utálatos az ÚR előtt, Istened előtt mindenki, aki ilyet tesz&amp;#59; mindenki, aki hamisan cselekszik.</verse>
        <verse osisID='Deut.25.17'>Emlékezz arra, hogy mit tett veled Amálék népe útközben, amikor kijöttetek Egyiptomból,</verse>
        <verse osisID='Deut.25.18'>amikor találkozott veled útközben, és levágta azokat, akik elgyengülve hátramaradtak, mert fáradt és kimerült voltál, az pedig nem félt az Istentől.</verse>
        <verse osisID='Deut.25.19'>Ha majd megadja neked Istened, az ÚR, hogy nyugodtan lehetsz a körülötted levő összes ellenségedtől azon a földön, amelyet Istened, az ÚR ad neked örök birtokul, akkor töröld el Amálék emlékét is az ég alól. El ne felejtsd!</verse>
      </chapter>
      <chapter osisID='Deut.26'>
        <verse osisID='Deut.26.1'>Amikor bemégy arra a földre, amelyet Istened, az ÚR ad neked örökségül, birtokba veszed azt, és letelepszel rajta,</verse>
        <verse osisID='Deut.26.2'>akkor vedd a föld termésének a legjavát, amelyet behordasz földedről, melyet Istened, az ÚR ad neked&amp;#59; tedd egy kosárba, és menj el arra a helyre, amelyet kiválaszt Istened, az ÚR, hogy ott lakjék az ő neve.</verse>
        <verse osisID='Deut.26.3'>Menj el a paphoz, aki abban az időben szolgálatban lesz, és ezt mondd neki: Vallást teszek ma az ÚR Isten előtt, hogy bejöttem arra a földre, amelyet esküvel ígért az ÚR atyáinknak, hogy nekünk adja.</verse>
        <verse osisID='Deut.26.4'>A pap vegye el kezedből a kosarat, és tegye le Istenednek, az ÚRnak oltára elé.</verse>
        <verse osisID='Deut.26.5'>Te pedig ezt mondd Istenednek, az ÚRnak a színe előtt: Bolyongó arámi volt az ősöm, aki lement Egyiptomba, és jövevény volt ott kevesedmagával, de nagy, erős és hatalmas néppé lett ott.</verse>
        <verse osisID='Deut.26.6'>Az egyiptomiak azonban rosszul bántak velünk, nyomorgattak, és kemény rabszolgamunkát végeztettek velünk.</verse>
        <verse osisID='Deut.26.7'>Akkor az ÚRhoz, atyáink Istenéhez kiáltottunk segítségért, az ÚR pedig meghallotta szavunkat, és meglátta nyomorúságunkat, gyötrelmünket és sanyarú sorsunkat.</verse>
        <verse osisID='Deut.26.8'>És kihozott bennünket az ÚR Egyiptomból erős kézzel és kinyújtott karral, nagy félelmet keltő jelek és csodák között.</verse>
        <verse osisID='Deut.26.9'>Azután behozott bennünket erre a helyre, és nekünk adta ezt a földet, a tejjel és mézzel folyó földet.</verse>
        <verse osisID='Deut.26.10'>Azért hoztam most ide a föld termésének a legjavát, amelyet te adtál nekem, URam! Így tedd azt oda Istenednek, az ÚRnak színe elé, és borulj le Istenednek, az ÚRnak színe előtt.</verse>
        <verse osisID='Deut.26.11'>Azután örvendezz mindannak a jónak, amit Istened, az ÚR ad neked és házad népének, örvendezz a lévitával és a nálad lakó jövevénnyel együtt!</verse>
        <verse osisID='Deut.26.12'>Amikor a harmadik esztendőben, a tizedadás évében hiánytalanul megadod egész termésednek a tizedét, és odaadod a lévitának, a jövevénynek, az árvának és özvegynek, hogy egyenek és lakjanak jól lakóhelyeiden,</verse>
        <verse osisID='Deut.26.13'>akkor ezt mondd Istenednek, az ÚRnak színe előtt: kivittem házamból a szent tizedet, oda is adtam a lévitának, a jövevénynek, az árvának és özvegynek, egészen a tőled kapott parancs szerint. Nem szegtem meg, és nem felejtettem el egyetlen parancsodat sem.</verse>
        <verse osisID='Deut.26.14'>Nem ettem belőle gyászomban, nem voltam tisztátalan, amikor kivittem, és nem adtam belőle halottnak. Hallgattam Istenemnek, az ÚRnak szavára, és mindent úgy tettem, ahogyan megparancsoltad.</verse>
        <verse osisID='Deut.26.15'>Tekints le szent lakóhelyedről, a mennyből, és áldd meg népedet, Izráelt és azt a földet, amelyet nekünk adtál, ahogyan esküvel ígérted meg atyáinknak&amp;#59; ezt a tejjel és mézzel folyó földet.</verse>
        <verse osisID='Deut.26.16'>Azt parancsolja a mai napon Istened, az ÚR, hogy teljesítsd ezeket a rendelkezéseket és döntéseket. Tartsd meg, és teljesítsd azokat teljes szívvel és lélekkel.</verse>
        <verse osisID='Deut.26.17'>Te ma azt kívánod az ÚRtól, hogy ő a te Istened legyen, mert te az ő útjain jársz, megtartod rendelkezéseit, parancsolatait és döntéseit, és hallgatsz a szavára.</verse>
        <verse osisID='Deut.26.18'>Az ÚR pedig azt kívánja ma tőled, hogy légy az ő tulajdon népe, ahogyan megmondotta neked, megtartván minden parancsolatát.</verse>
        <verse osisID='Deut.26.19'>Akkor az általa teremtett összes nép fölé emel, hogy dicséretes, hírneves és tisztelt légy. Istenednek, az ÚRnak a szent népe leszel, ahogyan megígérte.</verse>
      </chapter>
      <chapter osisID='Deut.27'>
        <verse osisID='Deut.27.1'>Ezután Mózes, Izráel véneivel együtt, ezt parancsolta a népnek: Tartsátok meg mindazokat a parancsokat, amelyeket ma parancsolok nektek.</verse>
        <verse osisID='Deut.27.2'>Ha majd átkeltek a Jordánon arra a földre, amelyet Istened, az ÚR ad neked, állíts fel nagy köveket, és meszeld be azokat.</verse>
        <verse osisID='Deut.27.3'>Írd fel rájuk ennek a törvénynek minden igéjét, amikor átkelsz, hogy bemenj arra a földre, amelyet Istened, az ÚR ad neked&amp;#59; a tejjel és mézzel folyó földre, ahogyan megígérte neked az ÚR, atyáid Istene.</verse>
        <verse osisID='Deut.27.4'>Amikor átkeltek a Jordánon, állítsátok fel az Ébál hegyén ezeket a köveket, ahogyan ma parancsolom nektek, és meszeljétek be azokat.</verse>
        <verse osisID='Deut.27.5'>Építs ott oltárt Istenednek, az ÚRnak&amp;#59; az oltár köveit ne vassal faragd ki.</verse>
        <verse osisID='Deut.27.6'>Terméskőből építsd Istenednek, az ÚRnak az oltárát, és mutass be azon égőáldozatokat Istenednek, az ÚRnak.</verse>
        <verse osisID='Deut.27.7'>Mutass be békeáldozatot is, edd azt meg ott, és örvendezz Istenednek, az ÚRnak színe előtt!</verse>
        <verse osisID='Deut.27.8'>Írd rá a kövekre ennek a törvénynek minden igéjét tisztán és világosan!</verse>
        <verse osisID='Deut.27.9'>Azután így beszélt Mózes a lévita-papokkal együtt egész Izráelhez: Légy csendben, és halld meg, Izráel! Ezen a napon lettél Istenednek, az ÚRnak népévé.</verse>
        <verse osisID='Deut.27.10'>Hallgass azért Istenednek, az ÚRnak a szavára, és teljesítsd parancsolatait és rendelkezéseit, amelyeket én most megparancsolok nektek.</verse>
        <verse osisID='Deut.27.11'>Ilyen parancsot adott azon a napon Mózes a népnek:</verse>
        <verse osisID='Deut.27.12'>Ha átkeltek a Jordánon, a Garizim hegyén ezek álljanak fel, hogy megáldják a népet: Simeon, Lévi és Júda, Issakár, József és Benjámin.</verse>
        <verse osisID='Deut.27.13'>Az Ébál hegyén pedig ezek álljanak fel, hogy átkot mondjanak: Rúben, Gád és Ásér, Zebulon, Dán és Naftáli.</verse>
        <verse osisID='Deut.27.14'>Azután a léviták szólaljanak meg, és mondják ezt hangos szóval egész Izráelnek:</verse>
        <verse osisID='Deut.27.15'>Átkozott az, aki mesterember keze munkájával faragott, vagy öntött bálványt készíttet, amit utál az ÚR, és azt titokban felállítja! Az egész nép pedig mondja rá: Ámen!</verse>
        <verse osisID='Deut.27.16'>Átkozott, aki gyalázza apját és anyját! Az egész nép mondja rá: Ámen!</verse>
        <verse osisID='Deut.27.17'>Átkozott, aki elmozdítja felebarátja határkövét! Az egész nép mondja rá: Ámen!</verse>
        <verse osisID='Deut.27.18'>Átkozott, aki félrevezeti a vakot az úton! Az egész nép mondja rá: Ámen!</verse>
        <verse osisID='Deut.27.19'>Átkozott, aki kiforgatja jogaiból a jövevényt, az árvát és az özvegyet! Az egész nép mondja rá: Ámen!</verse>
        <verse osisID='Deut.27.20'>Átkozott, aki apja feleségével hál, mert apja takaróját emeli fel! Az egész nép mondja rá: Ámen!</verse>
        <verse osisID='Deut.27.21'>Átkozott, aki bármiféle állattal közösül! Az egész nép mondja rá: Ámen!</verse>
        <verse osisID='Deut.27.22'>Átkozott, aki a nővérével hál, akár apja leányával, akár anyja leányával! Az egész nép mondja rá: Ámen!</verse>
        <verse osisID='Deut.27.23'>Átkozott, aki az anyósával hál! Az egész nép mondja rá: Ámen!</verse>
        <verse osisID='Deut.27.24'>Átkozott, aki titokban agyonüti a felebarátját! Az egész nép mondja rá: Ámen!</verse>
        <verse osisID='Deut.27.25'>Átkozott, aki vesztegetést fogad el azért, hogy egy ártatlan embert megöljön! Az egész nép mondja rá: Ámen!</verse>
        <verse osisID='Deut.27.26'>Átkozott, aki nem tartja meg ennek a törvénynek az igéit, és nem aszerint cselekszik! Az egész nép mondja rá: Ámen!</verse>
      </chapter>
      <chapter osisID='Deut.28'>
        <verse osisID='Deut.28.1'>Ha engedelmesen hallgatsz az ÚRnak, Istenednek a szavára, ha megtartod és teljesíted mindazokat a parancsolatokat, amelyeket ma parancsolok neked, akkor a föld minden népe fölé emel téged Istened, az ÚR.</verse>
        <verse osisID='Deut.28.2'>Rád szállnak mindezek az áldások, és kísérnek téged, ha hallgatsz az ÚRnak, Istenednek a szavára.</verse>
        <verse osisID='Deut.28.3'>Áldott leszel a városban, és áldott leszel a mezőn.</verse>
        <verse osisID='Deut.28.4'>Áldott lesz méhed gyümölcse, termőfölded gyümölcse és állataid ivadéka, teheneid ellése és juhaid szaporulata.</verse>
        <verse osisID='Deut.28.5'>Áldott lesz kosarad és sütőteknőd.</verse>
        <verse osisID='Deut.28.6'>Áldott leszel jártodban-keltedben!</verse>
        <verse osisID='Deut.28.7'>Vereséggel sújtja az ÚR ellenségeidet, ha rád támadnak: egy úton vonulnak föl ellened, de hét úton menekülnek előled.</verse>
        <verse osisID='Deut.28.8'>Áldást bocsát az ÚR csűreidre és minden vállalkozásodra, és megáld azon a földön, amelyet Istened, az ÚR ad neked.</verse>
        <verse osisID='Deut.28.9'>Az ÚR a maga szent népévé emel téged, ahogyan megesküdött neked, ha megtartod Istenednek, az ÚRnak a parancsolatait, és az ő útjain jársz.</verse>
        <verse osisID='Deut.28.10'>A föld valamennyi népe látni fogja, hogy az ÚR nevéről neveznek, és félnek tőled.</verse>
        <verse osisID='Deut.28.11'>Bővölködővé tesz téged az ÚR méhed gyümölcsében, állataid ivadékában és földed termésében azon a földön, amelyről megesküdött az ÚR atyáidnak, hogy neked adja.</verse>
        <verse osisID='Deut.28.12'>Megnyitja az ÚR gazdag kincsesházát, az eget, és idejében ad esőt földedre, és megáldja kezed minden munkáját. Te kölcsönadsz a többi népnek, de te nem szorulsz kölcsönre.</verse>
        <verse osisID='Deut.28.13'>Elsővé tesz téged az ÚR, nem utolsóvá, mindig fölül leszel, és nem alul, ha hallgatsz az ÚRnak, Istenednek a parancsolataira, amelyeket ma megparancsolok neked, hogy megtartsd és teljesítsd azokat,</verse>
        <verse osisID='Deut.28.14'>és ha nem térsz el se jobbra, se balra azoktól az igéktől, amelyeket ma megparancsolok neked, nem jársz más istenek után és nem szolgálsz azoknak.</verse>
        <verse osisID='Deut.28.15'>De ha nem hallgatsz az ÚRnak, Istenednek a szavára, ha nem tartod meg, és nem teljesíted minden parancsolatát és rendelkezését, amelyeket ma megparancsolok neked, akkor rád szállnak mindezek az átkok, és kísérni fognak téged:</verse>
        <verse osisID='Deut.28.16'>Átkozott leszel a városban, és átkozott leszel a mezőn.</verse>
        <verse osisID='Deut.28.17'>Átkozott lesz kosarad és sütőteknőd.</verse>
        <verse osisID='Deut.28.18'>Átkozott lesz méhed gyümölcse és termőfölded gyümölcse, teheneid ellése és juhaid szaporulata.</verse>
        <verse osisID='Deut.28.19'>Átkozott leszel jártodban-keltedben.</verse>
        <verse osisID='Deut.28.20'>Átkot, zűrzavart és fenyegető veszélyt bocsát rád az ÚR minden vállalkozásodban, amelybe belefogsz, úgyhogy hamarosan elpusztulsz, és elveszel gonosz cselekedeteid miatt, mivel elhagytál engem.</verse>
        <verse osisID='Deut.28.21'>Dögvészt hoz rád az ÚR, míg ki nem pusztít arról a földről, ahova bemégy, hogy birtokba vedd azt.</verse>
        <verse osisID='Deut.28.22'>Megver az ÚR sorvadással, lázzal és gyulladással, forrósággal és szárazsággal, aszállyal és gabonarozsdával. Üldözni fognak, míg ki nem pusztulsz.</verse>
        <verse osisID='Deut.28.23'>Fejed fölött az ég olyan lesz, mint az érc, alattad a föld pedig olyan, mint a vas.</verse>
        <verse osisID='Deut.28.24'>Eső helyett homokot és port ad földedre az ÚR, az égből száll rád, míg el nem pusztulsz.</verse>
        <verse osisID='Deut.28.25'>Vereséggel sújt téged az ÚR ellenségeid előtt. Egy úton vonulsz föl ellenük, de hét úton menekülsz előlük. Elrettentő példa leszel a föld minden országának.</verse>
        <verse osisID='Deut.28.26'>Holttested az ég összes madarainak és a föld állatainak az eledele lesz, és nem lesz, aki elriassza őket.</verse>
        <verse osisID='Deut.28.27'>Megver az ÚR egyiptomi fekéllyel, keléssel, viszketegséggel és rühességgel, amelyekből nem tudsz kigyógyulni.</verse>
        <verse osisID='Deut.28.28'>Megver az ÚR tébolyodással, vaksággal és elmezavarral.</verse>
        <verse osisID='Deut.28.29'>Déli napfényben is tapogatózni fogsz, ahogyan a vak tapogatózik a homályban. Nem leszel szerencsés utaidon, sőt elnyomott és kifosztott leszel mindenkor, és nem segít rajtad senki.</verse>
        <verse osisID='Deut.28.30'>Feleséget jegyzel el magadnak, de más férfi közösül vele. Házat építesz, de nem te költözöl bele, szőlőt telepítesz, de nem te veszed hasznát.</verse>
        <verse osisID='Deut.28.31'>Marhádat szemed láttára vágják le, de te nem eszel belőle, szamaradat elrabolják, és nem kerül vissza hozzád, juhaidat ellenségeidnek adják, és nem segít rajtad senki.</verse>
        <verse osisID='Deut.28.32'>Fiaid és leányaid más nép hatalmába kerülnek, te meg csak nézed, és epekedsz utánuk mindennap, de nem tehetsz semmit.</verse>
        <verse osisID='Deut.28.33'>Földed gyümölcsét és mindazt, amiért fáradoztál, olyan nép eszi meg, amelyet nem ismersz, és mindig csak elnyomott és eltiport leszel.</verse>
        <verse osisID='Deut.28.34'>Megtébolyodsz attól, amit szemeddel látnod kell.</verse>
        <verse osisID='Deut.28.35'>Megver az ÚR tetőtől talpig, rosszindulatú fekélyekkel térdeden és a combodon, amelyekből nem tudsz kigyógyulni.</verse>
        <verse osisID='Deut.28.36'>Elhurcoltat az ÚR királyoddal együtt, akit magad fölé állítasz, olyan néphez, amelyet nem ismertél sem te, sem atyáid, és szolgálni fogsz ott más isteneknek, fának és kőnek.</verse>
        <verse osisID='Deut.28.37'>Borzadva, példabeszédben, maró gúnnyal fognak emlegetni azok a népek, amelyekhez elhajt téged az ÚR.</verse>
        <verse osisID='Deut.28.38'>Sok magot viszel ki a mezőre, de keveset takarítasz be, mert felfalja a sáska.</verse>
        <verse osisID='Deut.28.39'>Szőlőskerteket ültetsz és művelsz, de bort nem iszol, szőlőt sem szedsz, mert megeszi a féreg.</verse>
        <verse osisID='Deut.28.40'>Minden határodban lesznek olajfáid, de nem kened magad olajjal, mert lehullanak a bogyók.</verse>
        <verse osisID='Deut.28.41'>Születnek fiaid és leányaid, de nem lesznek a tieid, mert fogságba kell menniük.</verse>
        <verse osisID='Deut.28.42'>Minden fádat és termőfölded gyümölcsét megeszi a féreg.</verse>
        <verse osisID='Deut.28.43'>A köztetek élő jövevény mindinkább föléd kerül, te pedig egyre alább hanyatlasz.</verse>
        <verse osisID='Deut.28.44'>Az fog neked kölcsönadni, nem te kölcsönzöl neki, az lesz az első, te pedig az utolsó.</verse>
        <verse osisID='Deut.28.45'>Rád szállnak mindezek az átkok, üldöznek és kísérnek téged, míg el nem pusztulsz, mert nem hallgattál Istenednek, az ÚRnak a szavára, nem tartottad meg parancsolatait és rendelkezéseit, amelyeket megparancsolt neked.</verse>
        <verse osisID='Deut.28.46'>Intő jel és csoda gyanánt lesznek azok rajtad és utódaidon mindenkor.</verse>
        <verse osisID='Deut.28.47'>Nem szolgáltál Istenednek, az ÚRnak örömmel és jó szívvel, amikor bőven volt mindened.</verse>
        <verse osisID='Deut.28.48'>Éhezve és szomjazva, mezítelenül és mindent nélkülözve szolgálsz majd ellenségeidnek, akiket rád bocsát az ÚR. Vasigát tesz a nyakadra, míg el nem pusztít téged.</verse>
        <verse osisID='Deut.28.49'>Rád hoz majd az ÚR messziről, a föld széléről egy nemzetet, amely lecsap rád, mint a saskeselyű, olyan nemzetet, amelynek a nyelvét nem érted,</verse>
        <verse osisID='Deut.28.50'>vad tekintetű nemzetet, amely nem kíméli az öreget, és nem kegyelmez a gyermeknek sem.</verse>
        <verse osisID='Deut.28.51'>Megeszi állataid ivadékát és termőfölded gyümölcsét, amíg ki nem pusztulsz. Nem hagy semmit gabonádból, mustodból és olajodból, teheneid elléséből és juhaid szaporulatából, míg tönkre nem tesz téged.</verse>
        <verse osisID='Deut.28.52'>Ostrom alá veszi minden városodat, míg le nem omlanak egész országodban a magas és erős kőfalak, amelyekben bízol. Ostromolni fogja minden városodat egész országodban, amelyet Istened, az ÚR adott neked.</verse>
        <verse osisID='Deut.28.53'>Megeszed méhed gyümölcsét, fiaidnak és leányaidnak húsát, akiket ad neked Istened, az ÚR&amp;#59; az ostrom és szorongatás idejében, amikor szorongat ellenséged.</verse>
        <verse osisID='Deut.28.54'>A leggyengédebb és legelkényeztetettebb ember is irigyen néz testvérére, szeretett feleségére és még életben maradt fiaira,</verse>
        <verse osisID='Deut.28.55'>hogy ne kelljen adnia egyiküknek se fiainak a húsából, amelyet eszik, mivel nem maradt egyebe az ostrom és szorongatás idején, amikor szorongatja ellenséged minden városodat.</verse>
        <verse osisID='Deut.28.56'>Még az a gyengéd és elkényeztetett asszony is, aki olyan elkényeztetett és finomkodó volt, hogy a lábával sem akarta érinteni a földet, irigyen néz szeretett férjére, fiára és leányára,</verse>
        <verse osisID='Deut.28.57'>ha a méhlepényére gondol, amely elmegy tőle, és gyermekére, akit szül, mert titokban ezeket eszi meg, amikor mindenéből kifogy az ostrom nyomorúsága idején, amikor ellenséged ostromolja városaidat.</verse>
        <verse osisID='Deut.28.58'>Ha nem tartod meg és nem teljesíted ennek a törvénynek minden igéjét, amelyek meg vannak írva ebben a könyvben, és ha nem féled Istenednek, az ÚRnak dicsőséges és félelmes nevét,</verse>
        <verse osisID='Deut.28.59'>akkor az ÚR csodálatos csapásokat küld rád és utódaidra&amp;#59; nagy és tartós csapásokat, rosszindulatú és tartós betegségeket.</verse>
        <verse osisID='Deut.28.60'>Rád hozza Egyiptom minden baját, és rád ragad mindaz, amitől irtózol.</verse>
        <verse osisID='Deut.28.61'>Mindenféle olyan betegséget és csapást is hoz rád az ÚR, amelyek nincsenek megírva ebben a törvénykönyvben, míg csak ki nem pusztulsz.</verse>
        <verse osisID='Deut.28.62'>És bár olyan sokan voltatok, mint az égen a csillag, mégis kevesen maradtok meg, mert nem hallgattatok Isteneteknek, az ÚRnak a szavára.</verse>
        <verse osisID='Deut.28.63'>És ahogyan örömét lelte az ÚR abban, hogy jót tehetett veletek, és megszaporított benneteket, ugyanúgy leli majd örömét abban is az ÚR, hogy tönkretesz és kipusztít benneteket. Kigyomlálnak benneteket arról a földről, ahova bementek, hogy birtokba vegyétek.</verse>
        <verse osisID='Deut.28.64'>Szétszór téged az ÚR az összes népek közé, a föld egyik végétől a föld másik végéig, ott szolgálsz majd más isteneknek, akiket nem ismertél sem te, sem atyáid: fának és kőnek.</verse>
        <verse osisID='Deut.28.65'>De még azok közt a népek közt sem pihenhetsz meg, nem lesz egy talpalatnyi nyugvóhelyed sem. Rettegő szívet, szomorú szemet és csüggedt lelket ad neked ott az ÚR.</verse>
        <verse osisID='Deut.28.66'>Hajszálon függ az életed, riadozni fogsz éjjel-nappal, és nem bízhatsz abban, hogy életben maradsz.</verse>
        <verse osisID='Deut.28.67'>Reggel azt mondod: Bárcsak este volna! Este meg azt mondod: Bárcsak reggel volna! Mert rettegés tartja fogva szívedet amiatt, amit látnod kell.</verse>
        <verse osisID='Deut.28.68'>Visszavisz az ÚR Egyiptomba hajókon, azon az úton, amelyről azt mondta neked, hogy nem látod meg többé. Ott áruljátok magatokat ellenségeiteknek rabszolgákul és rabnőkül, de nem vesz meg senki.</verse>
      </chapter>
      <chapter osisID='Deut.29'>
        <verse osisID='Deut.29.1'>Ezeknek az igéknek az alapján kötött szövetséget az ÚR parancsára Izráel fiaival Mózes Móáb földjén, azon a szövetségen kívül, amelyet a Hóreben kötött velük.</verse>
        <verse osisID='Deut.29.2'>Ezután összehívta Mózes az egész Izráelt, és ezt mondta nekik: Saját szemetekkel láttátok, hogy mi mindent cselekedett az ÚR Egyiptom földjén a fáraóval, összes szolgájával és egész országával.</verse>
        <verse osisID='Deut.29.3'>Saját szemetekkel láttátok a nagy próbatételeket, azokat a nagy jeleket és csodákat.</verse>
        <verse osisID='Deut.29.4'>Csak értelmes szívet, látó szemet és halló fület nem adott nektek az ÚR máig sem.</verse>
        <verse osisID='Deut.29.5'>Pedig negyven évig vezettelek benneteket a pusztában, és nem szakadt le rólatok a ruha, a lábatokról sem szakadt le a saru&amp;#59;</verse>
        <verse osisID='Deut.29.6'>kenyeret nem ettetek, bort és szeszes italt sem ittatok, hogy megtudjátok: én, az ÚR vagyok a ti Istenetek.</verse>
        <verse osisID='Deut.29.7'>Amikor elérkeztetek erre a helyre, kivonult ellenünk Szíhón, Hesbón királya és Óg, Básán királya, hogy megütközzék velünk, de megvertük őket.</verse>
        <verse osisID='Deut.29.8'>Elvettük országukat és odaadtuk örökségül a rúbeniaknak, a gádiaknak és a Manassé törzse felének.</verse>
        <verse osisID='Deut.29.9'>Tartsátok meg azért ennek a szövetségnek az igéit, és teljesítsétek azokat, hogy boldoguljatok minden dolgotokban.</verse>
        <verse osisID='Deut.29.10'>Ti ma mindnyájan az ÚRnak, Isteneteknek a színe előtt álltok, törzsfőitek, véneitek, felügyelőitek és minden izráeli férfi,</verse>
        <verse osisID='Deut.29.11'>gyermekeitek, asszonyaitok és a táborodban levő jövevények, még a favágók és vízhordók is,</verse>
        <verse osisID='Deut.29.12'>hogy elkötelezd magad Istenednek, az ÚRnak átokkal is fenyegető szövetségére, amelyet a mai napon köt veled az ÚR, a te Istened.</verse>
        <verse osisID='Deut.29.13'>Ma a maga népévé emel téged, ő pedig Istened lesz, ahogyan megígérte neked, és ahogyan megesküdött atyáidnak, Ábrahámnak, Izsáknak és Jákóbnak.</verse>
        <verse osisID='Deut.29.14'>De nemcsak veletek kötöm ezt az átokkal is fenyegető szövetséget,</verse>
        <verse osisID='Deut.29.15'>azokkal, akik ma itt vannak velünk, és itt állnak Istenünknek, az ÚRnak a színe előtt, hanem azokkal is, akik ma nincsenek itt velünk.</verse>
        <verse osisID='Deut.29.16'>Ti tudjátok, hogyan laktunk Egyiptomban, és hogyan vonultunk át a népek között, hiszen nektek kellett átvonulnotok.</verse>
        <verse osisID='Deut.29.17'>Láttátok förtelmes bálványaikat, amelyek fából és kőből, ezüstből és aranyból vannak.</verse>
        <verse osisID='Deut.29.18'>Ne legyen azért köztetek olyan férfi vagy nő, nemzetség vagy törzs, amelynek a szíve ma elfordul az ÚRtól, Istenünktől, és elmegy, hogy szolgáljon e népek isteneinek. Ne legyen köztetek mérget és ürmöt termő gyökér!</verse>
        <verse osisID='Deut.29.19'>Ezért ha valaki hallja ennek az átoknak az igéit, és áldásban bizakodva ezt mondja: jó sorom lesz akkor is, ha megátalkodott szívvel élek! Pedig emiatt elpusztul az öntözött föld a kiszáradttal együtt.</verse>
        <verse osisID='Deut.29.20'>Az ÚR nem fog megbocsátani, sőt fölgerjed az ÚR haragos indulata az ilyen ember ellen, és rászáll arra minden átok, ami meg van írva ebben a könyvben. Még a nevét is eltörli az ÚR az ég alól.</verse>
        <verse osisID='Deut.29.21'>Különválasztja az ilyet az ÚR Izráel minden törzséből, és romlást hoz rá, a szövetséghez tartozó átkok szerint, amelyek meg vannak írva ebben a törvénykönyvben.</verse>
        <verse osisID='Deut.29.22'>Megkérdezi majd a következő nemzedék, vagyis az ezután születendő fiaitok, meg a messze földről érkező idegenek, akik látják a csapásokat és betegségeket, amelyekkel ezt a földet sújtotta az ÚR&amp;#59;</verse>
        <verse osisID='Deut.29.23'>és hogy az egész föld kiégett, csupa kénkő és só, nem lehet bevetni, nem kel ki és nem nő rajta egy árva fűszál sem&amp;#59; úgy elpusztult, mint Sodoma és Gomora, Admá és Cebóím, amelyeket lángoló haragjában elpusztított az ÚR&amp;#59;</verse>
        <verse osisID='Deut.29.24'>megkérdezik tehát majd mindazok a népek: Miért bánt el így az ÚR ezzel az országgal, és miért lángolt fel ilyen nagyon haragja ellene?</verse>
        <verse osisID='Deut.29.25'>Akkor így felelnek majd rá: Azért, mert elhagyták az ÚRnak, atyáik Istenének a szövetségét, amelyet akkor kötött velük, amikor kihozta őket Egyiptomból,</verse>
        <verse osisID='Deut.29.26'>és más isteneket kezdtek tisztelni és imádni, olyan isteneket, akiket nem ismertek, akik nem hozzájuk tartoztak.</verse>
        <verse osisID='Deut.29.27'>Ezért haragra gerjedt az ÚR ez ellen az ország ellen, és ráhozta mindazt az átkot, amely meg van írva ebben a könyvben.</verse>
        <verse osisID='Deut.29.28'>Lángoló haragjában és nagy felháborodásában kitépte őket földjükből az ÚR, és eldobta őket más földre. Így van ez ma is.</verse>
        <verse osisID='Deut.29.29'>A titkok az ÚRéi, a mi Istenünkéi, a kinyilatkoztatott dolgok pedig a mieink és a fiainkéi mindörökké, hogy teljesítsük ennek a törvénynek minden igéjét.</verse>
      </chapter>
      <chapter osisID='Deut.30'>
        <verse osisID='Deut.30.1'>Amikor majd beteljesednek rajtad az áldásnak és az átoknak mindezek az igéi, amelyeket eléd adtam, és megszívleled mindazok közt a népek közt, amelyekhez elűzött Istened, az ÚR,</verse>
        <verse osisID='Deut.30.2'>és ha megtérsz Istenedhez, az ÚRhoz, és fiaiddal együtt teljes szívvel és teljes lélekkel hallgatsz a szavára, egészen úgy, ahogyan ma megparancsolom neked,</verse>
        <verse osisID='Deut.30.3'>akkor jóra fordítja sorsodat Istened, az ÚR, könyörül rajtad, és újra összegyűjt minden nép közül, amelyek közé elszórt Istened, az ÚR.</verse>
        <verse osisID='Deut.30.4'>Ha az ég széléig űzött is el Istened, az ÚR, még ott is összeszed, onnan is elhoz,</verse>
        <verse osisID='Deut.30.5'>és bevisz téged Istened, az ÚR arra a földre, amely atyáid birtoka volt, és te is birtokba veszed, jót tesz veled, és jobban megszaporít mint atyáidat.</verse>
        <verse osisID='Deut.30.6'>Szívedet és utódaid szívét körülmetéli Istened, az ÚR, szeretni fogod Istenedet, az URat teljes szívedből és teljes lelkedből, és élni fogsz.</verse>
        <verse osisID='Deut.30.7'>Mindezeket az átkokat pedig ellenségeidre és gyűlölőidre hárítja Istened, az ÚR, azokra, akik üldöztek téged.</verse>
        <verse osisID='Deut.30.8'>És te újra hallgatni fogsz az ÚR szavára, és teljesíted minden parancsolatát, amelyeket ma megparancsolok neked.</verse>
        <verse osisID='Deut.30.9'>Bővölködővé tesz Istened, az ÚR kezed minden munkájában, méhed gyümölcsében, állataid ivadékában és földed termésében. Mert újra öröme telik az ÚRnak abban, hogy jót tegyen veled, ahogyan öröme telt atyáidban,</verse>
        <verse osisID='Deut.30.10'>ha hallgatsz Istenednek, az ÚRnak a szavára, megtartván parancsolatait és rendelkezéseit, amelyek meg vannak írva ebben a törvénykönyvben, és ha megtérsz Istenedhez, az ÚRhoz teljes szívvel és teljes lélekkel.</verse>
        <verse osisID='Deut.30.11'>Mert ez a parancsolat, amelyet én ma megparancsolok neked, nem megfoghatatlan számodra, és nincs távol tőled.</verse>
        <verse osisID='Deut.30.12'>Nem a mennyben van, hogy azt kellene mondanod: Ki megy fel a mennybe, hogy lehozza és hirdesse azt nekünk, hogy teljesíthessük?</verse>
        <verse osisID='Deut.30.13'>Nem is a tengeren túl van, hogy azt kellene mondanod: Kicsoda kel át a tengeren, hogy elhozza és hirdesse azt nekünk, hogy teljesíthessük?</verse>
        <verse osisID='Deut.30.14'>Sőt inkább nagyon közel van hozzád az ige, a szádban és a szívedben van, teljesítsd hát azt!</verse>
        <verse osisID='Deut.30.15'>Lásd, eléd adtam ma az életet és a jót, de a halált és a rosszat is.</verse>
        <verse osisID='Deut.30.16'>Ezért parancsolom ma neked, hogy szeresd Istenedet, az URat, járj az ő útjain, tartsd meg parancsolatait, rendelkezéseit és döntéseit, és akkor élni és szaporodni fogsz, mert megáld téged Istened, az ÚR azon a földön, amelyre bemégy, hogy birtokba vedd.</verse>
        <verse osisID='Deut.30.17'>De ha elfordul a szíved, és nem engedelmeskedsz, hanem eltántorodsz, más istenek előtt borulsz le, és azokat tiszteled,</verse>
        <verse osisID='Deut.30.18'>kijelentem nektek már most, hogy menthetetlenül elvesztek. Nem éltek hosszú ideig azon a földön, ahova most átkeltek a Jordánon, hogy bemenjetek oda, és birtokba vegyétek.</verse>
        <verse osisID='Deut.30.19'>Tanúul hívom ma ellenetek az eget és a földet, hogy előtökbe adtam az életet és a halált, az áldást és az átkot. Válaszd hát az életet, hogy élhess te és utódaid is!</verse>
        <verse osisID='Deut.30.20'>Szeresd az URat, a te Istenedet, hallgass szavára, és ragaszkodj hozzá, mert így élhetsz, és így lakhatsz hosszú ideig azon a földön, amelyet Istened, az ÚR esküvel ígért oda atyáidnak, Ábrahámnak, Izsáknak és Jákóbnak.</verse>
      </chapter>
      <chapter osisID='Deut.31'>
        <verse osisID='Deut.31.1'>Mózes folytatta a beszédet egész Izráelhez e szavakkal.</verse>
        <verse osisID='Deut.31.2'>Ezt mondta nekik: Százhúsz esztendős vagyok már, nem tudok tovább veletek együtt járni-kelni. Az ÚR is megmondotta nekem: Nem kelhetsz át a Jordánon!</verse>
        <verse osisID='Deut.31.3'>Az ÚR, a te Istened maga kel át előtted, és kipusztítja azokat a népeket, és te meghódítod őket. Józsué kel majd át előttetek, ahogyan megmondotta az ÚR.</verse>
        <verse osisID='Deut.31.4'>Úgy bánik el azokkal az ÚR, ahogyan elbánt Szíhónnal és Óggal, az emóriak királyaival és országukkal, amikor elpusztította őket.</verse>
        <verse osisID='Deut.31.5'>Hatalmatokba adja őket az ÚR, ti pedig mindenben úgy bánjatok el velük, ahogyan megparancsoltam nektek!</verse>
        <verse osisID='Deut.31.6'>Legyetek erősek és bátrak, ne féljetek és ne rettegjetek tőlük, mert maga az ÚR, a te Istened megy veled, nem hagy el téged, és nem marad el tőled.</verse>
        <verse osisID='Deut.31.7'>Akkor odahívta Mózes Józsuét, és ezt mondta neki az egész Izráel előtt: Légy erős és bátor, mert te fogsz bemenni ezzel a néppel arra a földre, amelyet az ÚR esküvel ígért oda atyáiknak, és te osztod azt fel majd köztük.</verse>
        <verse osisID='Deut.31.8'>Maga az ÚR megy előtted, ő lesz veled. Nem hagy el téged, és nem marad el tőled. Ne félj hát, és ne rettegj!</verse>
        <verse osisID='Deut.31.9'>Mózes leírta ezt a törvényt, és átadta a papoknak, Lévi fiainak, akik az ÚR szövetségládáját hordozzák, meg Izráel összes véneinek.</verse>
        <verse osisID='Deut.31.10'>Ezt parancsolta nekik Mózes: Minden hetedik esztendő végén, az adósságelengedés évének megszabott idejében, a sátoros ünnepen,</verse>
        <verse osisID='Deut.31.11'>amikor egész Izráel eljön, hogy megjelenjék Istenednek, az ÚRnak a színe előtt azon a helyen, amelyet kiválaszt, fel kell olvasni ezt a törvényt az egész Izráel előtt, fülük hallatára.</verse>
        <verse osisID='Deut.31.12'>Gyűjtsd össze a népet, a férfiakat, a nőket és a gyermekeket, meg a lakóhelyeiden élő jövevényeket, hogy hallják meg, és tanulják meg, és féljék Isteneteket, az URat, megtartván és teljesítvén ennek a törvénynek minden igéjét.</verse>
        <verse osisID='Deut.31.13'>Fiaik is, akik még nem ismerik, hallgassák meg, és tanulják meg, hogy féljék Istenüket, az URat mindenkor, amíg csak éltek azon a földön, ahová most átkeltek a Jordánon, hogy azt birtokba vegyétek.</verse>
        <verse osisID='Deut.31.14'>Azután ezt mondta Mózesnek az ÚR: Közel van már az az idő, amikor meg kell halnod. Hívd ide Józsuét, és álljatok meg a kijelentés sátrában, mert megbízást akarok neki adni. Odament tehát Mózes és Józsué, és megálltak a kijelentés sátrában.</verse>
        <verse osisID='Deut.31.15'>Az ÚR pedig megjelent a sátorban felhőoszlopban, és a felhőoszlop megállt a sátor bejárata fölött.</verse>
        <verse osisID='Deut.31.16'>Az ÚR ezt mondotta Mózesnek: Te most pihenni térsz atyáidhoz. Ez a nép pedig paráználkodni kezd annak a földnek idegen isteneivel, amelyre most bemegy. Elhagy engem, és megszegi szövetségemet, amelyet vele kötöttem.</verse>
        <verse osisID='Deut.31.17'>De akkor haragra lobbanok ellene, elhagyom őket, és elrejtem arcomat előlük, és megemészti őket a rájuk szakadó sok baj és nyomorúság. Akkor majd mondja, hogy azért szakadtak rám ezek a bajok, mert nincs velem Istenem!</verse>
        <verse osisID='Deut.31.18'>De én akkor egészen elrejtem arcomat minden gonoszsága miatt, amelyet elkövetett, mert más istenekhez fordult.</verse>
        <verse osisID='Deut.31.19'>Most pedig írjátok le ezt az éneket! Tanítsd meg rá Izráel fiait, add a szájukba, mert ez az ének lesz a tanúm Izráel fiaival szemben.</verse>
        <verse osisID='Deut.31.20'>Mert beviszem őt arra a tejjel és mézzel folyó földre, amelyet esküvel ígértem meg atyáinak. Eszik, jóllakik, meghízik, és mégis más istenekhez fordul&amp;#59; azoknak szolgálnak, engem pedig megvetnek, és megszegik szövetségemet.</verse>
        <verse osisID='Deut.31.21'>De amikor rászakad a sok baj és nyomorúság, akkor ez az ének, amely nem megy feledésbe utódainál sem, tanúskodni fog ellene, hogy ismertem szándékát, amelyet már most készít, mielőtt még bevittem volna arra a földre, amelyet esküvel ígértem neki.</verse>
        <verse osisID='Deut.31.22'>Mózes leírta azon a napon ezt az éneket, és megtanította rá Izráel fiait.</verse>
        <verse osisID='Deut.31.23'>Majd megbízást adott Isten Józsuénak, Nún fiának, és ezt mondta: Légy erős és bátor, mert te viszed be Izráel fiait arra a földre, amelyet esküvel ígértem meg nekik. Én veled leszek!</verse>
        <verse osisID='Deut.31.24'>Amikor Mózes leírta egy könyvbe ennek a törvénynek az igéit elejétől végig,</verse>
        <verse osisID='Deut.31.25'>ezt parancsolta Mózes a lévitáknak, akik az ÚR szövetségládáját hordozták:</verse>
        <verse osisID='Deut.31.26'>Fogjátok ezt a törvénykönyvet, és tegyétek Isteneteknek, az ÚRnak a szövetségládája mellé, hogy ott tanúskodjék ellened.</verse>
        <verse osisID='Deut.31.27'>Mert én tudom, milyen lázadó és kemény nyakú vagy. Hiszen már most lázadók lettetek az ÚRral szemben, amikor még köztetek élek, mi lesz akkor a halálom után?!</verse>
        <verse osisID='Deut.31.28'>Gyűjtsétek hozzám törzseitek összes véneit és elöljáróitokat, hadd mondjam el nekik ezeket az igéket, és hadd hívjam ellenük tanúul az eget és a földet.</verse>
        <verse osisID='Deut.31.29'>Mert tudom, hogy halálom után nagyon el fogtok romlani, és letértek arról az útról, amelyet kijelöltem nektek. De végül majd utolér benneteket a veszedelem, ha azt teszitek, amit rossznak lát az ÚR, és kezetek csinálmányaival bosszantjátok őt.</verse>
        <verse osisID='Deut.31.30'>Ezután elmondta Mózes Izráel egész gyülekezete füle hallatára ezt az éneket, az utolsó szóig.</verse>
      </chapter>
      <chapter osisID='Deut.32'>
        <verse osisID='Deut.32.1'>Figyeljetek, ti egek, hadd szóljak, a föld is hallja meg számnak mondásait!</verse>
        <verse osisID='Deut.32.2'>Esőként szitáljon tanításom, harmatként hulljon mondásom, mint permet a zsenge fűre, záporeső a pázsitra.</verse>
        <verse osisID='Deut.32.3'>Bizony, az ÚR nevét hirdetem, magasztaljátok Istenünket!</verse>
        <verse osisID='Deut.32.4'>Kőszikla ő, cselekvése tökéletes, minden útja igazságos. Hű az Isten, nem hitszegő, igaz és egyenes ő.</verse>
        <verse osisID='Deut.32.5'>Elromlottak, nem fiai már, hitványak&amp;#59; fonák és hamis nemzedék ez.</verse>
        <verse osisID='Deut.32.6'>Így fizettek ti az ÚRnak, ó, bolond és esztelen nép?! Hisz atyád ő, ki teremtett, ő alkotott s erőssé tett.</verse>
        <verse osisID='Deut.32.7'>Emlékezz az ősidőkre, gondolj az elmúlt nemzedékek éveire! Kérdezd atyádat, elbeszéli, véneidet, majd elmondják:</verse>
        <verse osisID='Deut.32.8'>A Felséges részt adott a népeknek, és szétosztotta az emberfiakat, megszabta a népek határait, Izráel fiainak száma szerint.</verse>
        <verse osisID='Deut.32.9'>Mert az ÚR része az ő népe, Jákób a kimért öröksége.</verse>
        <verse osisID='Deut.32.10'>Puszta földön talált reá, kietlen, vad sivatagban. Körülvette, gondja volt rá, óvta, mint a szeme fényét,</verse>
        <verse osisID='Deut.32.11'>mint mikor a sas kirebbenti fészkét, és fiókái fölött repdes, kiterjesztett szárnyára veszi, evezőtollán hordozza őket.</verse>
        <verse osisID='Deut.32.12'>Az ÚR vezette egymaga, nem volt vele idegen isten.</verse>
        <verse osisID='Deut.32.13'>A föld magaslatain hordozta, a mező termésével etette. Mézzel táplálta a sziklából, olajjal a kősziklából.</verse>
        <verse osisID='Deut.32.14'>A tehenek vaját, juhok tejét bárányok kövérjével, a básáni kosokat és bakokat a búzaliszt legjavával etted, és a szőlő vérét, a színbort ittad.</verse>
        <verse osisID='Deut.32.15'>Meghízott Jesurún, kirúgott a hámból - meghíztál, kövér, hájas lettél! - és elvetette Istent, alkotóját, elhagyta szabadító kőszikláját.</verse>
        <verse osisID='Deut.32.16'>Idegen istenekkel ingerelték, utálatosságokkal bosszantották.</verse>
        <verse osisID='Deut.32.17'>Szellemeknek áldoztak, nem Istennek, isteneknek, akiket nem ismertek, újaknak, kik nemrég jöttek, akiket az atyák még nem féltek.</verse>
        <verse osisID='Deut.32.18'>Kőszikládat, aki nemzett, elfeledted&amp;#59; elfeledted Istent, aki világra hozott!</verse>
        <verse osisID='Deut.32.19'>Látta az ÚR, és megutálta bosszúságában fiait s leányait,</verse>
        <verse osisID='Deut.32.20'>és ezt mondta: Elrejtem arcom előlük, meglátom, mi lesz a végük! Állhatatlan nemzedék ez, fiak, kikben hűség nincsen.</verse>
        <verse osisID='Deut.32.21'>Semmit érő istenekkel ingereltek, hiábavalóságokkal bosszantottak. Semmit érő néppel ingerlem én is, bolond nemzettel bosszantom őket.</verse>
        <verse osisID='Deut.32.22'>Mert tűz lobban fel haragomtól, ég a Seól fenekéig, megemészti a földet s gyümölcsét, felgyújtja a hegyek alapjait.</verse>
        <verse osisID='Deut.32.23'>Veszedelmet halmozok rájuk, nyilaim mind rájuk szórom,</verse>
        <verse osisID='Deut.32.24'>éhség gyötri, láz emészti őket és a keserű halál&amp;#59; vérengző vadakat küldök rájuk és porban csúszó mérges kígyókat.</verse>
        <verse osisID='Deut.32.25'>Kint a fegyver gyilkol, bent meg a rémület: mind ifjat, mind szüzet, csecsemőt s vénembert.</verse>
        <verse osisID='Deut.32.26'>Szétzúzom őket - gondoltam -, kitörlöm emléküket a halandók közül,</verse>
        <verse osisID='Deut.32.27'>de tartok az ellenség gúnyjától, mert félreértik ellenfeleik, és azt mondják: a mi hatalmas kezünk, s nem az ÚR művelte ezt.</verse>
        <verse osisID='Deut.32.28'>Milyen tanácstalan ez a nemzet, és milyen értelmetlen!</verse>
        <verse osisID='Deut.32.29'>Ha bölcsek lennének, felfognák, s megértenék, mi lesz a végük.</verse>
        <verse osisID='Deut.32.30'>Hogyan kergethet ezret egy, és hogy űzhet kettő tízezret? Csak úgy, hogy Kősziklájuk odaadta, az ÚR kiszolgáltatta őket.</verse>
        <verse osisID='Deut.32.31'>Mert sziklájuk nem ér fel a mi Kősziklánkkal, ezt ellenségeink is megítélhetik.</verse>
        <verse osisID='Deut.32.32'>Szőlőjük Sodoma szőlőjéből való és Gomora szőlőhegyéről&amp;#59; szőlőfürtjeik mérges fürtök, a szemei keserűek.</verse>
        <verse osisID='Deut.32.33'>Kígyóméreg az ő boruk, viperák kegyetlen mérge.</verse>
        <verse osisID='Deut.32.34'>De el van ez téve nálam, lepecsételve kincstáramban.</verse>
        <verse osisID='Deut.32.35'>Enyém a bosszú és a megtorlás, amikor megtántorodik lábuk, mert közel van vesztük napja, és siet, ami rájuk vár.</verse>
        <verse osisID='Deut.32.36'>Bizony, ítél az ÚR népe ügyében, és megkönyörül szolgáin, ha látja, hogy ernyedt a kéz, és végét járja apraja-nagyja.</verse>
        <verse osisID='Deut.32.37'>Hol vannak isteneik - mondja - és a szikla, akiben bíztak?</verse>
        <verse osisID='Deut.32.38'>Akik ették áldozataik kövérjét, itták italáldozataik borát, nosza rajta, segítsenek, rejtsenek el benneteket!</verse>
        <verse osisID='Deut.32.39'>Lássátok be, hogy csak én vagyok, nincsen Isten rajtam kívül! Én adok halált s életet, összezúzok és gyógyítok, nincs ki megmentsen kezemből.</verse>
        <verse osisID='Deut.32.40'>Kezem az égre emelem, s mondom: Örökké élek én!</verse>
        <verse osisID='Deut.32.41'>Ha villogó kardom megélesítem, és ítéletre nyújtom ki kezem, bosszút állok ellenfeleimen, és megfizetek gyűlölőimnek.</verse>
        <verse osisID='Deut.32.42'>Nyilam vérrel részegítem, és kardom jóllakik hússal: elesettek és foglyok vérével, az ellenség vezéreinek fejével.</verse>
        <verse osisID='Deut.32.43'>Dicsérjétek, ti nemzetek, annak népét, aki megtorolja szolgái vérét, bosszúval fizet ellenfeleinek, de megbocsát földjének s népének!</verse>
        <verse osisID='Deut.32.44'>Így ment oda Mózes, és így mondotta el ennek az éneknek minden szavát a nép füle hallatára, Józsuéval, Nún fiával együtt.</verse>
        <verse osisID='Deut.32.45'>Miután végig elmondta Mózes mindezeket a szavakat egész Izráel előtt,</verse>
        <verse osisID='Deut.32.46'>így szólt hozzájuk: Szívleljétek meg mindazokat az igéket, amelyekkel ma intelek benneteket: fiaitoknak pedig parancsoljátok meg, hogy tartsák meg, és teljesítsék ennek a törvénynek minden igéjét!</verse>
        <verse osisID='Deut.32.47'>Mert nem üres beszéd az számotokra, hanem életet jelent nektek. Általa éltek hosszú ideig azon a földön, amelyre most átkeltek a Jordánon, hogy birtokba vegyétek.</verse>
        <verse osisID='Deut.32.48'>Ugyanezen a napon így szólt az ÚR Mózeshez:</verse>
        <verse osisID='Deut.32.49'>Menj föl ide, az Abárim-hegységbe, a Nebó hegyére, amely Móáb földjén, Jerikóval szemben van. Nézd meg Kánaán földjét, amelyet én Izráel fiainak a birtokába adok!</verse>
        <verse osisID='Deut.32.50'>Azután meghalsz azon a hegyen, amelyre fölmégy, és elődeid mellé kerülsz, ahogyan a testvéred, Áron is meghalt a Hór hegyén, és elődei mellé került.</verse>
        <verse osisID='Deut.32.51'>Mert Izráel fiai között ti is hűtlenek voltatok hozzám a Meríbat-Kádés vizénél, a Cin-pusztában, és nem tekintettetek szentnek Izráel fiai között.</verse>
        <verse osisID='Deut.32.52'>Megláthatod ugyan közelről azt a földet, de nem mehetsz be arra a földre, amelyet Izráel fiainak adok.</verse>
      </chapter>
      <chapter osisID='Deut.33'>
        <verse osisID='Deut.33.1'>Ezzel az áldással áldotta meg Izráel fiait Mózes, az Isten embere, mielőtt meghalt.</verse>
        <verse osisID='Deut.33.2'>Ezt mondta: A Sínairól jött az ÚR, a Széírről ragyogott rájuk, a Párán hegyéről tündökölt, megérkezett szent seregével, jobbján lángoló tűzzel.</verse>
        <verse osisID='Deut.33.3'>Mennyire szereti népét! Szentjei kezedben vannak, lábaidhoz telepednek, befogadják beszédedet.</verse>
        <verse osisID='Deut.33.4'>Mózes törvényt adott nekünk, Jákób gyülekezetének, örökségül.</verse>
        <verse osisID='Deut.33.5'>Az ÚR lett Jesurún királya, mikor összegyűltek a nép vezetői, együvé Izráel törzsei.</verse>
        <verse osisID='Deut.33.6'>Éljen Rúben, ne haljon ki, ha kevés is a száma!</verse>
        <verse osisID='Deut.33.7'>Júdára ezt mondta: Hallgasd meg, URam, Júda szavát! Vezesd őt vissza népéhez&amp;#59; ha harcolnia kell kezével, segítsd ellenségével szemben!</verse>
        <verse osisID='Deut.33.8'>Lévire ezt mondta: Tummímodat és úrímodat add ennek a hűségesnek! Mert próbára tetted Masszában, perbe hívtad Meríbá vizeinél.</verse>
        <verse osisID='Deut.33.9'>Aki azt mondta, hogy nem néz se apjára, se anyjára, nem ismerte el testvéreit, nem akart tudni fiairól. Parancsodat megtartották, szövetséged megőrizték.</verse>
        <verse osisID='Deut.33.10'>Tanítják döntéseidre Jákóbot, és törvényedre Izráelt. Tömjént tesznek orcád elé, áldozatot oltárodra.</verse>
        <verse osisID='Deut.33.11'>Áldd meg, URam, amije van, gyönyörködj keze munkáiban! Támadói derekát törd le, és gyűlölőiét, hogy föl se kelhessenek!</verse>
        <verse osisID='Deut.33.12'>Benjáminra ezt mondta: Az ÚR szerelmese ő, biztonságban lakik nála, oltalmazza őt mindenkor&amp;#59; hegyhátai között lakik.</verse>
        <verse osisID='Deut.33.13'>Józsefre ezt mondta: Megáldotta földjét az ÚR az ég fentről jövő ajándékával és a lent elterülő vizekkel:</verse>
        <verse osisID='Deut.33.14'>nap-érlelte ajándékkal, hold-sarjasztotta ajándékkal,</verse>
        <verse osisID='Deut.33.15'>az ősi hegyek javaival, az örök halmok ajándékával,</verse>
        <verse osisID='Deut.33.16'>a föld bőséges ajándékával, a csipkebokorban lakónak kegyével. Szálljon ez József fejére, a testvérek közt megszenteltnek fejére!</verse>
        <verse osisID='Deut.33.17'>Pompás, mint az elsőnek ellett bika, a szarvai bölényszarvak, népeket teper le velük, egészen a föld széléig. Ilyenek Efraim tízezrei és Manassé ezerei.</verse>
        <verse osisID='Deut.33.18'>Zebulonra ezt mondta: Örvendezz, Zebulon, ha útra kelsz, és te, Issakár, ha sátradban vagy!</verse>
        <verse osisID='Deut.33.19'>Népeket hívnak hegyükre, ott igaz áldozatot hoznak, mert a tenger bőségét élvezik, a tengerpart rejtett kincseit.</verse>
        <verse osisID='Deut.33.20'>Gádra ezt mondta: Áldott, aki tág teret adott Gádnak! Elfekszik, mint az oroszlán, ha széttépett kart és fejet.</verse>
        <verse osisID='Deut.33.21'>Kiszemelte a legjavát, ott kapta törvényes részét, mikor összejöttek a nép vezetői. Az ÚR igazsága szerint járt el, döntései szerint, Izráellel együtt.</verse>
        <verse osisID='Deut.33.22'>Dánra ezt mondta: Dán oroszlánkölyök, Básánból tör elő.</verse>
        <verse osisID='Deut.33.23'>Naftálira ezt mondta: Naftáli kegyelmet nyer bőven, az ÚR áldásával teljes. Az övé lesz nyugat és dél.</verse>
        <verse osisID='Deut.33.24'>Ásérra ezt mondta: Áldott a fiak közt Ásér, testvéreinek kedvence, olajban füröszti lábát.</verse>
        <verse osisID='Deut.33.25'>Vas-, rézzáraid legyenek, élteden át tartson erőd!</verse>
        <verse osisID='Deut.33.26'>Nincs Jesurún Istenéhez fogható! Az égen át száguld segítségedre, a fellegeken fenségesen.</verse>
        <verse osisID='Deut.33.27'>Hajlékod az örök Isten, örökkévaló karjai tartanak. Kiűzte ellenségedet, és ezt mondotta: pusztítsd!</verse>
        <verse osisID='Deut.33.28'>Izráel bizton lakhatik, Jákób forrása egymagában a gabona és must földjén, ahol az ég harmatot hint.</verse>
        <verse osisID='Deut.33.29'>Boldog lehetsz, Izráel, van-e hasonló hozzád? Nép, amelyet védelmez az ÚR! Ő a te segítő pajzsod és dicsőséges kardod. Hízelegnek majd ellenségeid, és te azok magaslatain lépdelsz.</verse>
      </chapter>
      <chapter osisID='Deut.34'>
        <verse osisID='Deut.34.1'>Ezután fölment Mózes a Móáb síkságáról a Nebó hegyére, a Piszgá csúcsára, amely Jerikóval szemben van, és az ÚR megmutatta neki az egész országot: Gileádot Dánig,</verse>
        <verse osisID='Deut.34.2'>az egész Naftálit, Efraim és Manassé földjét, meg Júda egész földjét a nyugati tengerig,</verse>
        <verse osisID='Deut.34.3'>továbbá a Délvidéket a Jordán környékét és a pálmák városának, Jerikónak a völgyét Cóarig.</verse>
        <verse osisID='Deut.34.4'>És mondotta neki az ÚR: Ezt a földet ígértem oda esküvel Ábrahámnak, Izsáknak és Jákóbnak, és ezt mondtam: a te utódaidnak adom. Megmutattam neked, de nem mehetsz be oda.</verse>
        <verse osisID='Deut.34.5'>Ott halt meg Mózes, az ÚR szolgája, Móáb földjén, az ÚR akarata szerint.</verse>
        <verse osisID='Deut.34.6'>És eltemette őt a völgyben, Móáb földjén, Bét-Peórral szemben. Senki sem tudja még ma sem, hogy hol van a sírja.</verse>
        <verse osisID='Deut.34.7'>Százhúsz éves volt Mózes, amikor meghalt, nem homályosodott meg a szeme, és nem hagyta el életereje.</verse>
        <verse osisID='Deut.34.8'>Izráel fiai harminc napig siratták Mózest a Móáb síkságán, amíg el nem telt Mózes siratásának és gyászolásának az ideje.</verse>
        <verse osisID='Deut.34.9'>Józsué, Nún fia pedig megtelt bölcs lélekkel, mert Mózes reá helyezte a kezét. Izráel fiai hallgattak is rá, és úgy cselekedtek, ahogyan az ÚR megparancsolta Mózesnek.</verse>
        <verse osisID='Deut.34.10'>Nem is támadt többé Izráelben Mózeshez hasonló próféta, akivel szemtől szemben érintkezett volna az ÚR.</verse>
        <verse osisID='Deut.34.11'>Mert őt küldte el az ÚR mindazoknak a jeleknek és csodáknak a véghezvitelére, amelyeket tett Egyiptom földjén a fáraóval, minden szolgájával és egész országával&amp;#59;</verse>
        <verse osisID='Deut.34.12'>és minden erős kézzel megteendő, minden nagy és félelmes dolog véghezvitelére, amelyeket megtett Mózes egész Izráel szeme láttára.</verse>
      </chapter>
    </div></osisText>
</osis>
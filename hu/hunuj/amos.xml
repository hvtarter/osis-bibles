<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='HunUj' xml:lang='hu'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='HunUj'>
        <title>Magyar Újfordítású</title>
        <contributor>
Magyar Bibliatársulat
Hungarian Bible Society
H-1113 Budapest
Bocskai út 35.
Tel.: 36-1 386-8267; 36-1 386-8277
Tel./Fax: 36-1 466-9392
</contributor>
        <creator>ws</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2005-03-10</date>
        <description>Magyar Bibliatarsulat Ujforditasu Bibliaja</description>
        <publisher>the word company</publisher>
        <type type='OSIS'>Bible</type>
        <identifier type='OSIS'>HunUj</identifier>
        <source>http://web.axelero.hu/kaveonline/sword/</source>
        <language type='IETF'>hu</language>
        <relation/>
        <coverage/>
        <rights>Public Domain; Free distribution</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Amos'>
      <chapter osisID='Amos.1'>
        <verse osisID='Amos.1.1'>Ámósz beszédei, aki a tekóai pásztorok közé tartozott. Ezt látta Izráelről Uzzijjának, Júda királyának, és Jeroboámnak, Jóás fiának, Izráel királyának az idejében, két évvel a földrengés előtt.</verse>
        <verse osisID='Amos.1.2'>Ezt mondta: Felharsan az ÚR hangja a Sionról, mennydörög Jeruzsálemből&amp;#59; gyászba borulnak a pásztorok legelői, és elszárad a Karmel teteje.</verse>
        <verse osisID='Amos.1.3'>Így szól az ÚR: Három, sőt négy vétke miatt nem bocsátok meg Damaszkusznak, mert vas cséplőszánokkal csépelték Gileádot.</verse>
        <verse osisID='Amos.1.4'>Ezért tüzet bocsátok Hazáél házára, és az megemészti Ben-Hadad palotáit.</verse>
        <verse osisID='Amos.1.5'>Letöröm Damaszkusz zárait, kiirtom az Áven-völgyből az uralkodót, és Bét-Édenből a fejedelmet. Fogságba megy az arám nép Kírbe - mondja az ÚR.</verse>
        <verse osisID='Amos.1.6'>Így szól az ÚR: Három, sőt négy vétke miatt nem bocsátok meg Gázának, mert a foglyokat mind elhurcolták, és kiszolgáltatták Edómnak.</verse>
        <verse osisID='Amos.1.7'>Ezért tüzet bocsátok Gáza várfalára, és az megemészti palotáit.</verse>
        <verse osisID='Amos.1.8'>Kiirtom Asdódból az uralkodót, és Asekelónból a fejedelmet. Azután Ekrón ellen fordulok, elpusztul a filiszteusok maradéka is, - mondja az én Uram, az ÚR.</verse>
        <verse osisID='Amos.1.9'>Így szól az ÚR: Három, sőt négy vétke miatt nem bocsátok meg Tírusznak, mert a foglyokat mind kiszolgáltatták Edómnak, nem törődtek a testvéri szövetséggel.</verse>
        <verse osisID='Amos.1.10'>Ezért tüzet bocsátok Tírusz várfalára, és az megemészti palotáit.</verse>
        <verse osisID='Amos.1.11'>Így szól az ÚR: Három, sőt négy vétke miatt nem bocsátok meg Edómnak, mert fegyverrel üldözte testvérét, nem ismert irgalmat, szüntelen tombolt haragja, megőrizte dühét mindvégig.</verse>
        <verse osisID='Amos.1.12'>Ezért tüzet bocsátok Témánra, és az megemészti Bocra palotáit.</verse>
        <verse osisID='Amos.1.13'>Így szól az ÚR: Három, sőt négy vétke miatt nem bocsátok meg az ammóni népnek, mert felhasogatták Gileád terhes asszonyait, hogy megnöveljék területüket.</verse>
        <verse osisID='Amos.1.14'>Ezért tüzet gyújtok Rabba várfalán, és az megemészti palotáit harci zajban a csata napján, szélvészben a vihar napján.</verse>
        <verse osisID='Amos.1.15'>Királyuk fogságba kerül vezéreivel együtt - mondja az ÚR.</verse>
      </chapter>
      <chapter osisID='Amos.2'>
        <verse osisID='Amos.2.1'>Így szól az ÚR: Három, sőt négy vétke miatt nem bocsátok meg Móábnak, mert mésszé égette Edóm királyának csontjait.</verse>
        <verse osisID='Amos.2.2'>Ezért tüzet bocsátok Móábra, és az megemészti Kerijjót palotáit. Csatazajban hal meg Móáb népe, harci lárma és kürtzengés közben.</verse>
        <verse osisID='Amos.2.3'>Kiirtom belőle a bírót, és vele együtt minden vezérét megölöm - mondja az ÚR.</verse>
        <verse osisID='Amos.2.4'>Így szól az ÚR: Három, sőt négy vétke miatt nem bocsátok meg Júdának, mert megvetették az ÚR törvényét, és nem tartották meg rendelkezéseit. Tévelygésbe vitték őket bálványaik, amelyeket elődeik követtek.</verse>
        <verse osisID='Amos.2.5'>Ezért tüzet bocsátok Júdára, és az megemészti Jeruzsálem palotáit.</verse>
        <verse osisID='Amos.2.6'>Így szól az ÚR: Három, sőt négy vétke miatt nem bocsátok meg Izráelnek, mert eladják pénzért az igazat, és egy pár saruért a szegényt.</verse>
        <verse osisID='Amos.2.7'>Azt kívánják, hogy a nincstelenek a föld porát szórják fejükre, és elutasítják a nyomorultak ügyét. Apa és fia ugyanahhoz a nőhöz jár, így gyalázzák meg szent nevemet.</verse>
        <verse osisID='Amos.2.8'>Zálogba vett ruhán nyújtózkodnak minden oltár mellett, és a megbírságoltak borát isszák Istenük házában.</verse>
        <verse osisID='Amos.2.9'>Pedig én kipusztítottam előlük az emóriakat, akik magasak voltak, mint a cédrusok, és erősek, mint a tölgyek, de elpusztítottam gyümölcsüket fent, és gyökerüket lent.</verse>
        <verse osisID='Amos.2.10'>Kihoztalak benneteket Egyiptom földjéről, és vezettelek a pusztában negyven esztendeig, hogy birtokba vegyétek az emóriak földjét.</verse>
        <verse osisID='Amos.2.11'>Fiaitok közül prófétákat támasztottam, ifjaitok közül názírokat. Nem így van-e, Izráel fiai? - így szól az ÚR.</verse>
        <verse osisID='Amos.2.12'>De ti a názírokat borral itattátok, a prófétákra meg ráparancsoltatok: Ne prófétáljatok!</verse>
        <verse osisID='Amos.2.13'>Ezért én megingatom alattatok a földet, ahogyan meginog a szekér, ha kévékkel van telerakva.</verse>
        <verse osisID='Amos.2.14'>Nem lesz menekvése a gyorslábúnak, a bátor is hiába feszíti meg erejét, a vitéz sem menti meg életét.</verse>
        <verse osisID='Amos.2.15'>Az íjász sem tud helytállni, a gyorslábú sem tud elmenekülni, és a lovas sem menti meg életét.</verse>
        <verse osisID='Amos.2.16'>A legbátrabb szívű vitéz is fegyvertelenül fut el azon a napon - így szól az ÚR.</verse>
      </chapter>
      <chapter osisID='Amos.3'>
        <verse osisID='Amos.3.1'>Halljátok meg azt az igét, amelyet az ÚR mond rólatok, Izráel fiai, az egész nemzetségről, amelyet kihozott Egyiptomból:</verse>
        <verse osisID='Amos.3.2'>Csak veletek léptem közösségre a föld minden nemzetsége közül, ezért kérem számon rajtatok minden bűnötöket.</verse>
        <verse osisID='Amos.3.3'>Járnak-e ketten együtt, ha nem egyeztek meg?</verse>
        <verse osisID='Amos.3.4'>Ordít-e az oroszlán az erdőben, ha nincsen zsákmánya? Hallatja-e hangját barlangjában az oroszlánkölyök, ha semmit sem fogott?</verse>
        <verse osisID='Amos.3.5'>Csapdába esik-e a madár a földön, ha nem vetnek tőrt neki? Fölpattan-e a csapda a földről, ha semmit sem fogott?</verse>
        <verse osisID='Amos.3.6'>Ha megfújják a kürtöt a városban, nem rémül-e meg a nép? Ha valami baj éri a várost, nem az ÚR hozza-e azt?</verse>
        <verse osisID='Amos.3.7'>Az én Uram, az ÚR semmit sem tesz addig, míg titkát ki nem jelenti szolgáinak, a prófétáknak.</verse>
        <verse osisID='Amos.3.8'>Ha oroszlán ordít, ki ne félne? Ha az én Uram, az ÚR szól, ki ne prófétálna?</verse>
        <verse osisID='Amos.3.9'>Hirdessétek Asdód palotáinak tetejéről, és az Egyiptomban levő palotákról, és mondjátok: Gyűljetek össze Samária hegyein, lássátok meg, milyen zűrzavar van ott, és milyen elnyomás van benne!</verse>
        <verse osisID='Amos.3.10'>Nem tudnak helyesen cselekedni - így szól az ÚR -, erőszakkal és zsarolással gyűjtenek kincset palotáikba.</verse>
        <verse osisID='Amos.3.11'>Ezért így szól az én Uram, az ÚR: Ellenség veszi körül az országot, megfosztanak hatalmadtól, kirabolják palotáidat.</verse>
        <verse osisID='Amos.3.12'>Így szól az ÚR: Ahogyan a pásztor az oroszlán szájából két lábszárat, vagy egy fülhegyet ment meg, csak úgy menekülnek meg Izráel fiai, akik most Samáriában az ágy szélén és damaszkuszi pamlagon ülnek.</verse>
        <verse osisID='Amos.3.13'>Halljátok, és tanúskodjatok Jákób háza ellen! - így szól az én Uram, az ÚR, a Seregek Istene:</verse>
        <verse osisID='Amos.3.14'>Amikor megbüntetem Izráelt bűnei miatt, megbüntetem Bételt is oltárai miatt. Letörnek az oltár szarvai, és a földre hullnak.</verse>
        <verse osisID='Amos.3.15'>Összedöntöm a téli házat a nyári házzal együtt, elpusztulnak az elefántcsont házak, vége lesz a sokféle háznak - így szól az ÚR.</verse>
      </chapter>
      <chapter osisID='Amos.4'>
        <verse osisID='Amos.4.1'>Halljátok meg ezt az igét, ti básáni tehenek Samária hegyén, akik sanyargatjátok a nincsteleneket, és bántalmazzátok a szegényeket, akik ezt mondjátok uraitoknak: Hozzatok, hadd igyunk!</verse>
        <verse osisID='Amos.4.2'>Megesküdött szentségére az én Uram, az ÚR, hogy eljön rátok az az idő, amikor szigonnyal visznek el benneteket, maradékotokat pedig halászhorgokkal.</verse>
        <verse osisID='Amos.4.3'>A leomlott falon át mentek ki egymás után, és a Hermón felé hajtanak benneteket - így szól az ÚR.</verse>
        <verse osisID='Amos.4.4'>Jöjjetek csak Bételbe, és vétkezzetek, Gilgálban vétkezzetek még többet! Hozzátok reggelenként áldozataitokat, harmadnapra tizedeiteket!</verse>
        <verse osisID='Amos.4.5'>Égessetek kovásszal készült hálaáldozatot, kiáltsátok, híreszteljétek, hogy önkéntes áldozatot hoztok, mert így szeretitek, Izráel fiai! - így szól az én Uram, az ÚR.</verse>
        <verse osisID='Amos.4.6'>Én meg azt tettem veletek, hogy nem volt harapnivaló városaitokban, kenyérhiány volt minden helységetekben, mégsem tértetek meg hozzám! - így szól az ÚR.</verse>
        <verse osisID='Amos.4.7'>Én az esőt is megvontam tőletek három hónappal az aratás előtt: az egyik városra adtam esőt, a másik városra nem adtam esőt. Az egyik föld kapott esőt, a másik föld nem kapott esőt, és kiszáradt.</verse>
        <verse osisID='Amos.4.8'>Két-három városból támolyogtak egy városba, hogy vizet ihassanak, de nem jutott nekik elég, mégsem tértetek meg hozzám! - így szól az ÚR.</verse>
        <verse osisID='Amos.4.9'>Megvertelek benneteket aszállyal és gabonarozsdával, kertjeiteknek és szőlőiteknek, fügefáitoknak és olajfáitoknak nagy részét leette a sáska, mégsem tértetek meg hozzám! - így szól az ÚR.</verse>
        <verse osisID='Amos.4.10'>Dögvészt küldtem rátok, olyant, mint Egyiptomra. Ifjaitokat fegyverrel öltem meg, lovaitok zsákmányul estek. Táborotok bűze orrotokba szállt, mégsem tértetek meg hozzám! - így szól az ÚR.</verse>
        <verse osisID='Amos.4.11'>Olyan pusztulást hoztam rátok, mint amikor Sodomát és Gomorát elpusztította Isten. Olyanok lettetek, mint a tűzből kiragadott üszkös fadarab, mégsem tértetek meg hozzám! - így szól az ÚR.</verse>
        <verse osisID='Amos.4.12'>Ezért bánok így veled, Izráel! És mivel így bánok veled, készülj Istened elé, Izráel!</verse>
        <verse osisID='Amos.4.13'>Mert aki hegyeket formál, és szelet teremt, aki tudtára adja szándékát az embernek, aki hajnalt és alkonyatot alkot, és a föld magaslatain lépked, annak neve: az ÚR, a Seregek Istene.</verse>
      </chapter>
      <chapter osisID='Amos.5'>
        <verse osisID='Amos.5.1'>Halljátok meg ezt az igét! Siratóéneket mondok rólatok, Izráel háza!</verse>
        <verse osisID='Amos.5.2'>Elesett, nem kel fel többé a szűz Izráel! Ott hever földjén, nincs, ki fölemelje.</verse>
        <verse osisID='Amos.5.3'>Ezt mondja az én Uram, az ÚR: Ha egy városból ezren vonulnak ki, csak százan maradnak meg&amp;#59; ha százan vonulnak ki, csak tízen maradnak meg Izráel házának.</verse>
        <verse osisID='Amos.5.4'>Ezt mondja az ÚR Izráel házának: Engem keressetek, és éltek!</verse>
        <verse osisID='Amos.5.5'>Ne keressétek fel Bételt, ne járjatok Gilgálba, Beérsebába se menjetek! Mert Gilgál fogságba jut, Bétel pedig megsemmisül.</verse>
        <verse osisID='Amos.5.6'>Az URat keressétek, akkor élni fogtok, különben rátör József házára, mint a tűz, amely megemészti olthatatlanul Bétel miatt.</verse>
        <verse osisID='Amos.5.7'>Mert méreggé teszitek a törvényt, és az igazságot földre tiporjátok.</verse>
        <verse osisID='Amos.5.8'>Ő alkotta a Fiastyúkot és a Kaszás-csillagot. Ő változtatja reggelre a homályt, és sötét éjszakává a nappalt. Szól a tenger vizének, és kiönti azt a szárazföldre: az ÚR az ő neve.</verse>
        <verse osisID='Amos.5.9'>Pusztulással sújtja az erőseket, és pusztulást hoz az erődökre.</verse>
        <verse osisID='Amos.5.10'>Gyűlölik azt, aki dorgálni mer a kapuban, és utálják, aki megmondja az igazat.</verse>
        <verse osisID='Amos.5.11'>Mivel ti kihasználjátok a nincstelent, és gabonaadót szedtek tőle, ezért bár faragott kőből építettetek házakat, nem fogtok bennük lakni, bár gyönyörű szőlőket ültettetek, nem isszátok azok borát.</verse>
        <verse osisID='Amos.5.12'>Tudom, hogy milyen sok a bűnötök, és mily nagyok vétkeitek: sanyargatjátok az igazat, elfogadjátok a megvesztegetést, elnyomjátok a szegényeket a kapuban.</verse>
        <verse osisID='Amos.5.13'>Ezért hallgat most az okos, mert gonosz idő ez!</verse>
        <verse osisID='Amos.5.14'>A jóra törekedjetek, ne a rosszra, akkor életben maradtok, és veletek lesz az ÚR, a Seregek Istene - ahogy mondogatjátok.</verse>
        <verse osisID='Amos.5.15'>Gyűlöljétek a rosszat, szeressétek a jót, szerezzetek érvényt a törvénynek a kapuban! Talán megkegyelmez József maradékának az ÚR, a Seregek Istene.</verse>
        <verse osisID='Amos.5.16'>Ezért így szól az ÚR, a Seregek Istene, az én Uram: Minden téren sírni fognak, minden utcán jajgatnak. A mezei munkást gyászolni hívják, és a halottsiratókat jajveszékelni.</verse>
        <verse osisID='Amos.5.17'>Minden szőlőben sírni fognak, ha átvonulok közöttetek - mondja az ÚR.</verse>
        <verse osisID='Amos.5.18'>Jaj azoknak, akik az ÚR napját kívánják! Minek nektek az ÚR napja? Sötét lesz az, nem világos!</verse>
        <verse osisID='Amos.5.19'>Olyan lesz, mint mikor valaki oroszlán elől fut, és medve támad rá, vagy bemegy a házba, kezével a falhoz támaszkodik, és kígyó marja meg.</verse>
        <verse osisID='Amos.5.20'>Bizony, sötét lesz az ÚR napja, nem világos, vaksötét lesz, fénysugár nélkül!</verse>
        <verse osisID='Amos.5.21'>Gyűlölöm, megvetem ünnepeiteket, ünnepségeiteket ki nem állhatom!</verse>
        <verse osisID='Amos.5.22'>Ha égőáldozatot mutattok be nekem, vagy ételáldozatot, nem gyönyörködöm bennük. Rá se tekintek a békeáldozatra, melyet hízlalt állatokból mutattok be!</verse>
        <verse osisID='Amos.5.23'>Távozzatok előlem hangos éneklésetekkel, hallani sem akarom lantpengetésteket!</verse>
        <verse osisID='Amos.5.24'>Áradjon a törvény, mint a víz, és az igazság, mint a bővizű patak!</verse>
        <verse osisID='Amos.5.25'>Véresáldozatot és ételáldozatot úgy hoztatok-e nekem a pusztában negyven éven át, Izráel háza,</verse>
        <verse osisID='Amos.5.26'>hogy közben hordoztátok királyotokat, Szikkútot, és Kijjúnt, csillagistenetek képmását, amelyeket ti készítettetek?!</verse>
        <verse osisID='Amos.5.27'>Ezért fogságba küldelek titeket Damaszkuszon túlra - mondja az ÚR, akinek Seregek Istene a neve.</verse>
      </chapter>
      <chapter osisID='Amos.6'>
        <verse osisID='Amos.6.1'>Jaj a gondtalanoknak a Sionon, az elbizakodottaknak Samária hegyén, a legkiválóbb nép előkelőinek, akikhez folyamodik Izráel háza!</verse>
        <verse osisID='Amos.6.2'>Járjátok be Kalnét, és nézzetek szét! Onnan menjetek a nagy Hamátba, azután menjetek el a filiszteus Gátba: Különbek vagytok-e ezeknél az országoknál, nagyobb-e határuk a ti határotoknál?</verse>
        <verse osisID='Amos.6.3'>Ti azt gondoljátok, hogy messze van a veszedelem napja, ezért az erőszak uralmát közel hoztátok!</verse>
        <verse osisID='Amos.6.4'>Elefántcsont ágyakon heverésznek, pamlagokon terpeszkednek, megeszik a nyájból a bárányokat, és a hizlalóból a borjúkat!</verse>
        <verse osisID='Amos.6.5'>Hárfakísérettel danolásznak, és azt hiszik, hogy zenéjük olyan, mint Dávidé.</verse>
        <verse osisID='Amos.6.6'>Kelyhekből isszák a bort, és finom olajjal kenik magukat, de József romlásával nem törődnek.</verse>
        <verse osisID='Amos.6.7'>Ezért majd ők mennek a foglyok élén fogságba, és vége lesz a terpeszkedők mulatozásának.</verse>
        <verse osisID='Amos.6.8'>Önmagára esküdött az én Uram, az ÚR. Így szól az ÚR, a Seregek Istene: Utálom Jákób kevélységét, gyűlölöm palotáit: prédára vetem a várost mindenestül.</verse>
        <verse osisID='Amos.6.9'>Ha tíz ember marad meg egy házban, azok is meghalnak.</verse>
        <verse osisID='Amos.6.10'>Ha fölemeli valakinek a holttestét a nagybátyja vagy a rokona, hogy kivigye a házból, akkor odaszól annak, aki a ház belsejében van: Van-e még valaki veled? Az így felel: Nincs! - és hozzáteszi: Csitt, ki ne ejtsd az ÚR nevét!</verse>
        <verse osisID='Amos.6.11'>Mert ha az ÚR parancsol, darabokra zúzzák a nagy házakat, a kis házakat pedig törmelékké.</verse>
        <verse osisID='Amos.6.12'>Futhatnak-e kősziklán a lovak, fel lehet-e azt szántani ökrökkel? Ti pedig méreggé tettétek a törvényt, és az igazság gyümölcsét ürömmé.</verse>
        <verse osisID='Amos.6.13'>Örültök Lódebárnak, és azt mondjátok: A magunk erejével foglaltuk el Karnaimot!</verse>
        <verse osisID='Amos.6.14'>Én majd egy népet indítok ellened, Izráel háza - így szól az ÚR, a Seregek Istene -, amely sanyargat benneteket a hamáti úttól a pusztai patakig.</verse>
      </chapter>
      <chapter osisID='Amos.7'>
        <verse osisID='Amos.7.1'>Ezt mutatta nekem látomásban az én Uram, az ÚR: Íme, egy sáskarajt teremtett a sarjúfakadás kezdetén, amikor már nőtt a sarjú a királyi kaszálás után.</verse>
        <verse osisID='Amos.7.2'>És amikor a föld egész növényzetét meg akarták enni, ezt mondtam: Ó, Uram, URam! Bocsáss meg! Mi lesz így Jákóbbal, hiszen oly kicsiny?</verse>
        <verse osisID='Amos.7.3'>Megbánta ezt az ÚR: Nem történik meg! - mondta az ÚR.</verse>
        <verse osisID='Amos.7.4'>Ezt mutatta nekem látomásban az én Uram, az ÚR: Tüzet hívott elő ítéletre az én Uram, az ÚR, és az megemésztette a nagy mélységet. Mikor már a földet kezdte perzselni,</verse>
        <verse osisID='Amos.7.5'>ezt mondtam: Ó, Uram, URam, hagyd abba! Mi lesz így Jákóbbal, hiszen oly kicsiny?</verse>
        <verse osisID='Amos.7.6'>Megbánta ezt az ÚR: Ez sem történik meg! - mondta az én Uram, az ÚR.</verse>
        <verse osisID='Amos.7.7'>Ezt mutatta nekem látomásban az ÚR: Íme, az Úr ott állt egy meredek falon, függőónnal a kezében.</verse>
        <verse osisID='Amos.7.8'>Ezt kérdezte tőlem az ÚR: Mit látsz, Ámósz? Így feleltem: függőónt. Akkor ezt mondta az Úr: Függőónnal vizsgálom meg népemet, Izráelt, többé nem bocsátok meg neki.</verse>
        <verse osisID='Amos.7.9'>Elpusztulnak Izsák áldozóhalmai, romba dőlnek Izráel szentélyei, mert fegyverrel támadok Jeroboám házára.</verse>
        <verse osisID='Amos.7.10'>Ezt az üzenetet küldte Amacjá, Bétel papja, Jeroboámnak, Izráel királyának: Összeesküvést szít ellened Ámósz Izráel népe körében. Nem tűrheti el az ország az ő beszédeit!</verse>
        <verse osisID='Amos.7.11'>Mert így beszél Ámósz: Fegyvertől hal meg Jeroboám, Izráelnek pedig fogságba kell mennie földjéről.</verse>
        <verse osisID='Amos.7.12'>Ámósznak viszont ezt mondta Amacjá: Te látnok! Menj el innen, menekülj Júdába, ott keresd meg kenyeredet, és ott prófétálj!</verse>
        <verse osisID='Amos.7.13'>Bételben nem prófétálhatsz többé, mert királyi szentély ez itt, és az ország temploma!</verse>
        <verse osisID='Amos.7.14'>Ámósz így válaszolt Amacjának: Nem vagyok próféta, sem prófétatanítvány. Pásztor vagyok én, és fügét termesztek.</verse>
        <verse osisID='Amos.7.15'>De elhívott engem az ÚR a nyáj mellől, és ezt mondta nekem az ÚR: Menj, és prófétálj népemnek, Izráelnek!</verse>
        <verse osisID='Amos.7.16'>Most azért halld meg az ÚR igéjét! Te ezt mondtad: Nem prófétálhatsz Izráel ellen, nem prédikálhatsz Izsák házáról!</verse>
        <verse osisID='Amos.7.17'>Ezért így szól az ÚR: Feleséged parázna nő lesz a városban, fiaid és leányaid fegyver által esnek el, földedet fölosztják mérőkötéllel, te magad tisztátalan földön halsz meg, Izráel pedig fogságba megy földjéről!</verse>
      </chapter>
      <chapter osisID='Amos.8'>
        <verse osisID='Amos.8.1'>Ezt mutatta nekem látomásban az én Uram, az ÚR: Íme, egy kosár érett gyümölcs!</verse>
        <verse osisID='Amos.8.2'>Ezt kérdezte tőlem: Mit látsz, Ámósz? Így feleltem: Egy kosár érett gyümölcsöt. Ekkor azt mondta nekem az ÚR: Elérte a vég népemet, Izráelt, többé nem bocsátok meg neki.</verse>
        <verse osisID='Amos.8.3'>Azon a napon jajgatássá válnak a templomi énekek - így szól az én Uram, az ÚR. Tömérdek hulla lesz mindenütt, csendben rakják le őket.</verse>
        <verse osisID='Amos.8.4'>Halljátok meg ezt ti, akik a szegények vesztét kívánjátok, és ki akarjátok pusztítani az ország nyomorultjait!</verse>
        <verse osisID='Amos.8.5'>Mert így beszéltek: Mikor múlik el az újhold, hogy gabonát árulhassunk, és a szombat, hogy gabonával kereskedjünk, kisebb vékával, nagyobb súlyokkal, és hamis mérleggel csalva,</verse>
        <verse osisID='Amos.8.6'>hogy megvehessük a nincsteleneket pénzen, a szegényeket egy pár saruért, és eladhassuk a hulladék gabonát?</verse>
        <verse osisID='Amos.8.7'>Megesküdött az ÚR Jákób büszkeségére: Sohasem felejtem el tetteiket!</verse>
        <verse osisID='Amos.8.8'>Ne rendüljön meg emiatt a föld, és ne gyászoljon minden lakója? Úgy megemelkedik, akár a Nílus, árad és apad, mint Egyiptom folyója.</verse>
        <verse osisID='Amos.8.9'>Azon a napon - így szól az én URam, az ÚR - naplementét idézek elő délben, és sötétségbe borítom a földet fényes nappal.</verse>
        <verse osisID='Amos.8.10'>Ünnepeiteket gyászra változtatom, és dalaitokat siratóénekre. Minden derékra gyászruhát huzatok, minden fejet kopasszá teszek, olyan gyászba borítom őket, amilyent az egyszülöttért tartanak. Ilyen keserves nap lesz a végük.</verse>
        <verse osisID='Amos.8.11'>Jön majd olyan idő - így szól az én URam, az ÚR -, amikor éhséget bocsátok a földre. Nem kenyérre fognak éhezni, és nem vízre fognak szomjazni, hanem az ÚR igéjének hallgatására.</verse>
        <verse osisID='Amos.8.12'>Támolyognak majd tengertől tengerig és északtól keletig. Bolyonganak, és keresik az ÚR igéjét, de nem találják.</verse>
        <verse osisID='Amos.8.13'>Azon a napon elepednek a szomjúságtól a szép szüzek és az ifjak,</verse>
        <verse osisID='Amos.8.14'>akik Samária bálványára esküsznek, és így beszélnek: Dán Istenére mondom! - vagy: A beérsebai útra mondom! Elesnek, és nem kelnek fel többé!</verse>
      </chapter>
      <chapter osisID='Amos.9'>
        <verse osisID='Amos.9.1'>Láttam az URat az oltárnál állni. Ezt mondta: Üss az oszlopfőre, hogy belerendüljenek a küszöbök, hadd hulljanak a kövek mindnyájuk fejére! Akik megmaradnak, azokat fegyverrel ölöm meg. Nem tud elfutni közülük senki, nem fog megmenekülni közülük senki!</verse>
        <verse osisID='Amos.9.2'>Ha a holtak hazájába hatolnak be, onnan is kiragadja őket a kezem. Ha az égbe mennek föl, onnan is lehozom őket.</verse>
        <verse osisID='Amos.9.3'>Ha a Karmel tetején bújnak el, ott is felkutatom, és megragadom őket. Ha a tenger mélyén rejtőznek el szemem elől, ott is parancsolok, és megmarja őket a kígyó.</verse>
        <verse osisID='Amos.9.4'>Még ha fogságba mennek is ellenségeik előtt, ott is parancsolok, és megöli őket a fegyver. Szemmel tartom őket, de vesztükre és nem javukra.</verse>
        <verse osisID='Amos.9.5'>Ha az Úr, a Seregek URa megérinti a földet, megrendül az, és gyászol minden lakója. Úgy megemelkedik, akár a Nílus&amp;#59; majd leapad, mint Egyiptom folyója.</verse>
        <verse osisID='Amos.9.6'>A mennyben építette meg palotáját, és a földön vetett alapot boltozatának. Szól a tenger vizének, és kiönti azt a szárazföldre: az ÚR az ő neve!</verse>
        <verse osisID='Amos.9.7'>Nem olyanok vagytok-e előttem, Izráel fiai, mint az etiópok? - így szól az ÚR. Én hoztam ki Izráelt Egyiptomból, a filiszteusokat meg Kaftórból és az arámokat Kírből!</verse>
        <verse osisID='Amos.9.8'>Az én Uram, az ÚR szemmel tartja a vétkes országot. Kipusztítom azt a föld színéről! Bár mégsem pusztítom ki egészen Jákób házát - így szól az ÚR.</verse>
        <verse osisID='Amos.9.9'>Mert én parancsolok a népeknek, és megrostálom Izráel házát, mintha rostával ráznák, de egy szem sem esik a földre.</verse>
        <verse osisID='Amos.9.10'>Fegyvertől halnak meg népem vétkesei, akik azt gondolják: Nem ér el minket, és nem talál ránk a veszedelem.</verse>
        <verse osisID='Amos.9.11'>Azon a napon fölállítom Dávid összedőlt sátorát, kijavítom réseit, helyreállítom romjait, fölépítem, és olyan lesz, mint hajdan.</verse>
        <verse osisID='Amos.9.12'>Birtokba veszik Edóm maradékát és mindazokat a népeket, amelyeket majd rólam neveznek el - így szól az ÚR, aki ezt véghezviszi.</verse>
        <verse osisID='Amos.9.13'>Eljön majd az idő - így szól az ÚR -, amikor nyomon követi a szántó az aratót, a szőlőtaposó a magvetőt. Must csurog a hegyekről, és ömlik a halmokról.</verse>
        <verse osisID='Amos.9.14'>Jóra fordítom népemnek, Izráelnek sorsát. Az elpusztult városokat fölépítik, és laknak bennük. Ültetnek szőlőket, és isszák azok borát, kerteket művelnek, és eszik azok gyümölcsét.</verse>
        <verse osisID='Amos.9.15'>Elültetem őket földjükbe, és többé nem tépik ki őket földjükből, amelyet nekik adtam. Ezt mondja az ÚR, a te Istened.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='HunUj' xml:lang='hu'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='HunUj'>
        <title>Magyar Újfordítású</title>
        <contributor>
Magyar Bibliatársulat
Hungarian Bible Society
H-1113 Budapest
Bocskai út 35.
Tel.: 36-1 386-8267; 36-1 386-8277
Tel./Fax: 36-1 466-9392
</contributor>
        <creator>ws</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2005-03-10</date>
        <description>Magyar Bibliatarsulat Ujforditasu Bibliaja</description>
        <publisher>the word company</publisher>
        <type type='OSIS'>Bible</type>
        <identifier type='OSIS'>HunUj</identifier>
        <source>http://web.axelero.hu/kaveonline/sword/</source>
        <language type='IETF'>hu</language>
        <relation/>
        <coverage/>
        <rights>Public Domain; Free distribution</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Cor'>
      <chapter osisID='2Cor.1'>
        <verse osisID='2Cor.1.1'>Pál, Isten akaratából Krisztus Jézus apostola, és Timóteus, a testvér: Isten gyülekezetének, amely Korinthusban van, és mindazoknak a szenteknek, akik Akhájában vannak:</verse>
        <verse osisID='2Cor.1.2'>Kegyelem néktek és békesség Istentől, a mi Atyánktól, és az Úr Jézus Krisztustól.</verse>
        <verse osisID='2Cor.1.3'>Áldott az Isten, a mi Urunk Jézus Krisztus Atyja, az irgalom Atyja és minden vigasztalás Istene,</verse>
        <verse osisID='2Cor.1.4'>aki megvigasztal minket minden nyomorúságunkban, hogy mi is megvigasztalhassunk másokat minden nyomorúságban, azzal a vigasztalással, amellyel az Isten vigasztal minket.</verse>
        <verse osisID='2Cor.1.5'>Mert amilyen bőséggel részünk van a Krisztus szenvedéseiben, Krisztus által olyan bőséges a mi vigasztalásunk is.</verse>
        <verse osisID='2Cor.1.6'>Ha szorongattatunk, ez a ti vigasztalásotokért és üdvösségetekért van, ha vigasztaltatunk, az a ti vigasztalásotokért van, amely elég erős ugyanazoknak a szenvedéseknek az elhordozására, amelyeket mi is szenvedünk.</verse>
        <verse osisID='2Cor.1.7'>A mi reménységünk bizonyos felőletek, mert tudjuk, hogy amiképpen részestársak vagytok a szenvedésekben, ugyanúgy a vigasztalásban is.</verse>
        <verse osisID='2Cor.1.8'>Mert nem akarjuk, testvéreim, hogy ne tudjatok arról a nyomorúságról, amely Ázsiában ért minket: rendkívüli mértékben, sőt erőnkön felül megterheltettünk, annyira, hogy az életünk felől is kétségben voltunk.</verse>
        <verse osisID='2Cor.1.9'>Sőt mi magunk is elszántuk magunkat a halálra azért, hogy ne önmagunkban bizakodjunk, hanem az Istenben, aki feltámasztja a halottakat&amp;#59;</verse>
        <verse osisID='2Cor.1.10'>aki ekkora halálos veszedelemből megszabadított minket, és meg is fog szabadítani. Benne reménykedünk, hogy ezután is megszabadít,</verse>
        <verse osisID='2Cor.1.11'>mivel ti is segítségünkre vagytok az értünk mondott könyörgéssel, hogy a reánk áradt kegyelemért sokan sokféleképpen mondjanak értünk hálaadást.</verse>
        <verse osisID='2Cor.1.12'>Mert ez a mi dicsekvésünk, amelyről lelkiismeretünk bizonyságot tesz, hogy az Isten szentségével és tisztaságával, nem emberi bölcsességgel, hanem Isten kegyelmével jártunk a világban, kiváltképpen pedig közöttetek.</verse>
        <verse osisID='2Cor.1.13'>Mert nem írtunk nektek mást, mint amit olvastok és meg is értetek, sőt remélem, hogy teljesen meg fogtok érteni,</verse>
        <verse osisID='2Cor.1.14'>ahogyan részben meg is értettetek minket: hogy ti velünk dicsekedtek, amiképpen mi is veletek a mi Urunk Jézus napján.</verse>
        <verse osisID='2Cor.1.15'>Ezzel a bizodalommal akartam már előbb hozzátok menni, hogy másodszor is részesüljetek a kegyelemben.</verse>
        <verse osisID='2Cor.1.16'>Aztán tőletek akartam átmenni Macedóniába, és Macedóniából ismét hozzátok menni, hogy ti bocsássatok útra Júdeába.</verse>
        <verse osisID='2Cor.1.17'>Amikor tehát ezt akarom, vajon könnyelmű vagyok-e? Vagy amit tervezek, emberi módon tervezem, vagy hogy énnálam az "igen" egyszersmind "nem" is?</verse>
        <verse osisID='2Cor.1.18'>Isten a tanúm, hogy beszédünk nálatok nem volt "igen" és "nem".</verse>
        <verse osisID='2Cor.1.19'>Mert az Isten Fia, Krisztus Jézus, akit közöttetek mi, tudniillik én, Szilvánusz és Timóteus hirdettünk, nem lett "igen"- né is meg "nem"- mé is, hanem az "igen" valósult meg őbenne.</verse>
        <verse osisID='2Cor.1.20'>Mert valahány ígérete van Istennek, azokra őbenne van az igen, és ezért általa van az ámen is, az Isten dicsőségére általunk.</verse>
        <verse osisID='2Cor.1.21'>Aki pedig minket veletek együtt Krisztusban megerősít és felken, Isten az.</verse>
        <verse osisID='2Cor.1.22'>Ő pecsétjével el is jegyzett minket, és a Lélek zálogát adta szívünkbe.</verse>
        <verse osisID='2Cor.1.23'>Én pedig az Istent hívom tanúbizonyságul magam mellett, hogy irántatok való kíméletből nem mentem még el Korinthusba.</verse>
        <verse osisID='2Cor.1.24'>Mert nem akarunk uralkodni a ti hiteteken, hanem munkatársai vagyunk örömötöknek, mivel szilárdan álltok a hitben.</verse>
      </chapter>
      <chapter osisID='2Cor.2'>
        <verse osisID='2Cor.2.1'>Elhatároztam tehát magamban, hogy nem megyek hozzátok ismét szomorúsággal.</verse>
        <verse osisID='2Cor.2.2'>Mert ha megszomorítlak titeket, akkor ki vidámít meg engem, hacsak nem az, akit én megszomorítok?</verse>
        <verse osisID='2Cor.2.3'>Azért is írtam levélben erről, hogy amikor megérkezem, ne érjen szomorúság azok miatt, akiknek örülnöm kellene, mert meg vagyok győződve arról, hogy az én örömöm mindnyájatoké.</verse>
        <verse osisID='2Cor.2.4'>Mert sok gyötrődés és szívbeli szorongás között, sok könnyhullatással írtam nektek, nem azért, hogy megszomorodjatok, hanem hogy megismerjétek azt a szeretetet, amely igen erős énbennem irántatok.</verse>
        <verse osisID='2Cor.2.5'>Ha pedig valaki megszomorított, nem engem szomorított meg, hanem - hogy ne túlozzak - részben titeket mindnyájatokat is.</verse>
        <verse osisID='2Cor.2.6'>Elég az ilyennek az a büntetés, amit a többség mért rá.</verse>
        <verse osisID='2Cor.2.7'>Most viszont inkább bocsássatok meg neki, és vigasztaljátok meg, hogy a túlságos nagy szomorúság valamiképpen meg ne eméssze az ilyet.</verse>
        <verse osisID='2Cor.2.8'>Ezért kérlek titeket, tanúsítsatok iránta szeretetet.</verse>
        <verse osisID='2Cor.2.9'>Mert levelemet azért is írtam, hogy meggyőződjem megbízhatóságotokról: vajon mindenben engedelmesek vagytok-e.</verse>
        <verse osisID='2Cor.2.10'>Akinek pedig ti megbocsáttok, annak én is megbocsátok. Mert amit én megbocsátottam, ha volt mit megbocsátanom, az tiértetek volt Krisztus színe előtt, hogy rá ne szedjen minket a Sátán.</verse>
        <verse osisID='2Cor.2.11'>Az ő szándékai ugyanis nem ismeretlenek előttünk.</verse>
        <verse osisID='2Cor.2.12'>Amikor pedig megérkeztem Tróászba Krisztus evangéliumának hirdetésére, bár az Úr kaput nyitott előttem,</verse>
        <verse osisID='2Cor.2.13'>nem volt nyugalma lelkemnek, mivel nem találtam Titusz testvéremet. Ezért elbúcsúztam tőlük, és elmentem Macedóniába.</verse>
        <verse osisID='2Cor.2.14'>De hála legyen Istennek, aki a Krisztus ereje által mindenkor diadalra vezet bennünket, és ismeretének illatát terjeszti általunk mindenütt.</verse>
        <verse osisID='2Cor.2.15'>Mert Krisztus jó illata vagyunk Isten dicsőségére mind az üdvözülők, mind az elkárhozók között:</verse>
        <verse osisID='2Cor.2.16'>ezeknek a halál illata halálra, azoknak az élet illata életre. De ki alkalmas erre?</verse>
        <verse osisID='2Cor.2.17'>Mi nem olyanok vagyunk, mint sokan, akik nyerészkednek Isten igéjével, hanem mint akik tiszta szívből, sőt Istenből szólunk Isten előtt Krisztus által.</verse>
      </chapter>
      <chapter osisID='2Cor.3'>
        <verse osisID='2Cor.3.1'>Elkezdjük-e ismét ajánlani önmagunkat? Vagy szükségünk van-e, mint némelyeknek hozzátok szóló vagy tőletek kapott ajánlólevelekre?</verse>
        <verse osisID='2Cor.3.2'>A mi levelünk ti vagytok, amely be írva szívünkbe, amelyet ismer és olvas minden ember.</verse>
        <verse osisID='2Cor.3.3'>Mert nyilvánvaló, hogy ti Krisztusnak a mi szolgálatunk által szerzett levele vagytok, amely nem tintával, hanem az élő Isten Lelkével van felírva&amp;#59; és nem kőtáblára, hanem a szívek hústábláira.</verse>
        <verse osisID='2Cor.3.4'>Ilyen bizodalmunk pedig a Krisztus által van Isten iránt.</verse>
        <verse osisID='2Cor.3.5'>Nem mintha önmagunktól, mintegy a magunk erejéből volnánk alkalmasak, hogy bármit is megítéljünk&amp;#59; ellenkezőleg, a mi alkalmasságunk az Istentől van.</verse>
        <verse osisID='2Cor.3.6'>Ő tett alkalmassá minket arra, hogy az új szövetség szolgái legyünk, nem betűé, hanem Léleké, mert a betű megöl, a Lélek pedig megelevenít.</verse>
        <verse osisID='2Cor.3.7'>Ha pedig a halálnak betűkkel kőbe vésett szolgálata dicsőséges volt, úgyhogy nem tudtak Izráel fiai Mózes arcára nézni arcának múló dicsősége miatt,</verse>
        <verse osisID='2Cor.3.8'>hogyne volna még dicsőségesebb a Lélek szolgálata?</verse>
        <verse osisID='2Cor.3.9'>Mert ha a kárhoztatás szolgálata dicsőséges, mennyivel dicsőségesebb az igazság szolgálata!</verse>
        <verse osisID='2Cor.3.10'>Sőt ami ott dicsőséges volt, már nem is dicsőséges az azt felülmúló dicsőség miatt.</verse>
        <verse osisID='2Cor.3.11'>Ha ugyanis a múlandó dicsőséges, mennyivel inkább dicsőséges a maradandó.</verse>
        <verse osisID='2Cor.3.12'>Mivel tehát ilyen reménységünk van, teljes nyíltsággal szólunk&amp;#59;</verse>
        <verse osisID='2Cor.3.13'>és nem úgy, mint Mózes, aki leplet tett az arcára, hogy ne lássák Izráel fiai a múlandó dicsőség végét.</verse>
        <verse osisID='2Cor.3.14'>De az ő gondolkozásuk eltompult, mert az Ószövetség felolvasásakor ugyanaz a lepel mind a mai napig felfedetlenül megmaradt, mivel az csak Krisztusban tűnik el.</verse>
        <verse osisID='2Cor.3.15'>Sőt mindmáig, valahányszor Mózest olvassák, lepel van a szívükön.</verse>
        <verse osisID='2Cor.3.16'>De ha majd megtérnek az Úrhoz, elvétetik a lepel.</verse>
        <verse osisID='2Cor.3.17'>Az Úr pedig a Lélek, és ahol az Úr Lelke, ott a szabadság.</verse>
        <verse osisID='2Cor.3.18'>Mi pedig, miközben fedetlen arccal, mint egy tükörben szemléljük az Úr dicsőségét mindnyájan, ugyanarra a képre formálódunk át az Úr Lelke által dicsőségről dicsőségre.</verse>
      </chapter>
      <chapter osisID='2Cor.4'>
        <verse osisID='2Cor.4.1'>Ezért tehát, mivel ilyen szolgálatban állunk, minthogy irgalmat nyertünk, nem csüggedünk el,</verse>
        <verse osisID='2Cor.4.2'>hanem elvetjük a szégyenletes titkos bűnöket&amp;#59; nem járunk ravaszságban, nem is hamisítjuk meg az Isten igéjét, hanem az igazság nyílt hirdetésével ajánljuk magunkat minden ember lelkiismeretének az Isten előtt.</verse>
        <verse osisID='2Cor.4.3'>Ha pedig nem elég világos a mi evangéliumunk, csak azok számára nem világos, akik elvesznek.</verse>
        <verse osisID='2Cor.4.4'>Ezeknek a gondolkozását e világ istene megvakította, mert hitetlenek, és így nem látják meg a Krisztus dicsőségéről szóló evangélium világosságát, aki az Isten képmása.</verse>
        <verse osisID='2Cor.4.5'>Mert nem önmagunkat hirdetjük, hanem Krisztus Jézust, az Urat, önmagunkat pedig mint szolgáitokat Jézusért.</verse>
        <verse osisID='2Cor.4.6'>Isten ugyanis, aki ezt mondta: "Sötétségből világosság ragyogjon fel", ő gyújtott világosságot szívünkben, hogy felragyogjon előttünk Isten dicsőségének ismerete Krisztus arcán.</verse>
        <verse osisID='2Cor.4.7'>Ez a kincsünk pedig cserépedényekben van, hogy ezt a rendkívüli erőt Istennek tulajdonítsuk, és ne magunknak:</verse>
        <verse osisID='2Cor.4.8'>Mindenütt szorongatnak minket, de nem szorítanak be, kétségeskedünk, de nem esünk kétségbe&amp;#59;</verse>
        <verse osisID='2Cor.4.9'>üldözöttek vagyunk, de nem elhagyottak, letipornak, de el nem veszünk&amp;#59;</verse>
        <verse osisID='2Cor.4.10'>Jézus halálát mindenkor testünkben hordozzuk, hogy Jézus élete is láthatóvá legyen testünkben.</verse>
        <verse osisID='2Cor.4.11'>Mert életünk folyamán szüntelen a halál révén állunk Jézusért, hogy a Jézus élete is láthatóvá legyen halandó testünkben.</verse>
        <verse osisID='2Cor.4.12'>Azért a halál bennünk végzi munkáját, az élet pedig bennetek.</verse>
        <verse osisID='2Cor.4.13'>Mivel pedig a hitnek ugyanaz a Lelke van bennünk, ahogyan meg van írva: "Hittem, azért szóltam", mi is hiszünk, és azért szólunk!</verse>
        <verse osisID='2Cor.4.14'>Mert tudjuk, hogy aki feltámasztotta az Úr Jézust, az Jézussal együtt minket is feltámaszt, és maga elé állít veletek együtt.</verse>
        <verse osisID='2Cor.4.15'>Mert minden értetek van, hogy a kegyelem sokasodjék, és egyre többen adjanak hálát az Isten dicsőségére.</verse>
        <verse osisID='2Cor.4.16'>Ezért tehát nem csüggedünk. Sőt ha a külső emberünk megromlik is, a belső emberünk mégis megújul napról napra.</verse>
        <verse osisID='2Cor.4.17'>Mert a mi pillanatnyi könnyű szenvedésünk minden mértéket meghaladó nagy, örök dicsőséget szerez nekünk,</verse>
        <verse osisID='2Cor.4.18'>mivel nem a láthatókra nézünk, hanem a láthatatlanokra, mert a láthatók ideig valók, a láthatatlanok pedig örökkévalók.</verse>
      </chapter>
      <chapter osisID='2Cor.5'>
        <verse osisID='2Cor.5.1'>Tudjuk pedig, hogy ha földi sátorunk összeomlik, van Istentől készített hajlékunk, nem kézzel csinált, hanem örökkévaló mennyei házunk.</verse>
        <verse osisID='2Cor.5.2'>Azért sóhajtozunk ebben a testben, mivel vágyakozunk felölteni rá mennyből való hajlékunkat,</verse>
        <verse osisID='2Cor.5.3'>ha ugyan nem bizonyulunk felöltözve is mezíteleneknek.</verse>
        <verse osisID='2Cor.5.4'>Mert mi is, akik e sátorban vagyunk, megterhelten sóhajtozunk, minthogy nem szeretnénk ezt levetni, hanem felölteni rá amazt, hogy a halandót elnyelje az élet.</verse>
        <verse osisID='2Cor.5.5'>Isten pedig, aki minket erre felkészített, zálogul adta nekünk a Lelket.</verse>
        <verse osisID='2Cor.5.6'>Tehát mindenkor bizakodunk, és tudjuk, hogy amíg a testben lakunk, távol lakunk az Úrtól&amp;#59;</verse>
        <verse osisID='2Cor.5.7'>mert hitben járunk, nem látásban.</verse>
        <verse osisID='2Cor.5.8'>De bizakodunk, és inkább szeretnénk kiköltözni a testből, és hazaköltözni az Úrhoz.</verse>
        <verse osisID='2Cor.5.9'>Ezért arra törekszünk, hogy akár itt lakunk még, akár elköltözünk, kedvesek legyünk neki.</verse>
        <verse osisID='2Cor.5.10'>Mert mindnyájunknak leplezetlenül kell odaállnunk a Krisztus ítélőszéke elé, hogy mindenki megkapja, amit megérdemel, aszerint, amit e testben cselekedett: akár jót, akár gonoszat.</verse>
        <verse osisID='2Cor.5.11'>Mivel tehát ismerjük az Úr félelmét, embereket győzünk meg, Isten előtt pedig nyíltan állunk. Remélem azonban, hogy a ti lelkiismeretetek előtt is nyíltan állunk.</verse>
        <verse osisID='2Cor.5.12'>Nem önmagunkat ajánljuk ismét nektek, hanem lehetőséget adunk nektek a velünk való dicsekedésre, hogy legyen mit felelnetek azoknak, akik azzal dicsekednek, ami csak látszat, és nem azzal, ami a szívben van.</verse>
        <verse osisID='2Cor.5.13'>Ha ugyanis révületbe estünk, Istenért történt, ha pedig józanok vagyunk, értetek van.</verse>
        <verse osisID='2Cor.5.14'>Mert a Krisztus szeretete szorongat minket, mivel azt tartjuk, hogy ha egy meghalt mindenkiért, akkor mindenki meghalt&amp;#59;</verse>
        <verse osisID='2Cor.5.15'>és azért halt meg mindenkiért, hogy akik élnek, többé ne önmaguknak éljenek, hanem annak, aki értük meghalt és feltámadt.</verse>
        <verse osisID='2Cor.5.16'>Úgyhogy mi mostantól fogva senkit nem ismerünk test szerint: ha ismertük is Krisztust test szerint, most már őt sem így ismerjük.</verse>
        <verse osisID='2Cor.5.17'>Ezért ha valaki Krisztusban van, új teremtés az: a régi elmúlt, és íme: új jött létre.</verse>
        <verse osisID='2Cor.5.18'>Mindez pedig Istentől van, aki megbékéltetett minket önmagával Krisztus által, és nekünk adta a békéltetés szolgálatát.</verse>
        <verse osisID='2Cor.5.19'>Isten ugyanis Krisztusban megbékéltette a világot önmagával, úgyhogy nem tulajdonította nekik vétkeiket, és reánk bízta a békéltetés igéjét.</verse>
        <verse osisID='2Cor.5.20'>Tehát Krisztusért járva követségben, mintha Isten kérne általunk: Krisztusért kérünk, béküljetek meg az Istennel!</verse>
        <verse osisID='2Cor.5.21'>Mert azt, aki nem ismert bűnt, bűnné tette értünk, hogy mi Isten igazsága legyünk őbenne.</verse>
      </chapter>
      <chapter osisID='2Cor.6'>
        <verse osisID='2Cor.6.1'>Vele együtt munkálkodva intünk is titeket&amp;#59; úgy éljetek, mint akik nem hiába kapták az Isten kegyelmét.</verse>
        <verse osisID='2Cor.6.2'>Mert ő mondja: "A kegyelem idején meghallgattalak, és az üdvösség napján megsegítettelek. Íme, most van a kegyelem ideje! Íme, most van az üdvösség napja!"</verse>
        <verse osisID='2Cor.6.3'>Senkinek semmiféle megütközést nem okozunk, hogy ne szidalmazzák szolgálatunkat,</verse>
        <verse osisID='2Cor.6.4'>hanem úgy ajánljuk magunkat mindenben, mint Isten szolgái: sok tűrésben, nyomorúságban, szükségben, szorongattatásban,</verse>
        <verse osisID='2Cor.6.5'>verésekben, bebörtönzésben, fáradozásban, virrasztásban, böjtölésben,</verse>
        <verse osisID='2Cor.6.6'>tisztaságban, ismeretben, türelemben, jóságban, Szentlélekben, képmutatás nélküli szeretetben,</verse>
        <verse osisID='2Cor.6.7'>az igazság igéjével, Isten erejével, az igazság jobb és bal felől való fegyvereivel,</verse>
        <verse osisID='2Cor.6.8'>dicsőségben és gyalázatban, rossz hírben és jó hírben, mint ámítók és igazak,</verse>
        <verse osisID='2Cor.6.9'>mint ismeretlenek és jól ismertek, mint halálra váltak, és íme, élők, mint megfenyítettek és meg nem öltek,</verse>
        <verse osisID='2Cor.6.10'>mint szomorkodók, de mindig örvendezők, mint szegények, de sokakat gazdagítók, mint akiknek nincsen semmijük, és akiké mégis minden.</verse>
        <verse osisID='2Cor.6.11'>Szánk megnyílt, szívünk kitárult előttetek, korinthusiak:</verse>
        <verse osisID='2Cor.6.12'>nem a mi szívünkben van kevés hely számotokra, hanem a ti szívetekben van kevés hely számunkra.</verse>
        <verse osisID='2Cor.6.13'>Viszonzásul pedig, mint gyermekeimhez szólok: tárjátok ki ti is szíveteket.</verse>
        <verse osisID='2Cor.6.14'>Ne legyetek a hitetlenekkel felemás igában, mert mi köze egymáshoz az igazságnak és a gonoszságnak, vagy mi köze van a világosságnak a sötétséghez?</verse>
        <verse osisID='2Cor.6.15'>Vagy mi azonosság van Krisztus és Beliál között? Vagy milyen közösség van hívő és hitetlen között?</verse>
        <verse osisID='2Cor.6.16'>Hogyan fér össze Isten temploma a bálványokkal? Mert mi az élő Isten temploma vagyunk, ahogyan az Isten mondta: "Közöttük fogok lakni és járni, Istenük leszek, és ők az én népem lesznek.</verse>
        <verse osisID='2Cor.6.17'>Ezért tehát menjetek ki közülük, és váljatok külön tőlük, így szól az Úr, tisztátalant ne érintsetek, és én magamhoz fogadlak titeket,</verse>
        <verse osisID='2Cor.6.18'>Atyátokká leszek, ti pedig fiaimmá és leányaimmá lesztek, így szól a mindenható Úr."</verse>
      </chapter>
      <chapter osisID='2Cor.7'>
        <verse osisID='2Cor.7.1'>Mivel tehát ilyen ígéreteink vannak, szeretteim, tisztítsuk meg magunkat minden testi és lelki tisztátalanságtól, és Isten félelmében tegyük teljessé a mi megszentelődésünket.</verse>
        <verse osisID='2Cor.7.2'>Fogadjatok be minket: senkit nem bántottunk, senkit nem károsítottunk meg, senkit nem csaltunk meg.</verse>
        <verse osisID='2Cor.7.3'>Nem vádképpen mondom, hiszen az előbb mondottam, hogy szívünkben vagytok, hogy együtt éljünk, és együtt haljunk.</verse>
        <verse osisID='2Cor.7.4'>Nagy a bizalmam irántatok, sok dicsekedni valóm van veletek, tele vagyok vigasztalódással, minden nyomorúságunk ellenére csordultig vagyok örömmel.</verse>
        <verse osisID='2Cor.7.5'>Mert amikor megérkeztünk Macedóniába, semmi nyugalma sem volt testünknek, hanem mindenféleképpen gyötrődtünk: kívül harcok, belül félelmek.</verse>
        <verse osisID='2Cor.7.6'>De Isten, a megalázottak vigasztalója, megvigasztalt minket Titusz megérkezésével&amp;#59;</verse>
        <verse osisID='2Cor.7.7'>de nemcsak az ő megérkezésével, hanem azzal a vigasztalással is, amellyel ő nálatok megvigasztalódott. Hírül hozta ugyanis nekünk a ti vágyódásotokat, a ti kesergéseteket, a ti hozzám való ragaszkodásotokat, úgyhogy még jobban megörültem.</verse>
        <verse osisID='2Cor.7.8'>Mert ha megszomorítottalak is titeket azzal a levéllel, nem bánom. Bántam ugyan, látva hogy az a levél, ha egy kis időre is, megszomorított titeket,</verse>
        <verse osisID='2Cor.7.9'>de most már örülök. Nem annak, hogy megszomorodtatok, hanem hogy megtérésre szomorodtatok meg: mert Isten szerint szomorodtatok meg, és miattunk semmiben nem vallotok kárt.</verse>
        <verse osisID='2Cor.7.10'>Mert az Isten szerinti szomorúság megbánhatatlan megtérést szerez az üdvösségre, a világ szerinti szomorúság pedig halált szerez.</verse>
        <verse osisID='2Cor.7.11'>Mert éppen az, hogy Isten szerint szomorodtatok meg, mekkora buzgóságot keltett bennetek, sőt mentegetőzést, sőt méltatlankodást, sőt félelmet, sőt vágyódást, sőt ragaszkodást, sőt a vétkes megbüntetését! Mindenképpen igazoltátok, hogy tiszták vagytok az ügyben.</verse>
        <verse osisID='2Cor.7.12'>Ha tehát írtam is nektek, nem a sértő miatt, és nem is a sértett érdekében írtam, hanem azért, hogy nyilvánvalóvá legyen buzgóságotok, amely az Isten színe előtt van bennetek irántunk.</verse>
        <verse osisID='2Cor.7.13'>Ezért tehát megvigasztalódtunk, de megvigasztalódásunkon túl még jobban örültünk Titusz örömének, hiszen ti mindnyájan megnyugtattátok a lelkét.</verse>
        <verse osisID='2Cor.7.14'>Mert ha egy kissé eldicsekedtem neki veletek, nem szégyenültem meg, hanem amint mindent az igazsághoz híven mondtunk el nektek, úgy Titusz előtt való dicsekedésünk is igaznak bizonyult.</verse>
        <verse osisID='2Cor.7.15'>Az ő szíve még jobban felétek fordul, amikor visszaemlékezik mindnyájatok engedelmességére, amint félve és aggódva fogadtátok őt.</verse>
        <verse osisID='2Cor.7.16'>Örülök, hogy minden tekintetben bízhatom bennetek.</verse>
      </chapter>
      <chapter osisID='2Cor.8'>
        <verse osisID='2Cor.8.1'>Hírt adunk nektek, testvéreim, Istennek arról a kegyelméről, amelyet Macedónia gyülekezeteinek adott.</verse>
        <verse osisID='2Cor.8.2'>Mert a nyomorúság sok próbája között bőséges az ő örömük, és nagy szegénységükből a tisztaszívűség gazdagsága lett.</verse>
        <verse osisID='2Cor.8.3'>Tanúskodom arról, hogy erejük szerint, sőt erejükön felül is önként adakoztak,</verse>
        <verse osisID='2Cor.8.4'>és erősen sürgetve kérték tőlünk, hogy a szentek iránti szolgálatban adakozással részt vehessenek.</verse>
        <verse osisID='2Cor.8.5'>És nem csak azt tették, amit reméltünk, hanem először önmagukat adták az Úrnak, és aztán nekünk, az Isten akaratából.</verse>
        <verse osisID='2Cor.8.6'>Úgyhogy bátorítottuk Tituszt, hogy amint már előbb elkezdte, fejezze is be nálatok ennek az adománynak az összegyűjtését.</verse>
        <verse osisID='2Cor.8.7'>Ezért ahogyan mindenben bővelkedtek: hitben és igében, ismeretben és minden buzgóságban, és a tőlünk rátok áradó szeretetben, úgy ebben az adakozásban is legyetek bőkezűek.</verse>
        <verse osisID='2Cor.8.8'>Nem parancsként mondom, hanem azért, hogy mások buzgósága által a bennetek levő szeretet valódiságát is kipróbáljam.</verse>
        <verse osisID='2Cor.8.9'>Mert ismeritek a mi Urunk Jézus Krisztus kegyelmét&amp;#59; hogy gazdag létére szegénnyé lett értetek, hogy ti az ő szegénysége által meggazdagodjatok.</verse>
        <verse osisID='2Cor.8.10'>Tanácsot is adok ebben az ügyben, mert ez hasznos nektek, akik nem csak a cselekvést, hanem előzőleg az akarást is elkezdtétek tavaly óta.</verse>
        <verse osisID='2Cor.8.11'>Most pedig a cselekvést is végezzétek el, hogy amilyen az akarás készsége, olyan legyen a véghezvitel is, aszerint, amitek van!</verse>
        <verse osisID='2Cor.8.12'>Mert ha megvan a készség, az aszerint kedves, amije kinek-kinek van, nem aszerint, amije nincs.</verse>
        <verse osisID='2Cor.8.13'>Ugyanis azért, hogy másoknak könnyebbségük legyen, nektek ne legyen nyomorúságotok. Ellenben az egyenlőségnek megfelelően</verse>
        <verse osisID='2Cor.8.14'>a mostani időben a ti fölöslegetek pótolja azok hiányát, hogy máskor azok fölöslege is pótolja majd a ti hiányotokat, hogy így egyenlőség legyen&amp;#59;</verse>
        <verse osisID='2Cor.8.15'>amint meg van írva: "Aki sokat szedett, annak nem lett többje, és aki keveset, annak nem lett kevesebbje."</verse>
        <verse osisID='2Cor.8.16'>Hála legyen az Istennek, aki értetek ugyanezt a buzgóságot adta Titusz szívébe.</verse>
        <verse osisID='2Cor.8.17'>Mert megkapta ugyan a bátorítást, de buzgóbb lévén, önként ment el hozzátok.</verse>
        <verse osisID='2Cor.8.18'>Elküldtük vele együtt azt a testvért is, akinek az evangélium hirdetésével szerzett jó híre bejárta valamennyi gyülekezetet.</verse>
        <verse osisID='2Cor.8.19'>Sőt ezenkívül a gyülekezetek kiválasztották őt útitársunknak is ebben az adománygyűjtésben, amelyben szolgálunk, magának az Úrnak a dicsőségére és a mi készségünk megmutatására.</verse>
        <verse osisID='2Cor.8.20'>Mert óvakodni akarunk attól, hogy valaki megrágalmazzon minket szolgálatunknak eme bőséges eredménye miatt:</verse>
        <verse osisID='2Cor.8.21'>mert gondunk van a tisztességre nemcsak az Úr előtt, hanem az emberek előtt is.</verse>
        <verse osisID='2Cor.8.22'>Elküldtük velük együtt azt a testvért, akinek az alkalmasságát sok mindenben kipróbáltuk, mert sokszor buzgó volt, most pedig még sokkal buzgóbb, mert nagyon bízik bennetek.</verse>
        <verse osisID='2Cor.8.23'>Akár Tituszról van szó, aki nekem társam és közöttetek munkatársam, akár a mi testvéreinkről, a gyülekezetek küldöttei ők: Krisztus dicsősége.</verse>
        <verse osisID='2Cor.8.24'>Tanúsítsatok tehát irántuk szeretetet, és mutassátok meg nekik, hogy méltón dicsekedtünk veletek a gyülekezetek előtt.</verse>
      </chapter>
      <chapter osisID='2Cor.9'>
        <verse osisID='2Cor.9.1'>A szentek iránti szolgálatról fölösleges írnom nektek.</verse>
        <verse osisID='2Cor.9.2'>Hiszen ismerem készségeteket, amelyért dicsekszem veletek a macedónoknak, hogy Akhája tavaly óta készen áll, és hogy a ti buzgóságotok magával ragadta a többséget.</verse>
        <verse osisID='2Cor.9.3'>De mégis elküldtem a testvéreket, nehogy a veletek való dicsekedésünk ebben az ügyben hiábavaló legyen, hanem amint megmondtam: készen legyetek.</verse>
        <verse osisID='2Cor.9.4'>És ha velem macedónok érkeznek, és felkészületlenül találnak titeket, valamiképpen szégyent ne valljunk mi - hogy ne mondjuk: ti - ebben a bizodalmunkban.</verse>
        <verse osisID='2Cor.9.5'>Szükségesnek tartottam tehát, hogy megkérjem a testvéreket, menjenek előre hozzátok, és készítsék elő a már megígért adományokat, hogy az úgy legyen készen, mint hálaáldozat, nem pedig mint kényszerű adomány.</verse>
        <verse osisID='2Cor.9.6'>Tudjuk pedig, hogy aki szűken vet, szűken is arat, és aki bőven vet, bőven is arat.</verse>
        <verse osisID='2Cor.9.7'>Mindenki úgy adjon, ahogyan előre eldöntötte szívében, ne kedvetlenül vagy kényszerűségből, mert "a jókedvű adakozót szereti az Isten".</verse>
        <verse osisID='2Cor.9.8'>Az Istennek pedig van hatalma arra, hogy minden kegyelmét kiárassza rátok, hogy mindenütt mindenkor minden szükségessel rendelkezzetek, és bőségben éljetek minden jó cselekedetre.</verse>
        <verse osisID='2Cor.9.9'>Amint meg van írva: "Bőkezűen osztott a szegényeknek, igazsága megmarad örökké."</verse>
        <verse osisID='2Cor.9.10'>Aki pedig magot ad a magvetőnek, és eledelül kenyeret, megadja és megsokasítja vetőmagotokat, és megszaporítja "igazságotok gyümölcsét."</verse>
        <verse osisID='2Cor.9.11'>Így mindenben meggazdagodtok a teljes tisztaszívűségre, amely hálaadást szül az Isten iránt általunk.</verse>
        <verse osisID='2Cor.9.12'>Mert ennek a szolgálatnak az ellátása nemcsak a szentek szükségleteit elégíti ki, hanem sokakat hálaadásra is indít az Isten iránt.</verse>
        <verse osisID='2Cor.9.13'>Mert e szolgálat eredményességéért dicsőítik majd az Istent, azért az engedelmességért, amellyel Krisztus evangéliumáról vallást tesztek, és azért a jószívűségetekért, amely irántunk és mindenki iránt megnyilvánul.</verse>
        <verse osisID='2Cor.9.14'>És ők könyörögnek is értetek, és vágyódnak utánatok, mivel Isten jósága bőven kiáradt rátok.</verse>
        <verse osisID='2Cor.9.15'>Hála legyen az Istennek kimondhatatlan ajándékáért!</verse>
      </chapter>
      <chapter osisID='2Cor.10'>
        <verse osisID='2Cor.10.1'>A Krisztus szelídségével és gyöngédségével kérlek titeket én, Pál, aki - némelyek szerint - szemtől szemben ugyan alázatos vagyok közöttetek, de távollétemben erélyes vagyok hozzátok&amp;#59;</verse>
        <verse osisID='2Cor.10.2'>kérlek titeket, hogy amikor jelen leszek, ne kelljen erélyesnek lennem annak a meggyőződésnek az alapján, amellyel merészen akarok fellépni némelyekkel szemben, akik úgy vélekednek, hogy mi test szerint élünk.</verse>
        <verse osisID='2Cor.10.3'>Mert testben élünk, de nem test szerint hadakozunk&amp;#59;</verse>
        <verse osisID='2Cor.10.4'>hadakozásunk fegyverei ugyanis nem testiek, hanem erősek az Isten kezében erődítmények lerombolására.</verse>
        <verse osisID='2Cor.10.5'>Ezekkel rombolunk le minden okoskodást és minden magaslatot, amelyet az Isten ismeretével szemben emeltek, és foglyul ejtünk minden gondolatot a Krisztus iránti engedelmességre,</verse>
        <verse osisID='2Cor.10.6'>és készek vagyunk megbüntetni minden engedetlenséget, amikor teljességre jut a ti engedelmességetek.</verse>
        <verse osisID='2Cor.10.7'>Ami a szemetek előtt van, arra nézzetek! Ha valaki meg van győződve arról, hogy ő a Krisztusé, azt is gondolja meg önmagában, hogy amint ő Krisztusé, ugyanúgy mi is.</verse>
        <verse osisID='2Cor.10.8'>Mert ha kissé túlozva dicsekszem is a hatalmunkkal, amelyet az Úr építésetekre, és nem rombolásotokra adott, nem szégyenülök meg,</verse>
        <verse osisID='2Cor.10.9'>nem akarva azt a látszatot kelteni, mintha levelemmel csak fenyegetnélek titeket.</verse>
        <verse osisID='2Cor.10.10'>Mert levelei, mondják, súlyosak és kemények ugyan, de testi megjelenése erőtlen, és beszéde szánalmas.</verse>
        <verse osisID='2Cor.10.11'>Azt pedig gondolja meg az ilyen ember, hogy amilyenek vagyunk a távollétünkben írt levelünk szavaiban, olyanok leszünk ottlétünkkor tetteinkben is.</verse>
        <verse osisID='2Cor.10.12'>Mert nem merjük magunkat azokhoz számítani vagy hasonlítani, akik önmagukat ajánlják. De ezek nem veszik észre, hogy magukhoz mérik, és magukhoz hasonlítják önmagukat.</verse>
        <verse osisID='2Cor.10.13'>Mi azonban nem mérték nélkül, hanem annak a határnak a mértéke szerint dicsekszünk, amelyet az Isten szabott ki nekünk mértékül, hogy eljussunk hozzátok is.</verse>
        <verse osisID='2Cor.10.14'>Mert mi nem mentünk túl a nekünk kiszabott határon, mint akik nem jutnak el hozzátok&amp;#59; hiszen hozzátok is eljutottunk a Krisztus evangéliumával.</verse>
        <verse osisID='2Cor.10.15'>Nem dicsekszünk mértéktelenül mások fáradozásával, de reméljük, hogy hitetek megnövekedésével naggyá leszünk közöttetek a mi munkaterületünkön.</verse>
        <verse osisID='2Cor.10.16'>Ennélfogva a rajtatok túl eső területeken is hirdetjük az evangéliumot, de nem dicsekszünk olyan munkával, amelyet másutt már elvégeztek.</verse>
        <verse osisID='2Cor.10.17'>Aki pedig dicsekszik, az Úrral dicsekedjék,</verse>
        <verse osisID='2Cor.10.18'>mert nem az a megbízható ember, aki önmagát ajánlja, hanem az, akit az Úr ajánl.</verse>
      </chapter>
      <chapter osisID='2Cor.11'>
        <verse osisID='2Cor.11.1'>Bárcsak elviselnétek tőlem egy kis esztelenséget, sőt viseljetek el engem is.</verse>
        <verse osisID='2Cor.11.2'>Mert Isten féltő szeretetével féltelek titeket: mivel eljegyeztelek titeket egy férfiúnak, hogy tiszta szűzként állítsalak benneteket a Krisztus elé.</verse>
        <verse osisID='2Cor.11.3'>Félek azonban, hogy amint a kígyó megcsalta Évát ravaszságával, úgy tántorodnak el a ti gondolataitok is a Krisztus iránti őszinte és tiszta hűségtől.</verse>
        <verse osisID='2Cor.11.4'>Mert ha valaki odamegy hozzátok, és más Jézust hirdet, nem akit mi hirdettünk, vagy más lelket fogadtok be, nem akit kaptatok, vagy más evangéliumot, nem amelyet elfogadtatok, azt szépen eltűritek.</verse>
        <verse osisID='2Cor.11.5'>Pedig úgy gondolom, hogy semmivel sem vagyok alábbvaló a legfőbb apostoloknál.</verse>
        <verse osisID='2Cor.11.6'>Ha iskolázatlan vagyok is az ékesszólásban, az ismeretben nem, különben is nyíltan álltunk előttetek minden tekintetben.</verse>
        <verse osisID='2Cor.11.7'>Vagy talán bűnt követtem el, amikor megaláztam önmagamat, hogy ti felmagasztaltassatok, mert ingyen hirdettem nektek az Isten evangéliumát?</verse>
        <verse osisID='2Cor.11.8'>Más gyülekezeteket fosztottam ki, amikor támogatást fogadtam el tőlük a nálatok végzendő szolgálatra.</verse>
        <verse osisID='2Cor.11.9'>Amikor pedig nálatok voltam, és hiányt szenvedtem, nem terheltem meg senkit, mert hiányomat a Macedóniából jött testvérek pótolták, és attól, hogy én terhetekre legyek, minden tekintetben tartózkodtam, és tartózkodni fogok.</verse>
        <verse osisID='2Cor.11.10'>A Krisztus bennem levő igazságára mondom, hogy ettől a dicsekvésemtől Akhája vidékén sem fognak megfosztani.</verse>
        <verse osisID='2Cor.11.11'>Miért? Mert nem szeretlek titeket? Isten jól tudja azt!</verse>
        <verse osisID='2Cor.11.12'>De amit teszek, azt ezután is tenni fogom, hogy elvegyem a lehetőséget azoktól, akik arra keresnek alkalmat, hogy amivel dicsekednek, abban olyanoknak bizonyuljanak, mint mi.</verse>
        <verse osisID='2Cor.11.13'>Mert az ilyenek álapostolok, csaló munkások, akik Krisztus apostolainak adják ki magukat.</verse>
        <verse osisID='2Cor.11.14'>Nem is csoda, mert maga a Sátán is a világosság angyalának adja ki magát.</verse>
        <verse osisID='2Cor.11.15'>Nem meglepő tehát, hogy szolgái is az igazság szolgáinak adják ki magukat&amp;#59; de a végük cselekedeteikhez méltó lesz.</verse>
        <verse osisID='2Cor.11.16'>Megint csak azt mondom, senki se tartson esztelennek, ha pedig mégis annak gondoltok, akkor esztelenként is fogadjatok el, hogy egy kissé én is dicsekedhessem.</verse>
        <verse osisID='2Cor.11.17'>Amit mondok, nem az Úr szerint mondom, hanem szinte esztelenül, a dicsekedésnek ezzel a merészségével.</verse>
        <verse osisID='2Cor.11.18'>Minthogy sokan dicsekednek test szerint, én is dicsekedni fogok.</verse>
        <verse osisID='2Cor.11.19'>Hiszen ti okosak vagytok, és szívesen eltűritek az eszteleneket:</verse>
        <verse osisID='2Cor.11.20'>mert eltűritek, ha valaki leigáz titeket, ha valaki élősködik rajtatok, ha valaki zsákmányul ejt titeket, ha valaki hatalmaskodik rajtatok, ha valaki arcul üt benneteket.</verse>
        <verse osisID='2Cor.11.21'>Szégyenkezve szólok, minthogy ehhez mi gyengék voltunk. De ha valaki merész valamiben, esztelenül szólok, merész vagyok én is.</verse>
        <verse osisID='2Cor.11.22'>Héberek ők? Én is. Izráeliták? Én is. Ábrahám utódai? Én is.</verse>
        <verse osisID='2Cor.11.23'>Krisztus szolgái? Esztelenül szólok: én még inkább, hiszen többet fáradoztam, többször börtönöztek be, igen sok verést szenvedtem el, sokszor forogtam halálos veszedelemben.</verse>
        <verse osisID='2Cor.11.24'>Zsidóktól ötször kaptam negyven botütést egy híján,</verse>
        <verse osisID='2Cor.11.25'>háromszor megvesszőztek, egyszer megköveztek, háromszor szenvedtem hajótörést, egy éjt és egy napot hányódtam a tenger hullámain.</verse>
        <verse osisID='2Cor.11.26'>Gyakran voltam úton, veszedelemben folyókon, veszedelemben rablók között, veszedelemben népem között, veszedelemben pogányok között, veszedelemben városban, veszedelemben a tengeren, veszedelemben áltestvérek között,</verse>
        <verse osisID='2Cor.11.27'>fáradozásban és vesződségben, gyakori virrasztásban, éhezésben és szomjazásban, gyakori böjtölésben, hidegben és mezítelenségben.</verse>
        <verse osisID='2Cor.11.28'>Ezeken kívül még ott van naponkénti zaklattatásom és az összes gyülekezet gondja.</verse>
        <verse osisID='2Cor.11.29'>Ki erőtlen, hogy vele együtt ne volnék én is erőtlen? Ki botránkozik meg, hogy ne égnék én is?</verse>
        <verse osisID='2Cor.11.30'>Ha dicsekednem kell, gyengeségeimmel fogok dicsekedni.</verse>
        <verse osisID='2Cor.11.31'>Az Úr Jézus Istene és Atyja, aki áldott örökké, tudja, hogy nem hazudok.</verse>
        <verse osisID='2Cor.11.32'>Damaszkuszban Aretász király helytartója őriztette a damaszkusziak városát, hogy elfogjanak engem.</verse>
        <verse osisID='2Cor.11.33'>Ablakon át kosárban eresztettek le a falon, és megmenekültem a kezéből.</verse>
      </chapter>
      <chapter osisID='2Cor.12'>
        <verse osisID='2Cor.12.1'>Dicsekednem kell, habár nem használ&amp;#59; rátérek azért az Úr megjelenéseire és kinyilatkoztatásaira.</verse>
        <verse osisID='2Cor.12.2'>Ismerek egy embert a Krisztusban: tizennégy évvel ezelőtt - hogy testben-e, vagy testen kívül-e, nem tudom, csak az Isten tudja -, elragadtatott a harmadik égig.</verse>
        <verse osisID='2Cor.12.3'>Én tudom, hogy az az ember - hogy testben-e vagy testen kívül-e, nem tudom, csak az Isten tudja -,</verse>
        <verse osisID='2Cor.12.4'>elragadtatott a paradicsomba, és olyan kimondhatatlan beszédeket hallott, amelyeket nem szabad embernek elmondania.</verse>
        <verse osisID='2Cor.12.5'>Ezzel az emberrel dicsekszem, nem pedig önmagammal&amp;#59; ha csak az erőtlenségeimmel nem.</verse>
        <verse osisID='2Cor.12.6'>Pedig ha dicsekedni akarnék, nem lennék esztelen, mert igazságot mondanék, de mérséklem magamat, hogy valaki többnek ne tartson, mint aminek lát, vagy amit tőlem hall&amp;#59;</verse>
        <verse osisID='2Cor.12.7'>még a kinyilatkoztatások különleges nagysága miatt sem. Ezért tehát, hogy el ne bizakodjam, tövis adatott a testembe: a Sátán angyala, hogy gyötörjön, hogy el ne bizakodjam.</verse>
        <verse osisID='2Cor.12.8'>Emiatt háromszor kértem az Urat, hogy távozzék az el tőlem.</verse>
        <verse osisID='2Cor.12.9'>De ő ezt mondta nekem: "Elég neked az én kegyelmem, mert az én erőm erőtlenség által ér célhoz." Legszívesebben tehát az erőtlenségeimmel dicsekszem, hogy a Krisztus ereje lakozzék bennem.</verse>
        <verse osisID='2Cor.12.10'>Ezért a Krisztusért örömöm telik erőtlenségekben, bántalmazásokban, nyomorúságokban, üldöztetésekben és szorongattatásokban&amp;#59; mert amikor erőtlen vagyok, akkor vagyok erős.</verse>
        <verse osisID='2Cor.12.11'>Esztelenné lettem: ti kényszerítettetek rá. Nektek kellett volna ugyanis engem ajánlanotok, hiszen semmivel nem voltam alábbvaló a legfőbb apostoloknál, ha semmi vagyok is.</verse>
        <verse osisID='2Cor.12.12'>Apostolságom ismertetőjegyei a teljes állhatatosságban, a jelekben, csodákban és isteni erőkben nyilvánultak meg közöttetek.</verse>
        <verse osisID='2Cor.12.13'>Mert mi az, amiben a többi gyülekezethez képest hátrányba kerültetek, hacsak az nem, hogy én magam nem voltam terhetekre? Bocsássátok meg nekem ezt az igazságtalanságot!</verse>
        <verse osisID='2Cor.12.14'>Íme, most kész vagyok harmadszor is elmenni hozzátok, és nem leszek terhetekre, mert nem azt keresem, ami a tietek, hanem titeket magatokat kereslek. Mert nem a gyermekek tartoznak gyűjteni a szülőknek, hanem a szülők a gyermekeknek.</verse>
        <verse osisID='2Cor.12.15'>Én pedig nagyon szívesen hozok áldozatot, sőt magamat is feláldozom a ti lelketekért. Ha én titeket ennyire szeretlek, ti kevésbé szerettek engem?</verse>
        <verse osisID='2Cor.12.16'>Ám legyen: én nem voltam terhetekre, de ravasz ember lévén, csellel fogtalak meg titeket.</verse>
        <verse osisID='2Cor.12.17'>Vagy valamelyik küldöttem révén csaltalak meg titeket?</verse>
        <verse osisID='2Cor.12.18'>Megkértem Tituszt, és vele együtt küldtem el azt a testvért is. Csak nem Titusz csalt meg titeket? Nem ugyanazon Lélek szerint jártunk? Nem ugyanazokon a nyomokon?</verse>
        <verse osisID='2Cor.12.19'>Régóta azt gondolhatjátok, hogy mentegetőzünk előttetek. Mi azonban Isten színe előtt a Krisztusban beszélünk, mindezt pedig, szeretteim, a ti épülésetekre.</verse>
        <verse osisID='2Cor.12.20'>Mert félek, hogy amikor megérkezem, nem olyanoknak talállak titeket, mint szeretnélek, és ti is olyannak találtok engem, amilyennek nem szeretnétek. Félek, hogy viszálykodás, irigység, harag, önzés, rágalmazás, vádaskodás, felfuvalkodás, pártoskodás lesz közöttetek,</verse>
        <verse osisID='2Cor.12.21'>úgyhogy amikor odamegyek, ismét megaláz engem az én Istenem nálatok, és megsiratok sokakat azok közül, akik korábban vétkeztek, és nem tértek meg abból a tisztátalanságból, paráznaságból és kicsapongásból, amelyet elkövettek.</verse>
      </chapter>
      <chapter osisID='2Cor.13'>
        <verse osisID='2Cor.13.1'>Most harmadszor megyek hozzátok: "Két vagy három tanú szava erősítsen meg minden vallomást!"</verse>
        <verse osisID='2Cor.13.2'>Előre megmondtam, most is előre mondom, mint másodszori ottlétemkor, és most távollétemben is azoknak, akik előzőleg vétkeztek, de a többieknek is: ha még egyszer elmegyek, nem leszek kíméletes&amp;#59;</verse>
        <verse osisID='2Cor.13.3'>minthogy annak bizonyítékát keresitek, hogy általam valóban az a Krisztus szól, aki veletek szemben nem erőtlen, hanem hatalmas közöttetek.</verse>
        <verse osisID='2Cor.13.4'>Mert ha meg is feszíttetett erőtlenségből, él az Isten hatalmából, és ha mi erőtlenek vagyunk is őbenne, élni fogunk vele együtt az Isten hatalmából közöttetek.</verse>
        <verse osisID='2Cor.13.5'>Önmagatokat tegyétek próbára, hogy igazán hisztek-e?! Önmagatokat vizsgáljátok meg! Vagy nem ismeritek fel magatokon, hogy Jézus Krisztus bennetek van? Ha nem, akkor még kipróbálatlanok vagytok.</verse>
        <verse osisID='2Cor.13.6'>De remélem, felismeritek, hogy mi viszont kipróbáltak vagyunk.</verse>
        <verse osisID='2Cor.13.7'>Imádkozunk az Istenhez, hogy semmi rosszat ne tegyetek, nem azért, hogy mi kipróbáltaknak mutatkozzunk, hanem azért, hogy a jót tegyétek, mi pedig mintha nem volnánk kipróbáltak.</verse>
        <verse osisID='2Cor.13.8'>Mert semmit nem tehetünk az igazság ellen, hanem csak az igazságért.</verse>
        <verse osisID='2Cor.13.9'>Mert örülünk, ha mi erőtlenek vagyunk, ti pedig erősek vagytok. Könyörgünk a ti épülésetekért.</verse>
        <verse osisID='2Cor.13.10'>Azért írom ezeket távollétemben, hogy ottlétemkor ne kelljen keményen bánnom veletek aszerint a hatalom szerint, amelyet az Úr nekem építésre, és nem rombolásra adott.</verse>
        <verse osisID='2Cor.13.11'>Végül, testvéreim, örüljetek, állítsátok helyre a jó rendet magatok között, fogadjátok el az intést, jussatok egyetértésre, éljetek békességben, akkor a szeretet és a békesség Istene veletek lesz.</verse>
        <verse osisID='2Cor.13.12'>Köszöntsétek egymást szent csókkal&amp;#59;</verse>
        <verse osisID='2Cor.13.13'>köszöntenek titeket a szentek mind.</verse>
        <verse osisID='2Cor.13.14'>Az Úr Jézus Krisztus kegyelme, az Isten szeretete és a Szentlélek közössége legyen mindnyájatokkal!</verse>
      </chapter>
    </div></osisText>
</osis>
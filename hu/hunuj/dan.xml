<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='HunUj' xml:lang='hu'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='HunUj'>
        <title>Magyar Újfordítású</title>
        <contributor>
Magyar Bibliatársulat
Hungarian Bible Society
H-1113 Budapest
Bocskai út 35.
Tel.: 36-1 386-8267; 36-1 386-8277
Tel./Fax: 36-1 466-9392
</contributor>
        <creator>ws</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2005-03-10</date>
        <description>Magyar Bibliatarsulat Ujforditasu Bibliaja</description>
        <publisher>the word company</publisher>
        <type type='OSIS'>Bible</type>
        <identifier type='OSIS'>HunUj</identifier>
        <source>http://web.axelero.hu/kaveonline/sword/</source>
        <language type='IETF'>hu</language>
        <relation/>
        <coverage/>
        <rights>Public Domain; Free distribution</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Dan'>
      <chapter osisID='Dan.1'>
        <verse osisID='Dan.1.1'>Jójákim júdai király uralkodásának harmadik évében eljött Nebukadneccar, Babilónia királya Jeruzsálem ellen, és körülzárta azt.</verse>
        <verse osisID='Dan.1.2'>Az Úr a kezébe adta Jójákimot, Júda királyát és az Isten háza fölszerelésének egy részét&amp;#59; ő pedig elvitte a fölszerelést Sineár földjére, a maga isteneinek a templomába, és isteneinek a kincstárában helyezte el.</verse>
        <verse osisID='Dan.1.3'>A király meghagyta főudvarmesterének, Aspenaznak, hogy válasszon ki Izráel fiai közül királyi vérből való, vagy nemesi származású</verse>
        <verse osisID='Dan.1.4'>ifjakat, akiknek semmiféle fogyatékosságuk nincs, hanem szép arcúak, fogékonyak minden bölcsességre, taníthatók az ismeretekre, megértik a tudományt, és így alkalmasak arra, hogy majd a királyi palotában szolgálatba álljanak. Meg kellett őket tanítani a káldeusok írására és nyelvére is.</verse>
        <verse osisID='Dan.1.5'>A király elrendelte, hogy adjanak nekik mindennap a király ételéből és abból a borból, amit ő szokott inni. Így kellett őket nevelni három esztendeig, hogy azután a király szolgálatába álljanak.</verse>
        <verse osisID='Dan.1.6'>Voltak közöttük júdaiak is: Dániel, Hananjá, Mísáél és Azarjá.</verse>
        <verse osisID='Dan.1.7'>A főudvarmester ilyen neveket adott nekik: Dánielt Baltazárnak, Hananját Sadraknak, Mísáélt Mésaknak, Azarját pedig Abédnegónak nevezte el.</verse>
        <verse osisID='Dan.1.8'>Dániel azonban elhatározta, hogy nem szennyezi be magát a király ételével és azzal a borral, amit ő szokott inni, ezért arra kérte a főudvarmestert, hogy ne kelljen magát beszennyeznie.</verse>
        <verse osisID='Dan.1.9'>Isten a főudvarmestert jóindulatra és szeretetre indította Dániel iránt,</verse>
        <verse osisID='Dan.1.10'>de azért ezt mondta a főudvarmester Dánielnek: Félek az én uramtól, a királytól, mert ő rendelkezett így ételetekről és italotokról. Mi lesz, ha azt látja, hogy ti soványabbak vagytok, mint a veletek egykorú ifjak? Még bajba kerülök miattatok a királynál!</verse>
        <verse osisID='Dan.1.11'>Akkor Dániel ezt mondta annak a felügyelőnek, akit a főudvarmester rendelt Dániel, Hananjá, Mísáél és Azarjá mellé:</verse>
        <verse osisID='Dan.1.12'>Tégy próbát szolgáiddal tíz napig! Engedjék meg, hogy zöldségféléket együnk, és vizet igyunk.</verse>
        <verse osisID='Dan.1.13'>Azután mutassanak meg neked minket és azokat az ifjakat, akik a király ételéből esznek, és amit majd látsz, aszerint bánj szolgáiddal!</verse>
        <verse osisID='Dan.1.14'>Az hallgatott rájuk ebben a dologban, és próbát tett velük tíz napig.</verse>
        <verse osisID='Dan.1.15'>Tíz nap múlva szebbnek látszottak, és kövérebbek voltak azoknál az ifjaknál, akik a király ételéből ettek.</verse>
        <verse osisID='Dan.1.16'>Ezért a felügyelő fölmentette őket az alól, hogy az előírt ételt egyék, és hogy bort igyanak, és ahelyett zöldségféléket adott nekik.</verse>
        <verse osisID='Dan.1.17'>Ennek a négy ifjúnak megadta az Isten, hogy előrehaladjanak a tudományban, mindenféle írásban és bölcsességben. Dániel pedig értett a látomások és az álmok magyarázatához is.</verse>
        <verse osisID='Dan.1.18'>Amikor eljött az az idő, amelyről meghagyta a király, hogy vezessék őket eléje, a főudvarmester bevezette őket Nebukadneccar elé.</verse>
        <verse osisID='Dan.1.19'>A király elbeszélgetett velük, de egy sem akadt több közöttük olyan, mint Dániel, Hananjá, Mísáél és Azarjá. Ők tehát a király szolgálatába álltak.</verse>
        <verse osisID='Dan.1.20'>Akármit kérdezett tőlük a király, bölcsesség és értelem dolgában tízszer okosabbaknak találta őket egész országa minden mágusánál és varázslójánál. Ott is maradt Dániel Círus király uralkodásának első évéig.</verse>
        <verse osisID='Dan.1.21'>Ott is maradt Dániel Círus király uralkodásának első évéig.</verse>
      </chapter>
      <chapter osisID='Dan.2'>
        <verse osisID='Dan.2.1'>Nebukadneccar uralkodásának tizenkettedik évében álmot látott Nebukadneccar, nyugtalan lett a lelke, és nem tudott tovább aludni.</verse>
        <verse osisID='Dan.2.2'>Ekkor azt mondta a király, hogy hívjanak mágusokat, igézőket, varázslókat és csillagjósokat, hogy mondják meg: mi volt a királynak az álma. Azok eljöttek, és a király elé álltak.</verse>
        <verse osisID='Dan.2.3'>A király így szólt hozzájuk: Álmot láttam, és nyugtalan a lelkem, amíg nem tudom: mit jelent az álom.</verse>
        <verse osisID='Dan.2.4'>A csillagjósok így szóltak a királyhoz - arámul: Király, örökké élj! Mondd el az álmot szolgáidnak, és mi megadjuk a magyarázatát.</verse>
        <verse osisID='Dan.2.5'>A király válaszolt, és ezt mondta a csillagjósoknak: Ez az elhatározásom: Ha nem adjátok tudtomra az álmot és magyarázatát, akkor darabokra vágnak benneteket, házaitokat pedig szemétdombbá teszik.</verse>
        <verse osisID='Dan.2.6'>De ha az álmot és magyarázatát előadjátok, akkor ajándékokat, birtokokat és nagy méltóságot kaptok tőlem. Adjátok tehát elő az álmot és magyarázatát!</verse>
        <verse osisID='Dan.2.7'>Azok másodszor is válaszoltak, és ezt mondták: A király mondja el az álmot szolgáinak, mi majd megadjuk a magyarázatot.</verse>
        <verse osisID='Dan.2.8'>A király válaszolt, és ezt mondta: Most már bizonyosan tudom, hogy ti csak időt akartok nyerni, mert látjátok, hogy mi az elhatározásom.</verse>
        <verse osisID='Dan.2.9'>Ha az álmot nem adjátok tudtomra, azt csak úgy tudom megítélni, hogy ti megegyeztetek, és csak hazug és haszontalan dolgokat beszéltek előttem, míg a körülmények meg nem változnak. Ezért az álmot mondjátok meg, és abból tudni fogom, hogy helyes magyarázatot adtok-e nekem.</verse>
        <verse osisID='Dan.2.10'>A csillagjósok így válaszoltak a királynak: Nincs olyan halandó a földön, aki a király kívánságának meg tudna felelni. Nincs is egy olyan nagy és hatalmas király sem, aki ilyen dolgot kérdezett volna mágusaitól, varázslóitól vagy csillagjósaitól.</verse>
        <verse osisID='Dan.2.11'>Mert az, amit a király kérdez, igen nehéz. Nincs is más, aki azt el tudná mondani a királynak, csak az istenek, akik nem laknak együtt a testben élőkkel.</verse>
        <verse osisID='Dan.2.12'>Ezért a király igen nagy haragra gerjedt, és elrendelte, hogy végezzék ki a babiloni bölcseket mind.</verse>
        <verse osisID='Dan.2.13'>Amikor kiadták a parancsot, hogy öljék meg a bölcseket, keresték Dánielt és társait, hogy őket is megöljék.</verse>
        <verse osisID='Dan.2.14'>Ekkor Dániel okos és értelmes szavakkal fordult Arjókhoz, a király testőrparancsnokához, aki már elindult, hogy megölesse a babiloni bölcseket.</verse>
        <verse osisID='Dan.2.15'>Így szólt Arjókhoz, a király megbízottjához: Miért adott ki ilyen kegyetlen parancsot a király? Akkor Arjók tudtára adta a dolgot Dánielnek.</verse>
        <verse osisID='Dan.2.16'>Dániel pedig bement a királyhoz, és azt kérte tőle, hogy adjon neki időt, ő majd megadja a magyarázatot a királynak.</verse>
        <verse osisID='Dan.2.17'>Ezután Dániel hazament, és tudtára adta a dolgot társainak, Hananjának, Mísáélnak és Azarjának,</verse>
        <verse osisID='Dan.2.18'>majd irgalomért könyörögtek a menny Istenéhez, hogy e titok miatt ne vesszenek el Dániel és társai a babiloni bölcsekkel együtt.</verse>
        <verse osisID='Dan.2.19'>Ekkor a titok lelepleződött Dániel előtt éjszakai látomásban, Dániel pedig áldotta érte a menny Istenét.</verse>
        <verse osisID='Dan.2.20'>Ezt mondta Dániel: Isten neve legyen áldott örökkön örökké, övé a bölcsesség és a hatalom.</verse>
        <verse osisID='Dan.2.21'>Ő szabja meg a különböző időket és alkalmakat. Királyokat taszít el, és királyokat támaszt. Ő ad bölcsességet a bölcseknek és tudományt a nagy tudósoknak.</verse>
        <verse osisID='Dan.2.22'>Ő tárja fel a mélyen elrejtett titkokat&amp;#59; tudja, mi van a sötétségben, és nála lakik a világosság.</verse>
        <verse osisID='Dan.2.23'>Magasztallak és dicsőítlek én téged, atyáim Istene, mert bölcsességet és erőt adtál nekem, és most tudtul adtad, amit kértünk tőled, tudtul adtad nekünk a király dolgát.</verse>
        <verse osisID='Dan.2.24'>Dániel ezután elment Arjókhoz, akinek a király azt parancsolta, hogy pusztítsa el a babiloni bölcseket. Odament, és ezt mondta neki: Ne pusztítsd el a babiloni bölcseket! Vezess engem a király elé, és én megmagyarázom a királynak az álmát!</verse>
        <verse osisID='Dan.2.25'>Akkor Arjók sietve bevitte Dánielt a király elé, és jelentette: Találtam egy férfit a Júdából hozott foglyok közül, aki meg tudja magyarázni a királynak az álmát.</verse>
        <verse osisID='Dan.2.26'>A király megszólalt, és azt mondta Dánielnek, akinek Baltazár lett a neve: Képes vagy arra, hogy megmondd, milyen álmot láttam, és mi annak a magyarázata?</verse>
        <verse osisID='Dan.2.27'>Dániel így válaszolt a királynak: A titkot, amelyet a király kérdezett, bölcsek, varázslók, mágusok és csillagászok nem tudják megfejteni a királynak.</verse>
        <verse osisID='Dan.2.28'>De van Isten a mennyben, aki a titkokat feltárja. Ő azt tudatta Nebukadneccar királlyal, hogy mi fog történni az utolsó napokban. A te álmod és az a látomás, amelyet fekvőhelyeden láttál, ez volt:</verse>
        <verse osisID='Dan.2.29'>Te, ó király, azon töprengtél fekvőhelyeden, hogy mi fog történni ezután. A titkok kijelentője pedig tudatta veled, hogy mi fog történni.</verse>
        <verse osisID='Dan.2.30'>Előttem pedig ez a titok nem azért tárult föl, mintha bennem nagyobb bölcsesség volna, mint bármely élő emberben, hanem azért, hogy a magyarázat a királynak tudomására jusson, és hogy megtudd, amin magadban töprengsz.</verse>
        <verse osisID='Dan.2.31'>Neked, ó király, látomásod volt: egy nagy szobrot láttál. A szobor hatalmas és roppant fényes volt. Előtted állt, és rettenetes volt ránézni is.</verse>
        <verse osisID='Dan.2.32'>Ennek a szobornak a feje színaranyból volt, a melle és a karjai ezüstből, a hasa és az oldala rézből,</verse>
        <verse osisID='Dan.2.33'>a lábszárai vasból, lábai pedig részint vasból, részint cserépből voltak.</verse>
        <verse osisID='Dan.2.34'>Miközben nézted, egy kő zuhant le anélkül, hogy valaki hozzányúlt volna, ledöntötte a szobrot vas- és cseréplábairól, és darabokra zúzta az egészet.</verse>
        <verse osisID='Dan.2.35'>Összezúzódott a vas, a cserép, a réz, az ezüst és az arany, és olyan lett az egész, mint nyári szérűn a polyva, amelyet elvisz a szél, és nyomát sem lehet találni. A kő pedig, amely ledöntötte a szobrot, nagy heggyé lett, és elfoglalta az egész földet.</verse>
        <verse osisID='Dan.2.36'>Ez az álom, és a magyarázatát is elmondjuk a királynak.</verse>
        <verse osisID='Dan.2.37'>Ó király, királyok királya, akinek a menny Istene királyságot, hatalmat, erőt és méltóságot adott,</verse>
        <verse osisID='Dan.2.38'>kezedbe adta az embereket, a mezei állatokat és az égi madarakat, bárhol laknak is, és mindezeknek uralkodójává tett: te vagy az aranyfej!</verse>
        <verse osisID='Dan.2.39'>De utánad más királyság támad, alacsonyabb rendű a tiednél. Azután pedig egy harmadik királyság, rézből való, amely az egész földön uralkodik.</verse>
        <verse osisID='Dan.2.40'>A negyedik királyság erős lesz, mint a vas. Mert ahogyan a vas összetör és szétzúz mindent, úgy fogja pörölyként összetörni és szétzúzni amazokat.</verse>
        <verse osisID='Dan.2.41'>Azt is láttad, hogy a lábak és az ujjak részint cserépből, részint vasból vannak. Az a királyság ugyanis szétszakad, de marad benne valami a vas keménységéből, ahogyan láttad, hogy a vas keveredett az agyagcseréppel.</verse>
        <verse osisID='Dan.2.42'>Lábujjai részint vasból, részint cserépből voltak&amp;#59; eszerint a királyság részint erős, részint törékeny lesz.</verse>
        <verse osisID='Dan.2.43'>Vasat láttál agyagcseréppel keveredve. Azok ugyanis házasság révén keverednek, de nem egyesülnek egymással, ahogyan a vas sem egyesül a cseréppel.</verse>
        <verse osisID='Dan.2.44'>Ezeknek a királyoknak az idejében támaszt a menny Istene egy királyságot, amely nem semmisül meg soha, és a királyi uralom más népre nem száll át. Összetöri mindezeket a királyságokat, és véget vet nekik, maga pedig fennáll mindörökké.</verse>
        <verse osisID='Dan.2.45'>Ezért láttad, hogy a hegyről egy kő zuhant le anélkül, hogy valaki hozzányúlt volna, és összetörte a vasat, a rezet, a cserepet, az ezüstöt és az aranyat. A nagy Isten tudtára adta a királynak, hogy mi történik majd ezután. Igazat mond ez az álom, és bizonyos a magyarázata.</verse>
        <verse osisID='Dan.2.46'>Akkor Nebukadneccar király arcra borult, úgy hódolt Dániel előtt, és megparancsolta, hogy mutassanak be áldozatot, és tömjénezzenek neki.</verse>
        <verse osisID='Dan.2.47'>Dánielnek pedig azt mondta a király: Valóban a ti Istenetek az istenek Istene, a királyok ura és a titkok feltárója, ezért tudtad feltárni ezt a titkot.</verse>
        <verse osisID='Dan.2.48'>Akkor a király nagy méltóságra emelte Dánielt, sok és nagy ajándékot adott neki, majd Babilon város kormányzójává és a babiloni bölcsek elöljárójává tette.</verse>
        <verse osisID='Dan.2.49'>Dániel viszont azt kérte a királytól, hogy Sadrakot, Mésakot és Abédnegót rendelje szolgálatba Babilon városában&amp;#59; Dániel pedig a királyi udvarban maradt.</verse>
      </chapter>
      <chapter osisID='Dan.3'>
        <verse osisID='Dan.3.1'>Nebukadneccar király csináltatott egy hatvan könyök magas és hat könyök széles aranyszobrot. Fölállíttatta azt a Dúrá völgyében, Babilon városában.</verse>
        <verse osisID='Dan.3.2'>Azután összehívatta Nebukadneccar király a kormányzókat, az elöljárókat, a helytartókat, a tanácsosokat, a kincstárnokokat, a bírákat, a rendőrparancsnokokat és a tartományok tisztviselőit, hogy jöjjenek el a szobor felavatására, amelyet Nebukadneccar király felállíttatott.</verse>
        <verse osisID='Dan.3.3'>Akkor összegyűltek a kormányzók, az elöljárók, a helytartók, a tanácsosok, a kincstárnokok, a bírák, a rendőrparancsnokok és a tartományok tisztviselői a szobor felavatására, amelyet Nebukadneccar király felállíttatott, és odaálltak a szobor elé, amelyet Nebukadneccar felállíttatott.</verse>
        <verse osisID='Dan.3.4'>A hírnök pedig hangos szóval kihirdette: Megparancsoljuk nektek, különböző nyelvű népek és nemzetek,</verse>
        <verse osisID='Dan.3.5'>hogy amint meghalljátok a kürt, síp, citera, hárfa, lant, duda és mindenféle hangszer hangját, boruljatok le, és hódoljatok az aranyszobor előtt, amelyet Nebukadneccar király felállíttatott!</verse>
        <verse osisID='Dan.3.6'>Ha pedig valaki nem borul le, és nem hódol előtte, azt azon nyomban bedobják az izzó tüzes kemencébe!</verse>
        <verse osisID='Dan.3.7'>Amikor tehát a különböző nyelvű népek és nemzetek meghallották a kürt, síp, citera, hárfa, lant és mindenféle hangszer hangját, leborultak, és hódoltak az aranyszobor előtt, amelyet Nebukadneccar király felállíttatott.</verse>
        <verse osisID='Dan.3.8'>Ekkor azonban káldeus férfiak álltak elő, és bevádolták a zsidókat.</verse>
        <verse osisID='Dan.3.9'>Így beszéltek Nebukadneccar királyhoz: Király, örökké élj!</verse>
        <verse osisID='Dan.3.10'>Te, ó király, megparancsoltad, hogy minden ember, aki meghallja a kürt, síp, citera, hárfa, lant, duda és mindenféle hangszer hangját, boruljon le, és hódoljon az aranyszobor előtt&amp;#59;</verse>
        <verse osisID='Dan.3.11'>ha pedig valaki nem borul le, és nem hódol előtte, azt dobják be az izzó tüzes kemencébe.</verse>
        <verse osisID='Dan.3.12'>Vannak itt zsidó férfiak, Sadrak, Mésak és Abédnegó, akiket Babilon városában állítottál szolgálatba, ezek a férfiak semmibe sem vesznek téged, ó király, nem tisztelik isteneidet, és nem hódolnak az aranyszobor előtt, amelyet felállíttattál.</verse>
        <verse osisID='Dan.3.13'>Ekkor Nebukadneccar haragra gerjedve megparancsolta, hogy vezessék elő Sadrakot, Mésakot és Abédnegót. Oda is vezették ezeket a férfiakat a király elé.</verse>
        <verse osisID='Dan.3.14'>Nebukadneccar ezt kérdezte tőlük: Sadrak, Mésak és Abédnegó! Igaz-e, hogy ti nem tisztelitek isteneimet és nem hódoltok az aranyszobor előtt, amelyet felállíttattam?</verse>
        <verse osisID='Dan.3.15'>Készek vagytok-e most, ha meghalljátok a kürt, síp, citera, hárfa, lant, duda és mindenféle hangszer hangját, leborulni és hódolni a szobor előtt, amelyet csináltattam? Mert ha nem hódoltok, azon nyomban bedobnak benneteket az izzó tüzes kemencébe. És van-e olyan Isten, aki az én kezemből ki tud szabadítani benneteket?</verse>
        <verse osisID='Dan.3.16'>Sadrak, Mésak és Abédnegó így válaszolt a királynak: Ó Nebukadneccar! Nem szükséges, hogy erre bármit is feleljünk.</verse>
        <verse osisID='Dan.3.17'>Van nekünk Istenünk, akit mi tisztelünk: ő ki tud minket szabadítani az izzó tüzes kemencéből, és ki tud szabadítani a te kezedből is, ó király!</verse>
        <verse osisID='Dan.3.18'>De ha nem tenné is, tudd meg, ó király, hogy mi a te isteneidet nem tiszteljük, és nem hódolunk az aranyszobor előtt, amelyet felállíttattál!</verse>
        <verse osisID='Dan.3.19'>Ekkor Nebukadneccart úgy elöntötte a harag Sadrak, Mésak és Abédnegó miatt, hogy még az arca is eltorzult. Meghagyta, hogy hétszerte jobban fűtsék be a kemencét, mint ahogyan be szokták fűteni.</verse>
        <verse osisID='Dan.3.20'>Azután megparancsolta hadserege legerősebb vitézeinek, hogy kötözzék meg Sadrakot, Mésakot és Abédnegót, és dobják be őket az izzó tüzes kemencébe.</verse>
        <verse osisID='Dan.3.21'>Megkötözték tehát ezeket a férfiakat, és úgy, ahogy fel voltak öltözve, nadrágostul, alsóruhástul és süvegestül, bedobták őket az izzó tüzes kemencébe.</verse>
        <verse osisID='Dan.3.22'>Mivel a király szigorú parancsára a kemencét roppantul befűtötték, a lángoló tűz megölte azokat az embereket, akik Sadrakot, Mésakot és Abédnegót odahurcolták.</verse>
        <verse osisID='Dan.3.23'>A három férfi, Sadrak, Mésak és Abédnegó pedig megkötözve az izzó tüzes kemencébe esett.</verse>
        <verse osisID='Dan.3.24'>Nebukadneccar király azonban megdöbbent, sietve fölkelt, és ezt kérdezte udvari embereitől: Nem három férfit dobtunk megkötözve a tűzbe? Azok így válaszoltak a királynak: Valóban úgy van, ó király!</verse>
        <verse osisID='Dan.3.25'>Ő azonban így szólt: Én mégis négy férfit látok szabadon járni a tűzben, és nincs rajtuk semmi sérülés. A negyedik pedig olyannak látszik, mint valami isten.</verse>
        <verse osisID='Dan.3.26'>Ekkor Nebukadneccar király odament az izzó tüzes kemence ajtajához, és így szólt: Sadrak, Mésak és Abédnegó, szolgái a felséges Istennek! Jertek ki, jöjjetek ide! És kijött Sadrak, Mésak és Abédnegó a tűzből.</verse>
        <verse osisID='Dan.3.27'>Az összegyűlt kormányzók, elöljárók, helytartók és a király udvari emberei pedig látták, hogy ezeknek a férfiaknak semmit sem ártott a tűz, a hajuk szála sem perzselődött meg, a ruhájuk sem égett meg, sőt még a füst szaga sem járta át őket.</verse>
        <verse osisID='Dan.3.28'>Nebukadneccar ekkor így szólt: Áldott legyen a Sadrak, Mésak és Abédnegó Istene, mert elküldötte angyalát, és kiszabadította szolgáit, akik benne bíztak. Még a király parancsát is megszegték, és kockára tették az életüket, de a maguk Istenén kívül nem tiszteltek egy istent sem, és nem hódoltak előttük.</verse>
        <verse osisID='Dan.3.29'>Megparancsolom azért, hogy aki nem tiszteli Sadrak, Mésak és Abédnegó Istenét, azt vágják darabokra, bármilyen nyelvű népből vagy nemzetből való is, házát pedig tegyék szemétdombbá! Mert nincs más isten, aki így meg tud szabadítani.</verse>
        <verse osisID='Dan.3.30'>Azután a király megerősítette tisztségében Sadrakot, Mésakot és Abédnegót Babilon városában.</verse>
      </chapter>
      <chapter osisID='Dan.4'>
        <verse osisID='Dan.4.1'>Nebukadneccar király üzenete az egész birodalmában lakó különféle nyelvű népekhez és nemzetekhez: Békességetek növekedjék!</verse>
        <verse osisID='Dan.4.2'>Jónak látom kihirdetni a jeleket és a csodákat, amelyeket a felséges Isten tett.</verse>
        <verse osisID='Dan.4.3'>Mily nagyok az ő jelei, mily hatalmasak csodái! Az ő királysága örök királyság, és uralma megmarad nemzedékről nemzedékre!</verse>
        <verse osisID='Dan.4.4'>Én, Nebukadneccar, békében éltem házamban, boldog voltam palotámban.</verse>
        <verse osisID='Dan.4.5'>De egyszer álmot láttam, amely megrettentett engem, és azok az álomképek, amelyeket a fekhelyemen láttam, megrémítettek.</verse>
        <verse osisID='Dan.4.6'>Megparancsoltam azért, hogy vezessék elém a babiloni bölcseket mind, és azok magyarázzák meg nekem az álmot.</verse>
        <verse osisID='Dan.4.7'>Amikor eljöttek a mágusok, a varázslók, a csillagjósok és a csillagászok, elmondtam nekik az álmomat, de ők nem tudták nekem megmagyarázni.</verse>
        <verse osisID='Dan.4.8'>Végül megjelent előttem Dániel, akinek a neve az én istenem neve után Baltazár, akiben szent, isteni lélek van, és elmondtam neki az álmomat:</verse>
        <verse osisID='Dan.4.9'>Baltazár, te nagy mágus! Tudom, hogy szent, isteni lélek van benned, és nincs olyan titok, amit ne tudnál megfejteni. Magyarázd meg azt a látomást, amelyet álmomban láttam!</verse>
        <verse osisID='Dan.4.10'>A látomás, amelyet fekvőhelyemen láttam, ez volt: Láttam egy fát a föld közepén, amely igen magas volt.</verse>
        <verse osisID='Dan.4.11'>A fa nőtt és erősödött, olyan magas lett, hogy az égig ért, és még a föld széléről is látható volt.</verse>
        <verse osisID='Dan.4.12'>Szép lombja volt és sok gyümölcse, táplálékot nyújtott mindenkinek. Alatta mezei vadak tanyáztak, ágain égi madarak fészkeltek, róla táplálkozott minden élőlény.</verse>
        <verse osisID='Dan.4.13'>Majd láttam fekvőhelyemen látomásban egy szent angyalt leszállni a mennyből.</verse>
        <verse osisID='Dan.4.14'>Hangos szóval így kiáltott: Vágjátok ki ezt a fát, és vagdaljátok le ágait, tépjétek le leveleit, és szórjátok szét gyümölcseit! Meneküljenek alóla a vadak, és ágairól a madarak!</verse>
        <verse osisID='Dan.4.15'>De a tövét gyökerestül hagyjátok a földben, vas- és rézbilincsben a mező füve között! Hadd áztassa az ég harmatja, és egye a föld füvét, mint az állatok!</verse>
        <verse osisID='Dan.4.16'>Boruljon el emberi elméje, állati értelem maradjon csak benne, hét időszak teljék el így fölötte!</verse>
        <verse osisID='Dan.4.17'>Az angyalok határozata ez a rendelet, a szentek parancsa ez a végzés. Hadd tudják meg az élők, hogy a Felséges uralkodik az emberek királysága fölött: annak adja, akinek akarja, és a legalacsonyabb sorsú embert is trónra emelheti.</verse>
        <verse osisID='Dan.4.18'>Én, Nebukadneccar király, ezt az álmot láttam, te pedig, Baltazár, magyarázd meg, mert országomnak egyetlen bölcse sem tudta megmagyarázni nekem. De neked tudnod kell, mert szent, isteni lélek van benned.</verse>
        <verse osisID='Dan.4.19'>Ekkor Dániel, más néven Baltazár, egy pillanatra megdöbbent, mert gondolatai megrémítették. De a király így szólt hozzá: Baltazár, ne rémülj meg az álomtól és a jelentésétől! Baltazár erre így válaszolt: URam, szálljon az álom gyűlölőidre, jelentése pedig ellenségeidre!</verse>
        <verse osisID='Dan.4.20'>Az a fa, amelyet láttál, és amely olyan nagyra és hatalmasra nőtt, hogy az égig ért, és látható volt az egész földön,</verse>
        <verse osisID='Dan.4.21'>szép lombja és sok gyümölcse volt, táplálékot nyújtott mindenkinek, alatta tanyáztak a mezei vadak, ágain fészkeltek az égi madarak,</verse>
        <verse osisID='Dan.4.22'>az te magad vagy, ó király! Te lettél naggyá és hatalmassá&amp;#59; hatalmad megnőtt, felér az égig, és uralmad elér a föld széléig.</verse>
        <verse osisID='Dan.4.23'>Annak pedig, hogy a király egy szent angyalt látott leszállni a mennyből, aki ezt mondta: Vágjátok ki ezt a fát és pusztítsátok el, de a tövét gyökerestül hagyjátok a földben, vas- és rézbilincsben a mező füve között, hadd áztassa az ég harmatja, és azt egye, amit a mezei vadak, míg csak hét időszak el nem telik fölötte! -</verse>
        <verse osisID='Dan.4.24'>annak ez a magyarázata, ó király: A Felségesnek az ítélete ér utol téged, uram, király!</verse>
        <verse osisID='Dan.4.25'>Száműznek téged az emberek közül, a mezei vadak közt tanyázol, füvet eszel, mint az ökrök, és az ég harmatja áztat. Hét időszak telik így el fölötted, amíg el nem ismered, hogy a Felséges uralkodik az emberek királysága fölött, és annak adja azt, akinek akarja.</verse>
        <verse osisID='Dan.4.26'>Azért mondták, hogy a fa tövét gyökerestül hagyják meg, mert királyságod megmarad, mihelyt elismered, hogy a menny uralkodik.</verse>
        <verse osisID='Dan.4.27'>Azért, ó király, fogadd meg tanácsomat: Hagyj fel vétkeiddel, légy igazságos, és gonoszság helyett bánj irgalmasan a szegényekkel! Így boldogan élhetsz sokáig.</verse>
        <verse osisID='Dan.4.28'>Mindez megtörtént Nebukadneccar királlyal.</verse>
        <verse osisID='Dan.4.29'>Tizenkét hónap múlva, amikor királyi palotája tetején sétált Babilonban,</verse>
        <verse osisID='Dan.4.30'>így szólt a király: Ez az a nagy Babilon, amelyet én építettem királyi székhellyé hatalmam teljében, fenségem dicsőítésére!</verse>
        <verse osisID='Dan.4.31'>Alighogy a király kimondta ezeket a szavakat, egy hang hallatszott a mennyből: Neked szól ez az üzenet, Nebukadneccar király! Elvesztetted királyságodat!</verse>
        <verse osisID='Dan.4.32'>Száműznek az emberek közül, a mezei vadak közt tanyázol, füvet eszel, mint az ökrök, és hét időszak múlik el fölötted, amíg el nem ismered, hogy a Felséges uralkodik az emberek királysága fölött, és annak adja azt, akinek akarja.</verse>
        <verse osisID='Dan.4.33'>Azon nyomban beteljesedett ez a beszéd Nebukadneccaron. Száműzték az emberek közül, füvet evett, mint az ökrök, és az ég harmatja áztatta testét, míg olyan hosszúra nem nőtt a szőre, mint a sasnak a tolla, és olyan karmai nem lettek, mint a madaraknak.</verse>
        <verse osisID='Dan.4.34'>Amikor eltelt ez az idő, én, Nebukadneccar, föltekintettem az égre, és értelmem visszatért. Áldottam a Felségest, dicsőítettem és magasztaltam az örökké élőt, mert az ő uralma örök uralom, és királysága megmarad nemzedékről nemzedékre.</verse>
        <verse osisID='Dan.4.35'>A föld minden lakóját semminek tekinti, tetszése szerint bánik a menny seregével és a föld lakóival. Senki sem foghatja le a kezét, és senki sem mondhatja neki: mit csinálsz?</verse>
        <verse osisID='Dan.4.36'>Abban az időben értelmem visszatért, és királyságomhoz méltóan visszatért tündöklő dicsőségem is. Az udvari emberek és a főurak fölkerestek engem, visszahelyeztek királyságomba, és még nagyobb hatalomra jutottam.</verse>
        <verse osisID='Dan.4.37'>Most azért én, Nebukadneccar, dicsérem, magasztalom és dicsőítem a mennyei Királyt, mert minden tette helyes, eljárása igazságos, és meg tudja alázni azokat, akik kevélyen élnek.</verse>
      </chapter>
      <chapter osisID='Dan.5'>
        <verse osisID='Dan.5.1'>Bélsaccar király nagy lakomát rendezett ezer főrangú emberének, és az ezer emberrel együtt itta a bort.</verse>
        <verse osisID='Dan.5.2'>A bor hatására megparancsolta Bélsaccar, hogy hozzák elő azokat az arany- és ezüstedényeket, amelyeket apja, Nebukadneccar hozott el a jeruzsálemi templomból. Azokból akart inni a király főrangú embereivel, feleségeivel és ágyasaival együtt.</verse>
        <verse osisID='Dan.5.3'>Elő is hozták az aranyedényeket, amelyeket a jeruzsálemi templomból, az Isten házából hoztak el, és a király azokból ivott főrangú embereivel, feleségeivel és ágyasaival együtt.</verse>
        <verse osisID='Dan.5.4'>Itták a bort, és közben dicsőítették az aranyból, ezüstből, rézből, vasból, fából és kőből csinált isteneket.</verse>
        <verse osisID='Dan.5.5'>Egyszerre csak egy emberi kéz ujjai tűntek fel, és írni kezdtek a királyi palota festett falára, a lámpatartóval szemben&amp;#59; a király pedig nézte a kezet, ahogyan írt.</verse>
        <verse osisID='Dan.5.6'>Közben a király arca elsápadt, gyötrő gondolatai támadtak, dereka elernyedt, és még a térdei is reszkettek.</verse>
        <verse osisID='Dan.5.7'>A király hangosan kiáltozott, hogy vezessék eléje a varázslókat, a csillagjósokat és a csillagászokat. Azután így szólt a király a babiloni bölcsekhez: Akárki legyen is az az ember, aki elolvassa ezt az írást, és meg tudja nekem magyarázni, az bíborba öltözhet, aranyláncot kap a nyakára, és rang szerint harmadik lesz az országomban.</verse>
        <verse osisID='Dan.5.8'>Akkor eljöttek a király bölcsei mindnyájan, de nem tudták az írást elolvasni és megmagyarázni a királynak.</verse>
        <verse osisID='Dan.5.9'>Ezért Bélsaccar király még jobban megrémült, arca elsápadt, és a főrangú emberek is tanácstalanok voltak.</verse>
        <verse osisID='Dan.5.10'>Az anyakirálynő azonban hallva a királynak és főrangú embereinek a beszédét, bement a mulatozókhoz, és ott így szólt a királyné: Király, örökké élj! Ne gyötörjenek téged gondolataid, és az arcod se legyen sápadt!</verse>
        <verse osisID='Dan.5.11'>Van országodban egy férfi, akiben szent, isteni lélek van. Atyád idejében őt úgy ismerték meg, mint akinek világos értelme van, és olyan bölcsessége, amilyen az istenek bölcsessége. Atyád, Nebukadneccar király a mágusok, a varázslók, a csillagjósok és a csillagászok elöljárójává tette&amp;#59; igen, a te atyád, ó király!</verse>
        <verse osisID='Dan.5.12'>Mert Dánielben, akit a király Baltazárnak nevezett el, rendkívüli lélek, tudás, értelem, továbbá álommagyarázó, titkot feltáró és rejtélyeket megfejtő képesség van. Most azért hívatni kell Dánielt, majd ő megadja a magyarázatot!</verse>
        <verse osisID='Dan.5.13'>Dánielt tehát a király elé vezették. A király így szólította meg Dánielt: Te vagy a zsidó foglyok közül való Dániel, akit atyám, a király hozott ide Júdából?</verse>
        <verse osisID='Dan.5.14'>Azt hallottam felőled, hogy isteni lélek, világos értelem és rendkívüli bölcsesség van benned.</verse>
        <verse osisID='Dan.5.15'>Most vezették elém a bölcseket és a varázslókat, hogy olvassák el ezt az írást, és magyarázzák meg nekem, de ők nem tudták azt megmagyarázni.</verse>
        <verse osisID='Dan.5.16'>Rólad azonban azt hallottam, hogy meg tudod magyarázni, ami magyarázatra szorul, és meg tudod fejteni a rejtélyeket. Ha tehát most el tudod olvasni ezt az írást, és meg tudod nekem magyarázni, akkor bíborba öltözhetsz, aranyláncot kapsz a nyakadra, és rang szerint harmadik leszel országomban.</verse>
        <verse osisID='Dan.5.17'>Dániel így válaszolt a királynak: Ajándékaidat tartsd meg, és adományaidat add másnak! De azért az írást elolvasom, és megmagyarázom neked, királyom.</verse>
        <verse osisID='Dan.5.18'>Ó király! A felséges Isten királyságot, nagyságot, méltóságot és dicsőséget adott atyádnak, Nebukadneccarnak.</verse>
        <verse osisID='Dan.5.19'>Olyan nagy hatalmat adott neki, hogy remegtek és rettegtek tőle a különböző nyelvű népek és nemzetek. Megölte, akit akart, és életben hagyta, akit akart&amp;#59; fölemelte, akit akart, és megalázta, akit akart.</verse>
        <verse osisID='Dan.5.20'>De amikor szíve fölfuvalkodott, és gőgösen megkeményedett, letaszították királyi trónjáról, és méltóságát elvették tőle.</verse>
        <verse osisID='Dan.5.21'>Száműzték az emberek közül, és csak annyi értelme maradt, mint az állatoknak. A vadszamarak között tanyázott, füvet evett, mint az ökrök, és az ég harmatja áztatta testét, míg el nem ismerte, hogy a felséges Isten uralkodik az emberek királysága fölött, és ő azt ülteti trónra, akit akar.</verse>
        <verse osisID='Dan.5.22'>De te, Bélsaccar, aki a fia vagy, nem aláztad meg magadat, bár mindezt tudtad.</verse>
        <verse osisID='Dan.5.23'>A menny Ura fölé helyezted magad, mert az ő házának edényeit hozták eléd, és te bort ittál azokból főrangú embereiddel, feleségeiddel és ágyasaiddal együtt, miközben dicsőítetted az ezüstből, aranyból, rézből, vasból, fából és kőből csinált isteneket, amelyek nem látnak, nem hallanak, és semmit sem tudnak. De azt az Istent, akinek a kezében van az életed és minden utad, nem dicsőítetted.</verse>
        <verse osisID='Dan.5.24'>Ezért küldte ő ezt a kezet, és íratta föl ezt az írást.</verse>
        <verse osisID='Dan.5.25'>Ez az az írás, amelyet fölíratott: mené mené tekél ú-parszin.</verse>
        <verse osisID='Dan.5.26'>Ez pedig a szavak magyarázata: A mené azt jelenti, hogy számba vette Isten királyságodat, és véget vet annak.</verse>
        <verse osisID='Dan.5.27'>A tekél azt jelenti, hogy megmért téged mérlegen, és könnyűnek talált.</verse>
        <verse osisID='Dan.5.28'>A perész azt jelenti, hogy felosztotta királyságodat, és a médeknek meg a perzsáknak adta.</verse>
        <verse osisID='Dan.5.29'>Akkor Bélsaccar parancsára Dánielt bíborba öltöztették, nyakára aranyláncot tettek, és kihirdették, hogy rang szerint ő a harmadik az országban.</verse>
        <verse osisID='Dan.5.30'>Még azon az éjszakán megölték Bélsaccart, a káldeusok királyát.</verse>
        <verse osisID='Dan.5.31'>A méd Dárius pedig elfoglalta az országot hatvankét esztendős korában.</verse>
      </chapter>
      <chapter osisID='Dan.6'>
        <verse osisID='Dan.6.1'>Dárius úgy látta jónak, hogy országa vezetésére százhúsz kormányzót nevezzen ki. Az egész országban voltak ilyenek.</verse>
        <verse osisID='Dan.6.2'>Ezek fölé pedig három főkormányzót rendelt, közülük az egyik Dániel volt. A kormányzók nekik adtak számot, hogy a királyt semmi kár ne érje.</verse>
        <verse osisID='Dan.6.3'>Ez a Dániel kiemelkedett a főkormányzók és a kormányzók közül, mivel rendkívüli lélek volt benne&amp;#59; ezért a király őt akarta az egész ország élére állítani.</verse>
        <verse osisID='Dan.6.4'>A főkormányzók és a kormányzók igyekeztek ürügyet találni Dániel bevádolására az ország ügyeinek az intézésében, de semmiféle ürügyet vagy hibát nem tudtak találni, mert megbízható volt&amp;#59; sem hanyagságot, sem hibát nem lehetett találni nála.</verse>
        <verse osisID='Dan.6.5'>Akkor ezek az emberek azt mondták: Nem találunk semmiféle ürügyet, hogy bevádolhassuk ezt a Dánielt, hacsak Istenének a törvényével kapcsolatban nem találunk ellene valamit.</verse>
        <verse osisID='Dan.6.6'>Akkor ezek a főkormányzók és kormányzók a királyhoz siettek, és ezt mondták neki: Dárius király, örökké élj!</verse>
        <verse osisID='Dan.6.7'>Azt tanácsolják az ország főkormányzói, az elöljárók, a kormányzók, az udvari emberek és a helytartók, hogy hozzon a király végzést, és adjon ki szigorú rendeletet: aki harminc napon belül bármiért könyörög, akár istenhez, akár emberhez rajtad kívül, ó király, azt dobják az oroszlánok vermébe!</verse>
        <verse osisID='Dan.6.8'>Most azért add ki, ó király, ezt a rendeletet, és írd alá ezt az iratot, hogy a médek és a perzsák megmásíthatatlan törvénye szerint visszavonhatatlan legyen!</verse>
        <verse osisID='Dan.6.9'>Ennek megfelelően Dárius király aláírta a rendeletet tartalmazó iratot.</verse>
        <verse osisID='Dan.6.10'>Amikor Dániel megtudta, hogy alá van írva ez az irat, hazament. Emeleti szobájának ablakai nyitva voltak Jeruzsálem felé, és ő napjában háromszor térden állva imádkozott, és magasztalta Istenét, ahogyan azelőtt is szokta.</verse>
        <verse osisID='Dan.6.11'>Azok az emberek pedig odasiettek, és ott találták Dánielt, amint Istenéhez könyörgött és esedezett.</verse>
        <verse osisID='Dan.6.12'>Akkor a király elé járultak, és ezt mondták a királyi rendeletre hivatkozva: Ó király! Nem írtad-e alá azt a rendeletet, hogy aki harminc napon belül bármiért könyörög, akár istenhez, akár emberhez rajtad kívül, azt dobják az oroszlánok vermébe? A király így válaszolt: De igen, így van, a médek és a perzsák visszavonhatatlan törvénye szerint.</verse>
        <verse osisID='Dan.6.13'>Ekkor ők azt mondták a királynak: A zsidó foglyok közül való Dániel semmibe sem vesz téged, ó király, sem azt a rendeletet, amelyet aláírtál, hanem napjában háromszor könyörög Istenéhez.</verse>
        <verse osisID='Dan.6.14'>Amikor a király ezt meghallotta, nagyon elszomorodott, és azon töprengett: hogyan segíthetne Dánielen. Napnyugtáig azon igyekezett, hogy megmentse őt.</verse>
        <verse osisID='Dan.6.15'>De azok az emberek újra a királyhoz siettek, és ezt mondták neki: Tudnod kell, ó király, hogy a médek és a perzsák törvénye szerint nem szabad megmásítani semmiféle rendeletet vagy végzést, amelyet a király elrendelt.</verse>
        <verse osisID='Dan.6.16'>Ekkor a király parancsára előhozták Dánielt, és az oroszlánok vermébe dobták. De a király ezt mondta Dánielnek: A te Istened, akit állhatatosan tisztelsz, szabadítson meg téged!</verse>
        <verse osisID='Dan.6.17'>Odavittek egy követ, és a verem szájára tették&amp;#59; a király pedig lepecsételte gyűrűjével, valamint főrangú embereinek a gyűrűjével, hogy Dániel sorsán ne lehessen változtatni.</verse>
        <verse osisID='Dan.6.18'>Azután a király a palotájába ment, és böjtölve töltötte az éjszakát&amp;#59; nőt sem engedett be magához, és kerülte őt az álom.</verse>
        <verse osisID='Dan.6.19'>Hajnalhasadáskor mindjárt fölkelt a király, és sietve odament az oroszlánok verméhez.</verse>
        <verse osisID='Dan.6.20'>Amikor odaért a veremhez, szomorú hangon kiáltott Dánielnek. Így szólt Dánielhez a király: Dániel, aki az élő Isten szolgája vagy! A te Istened, akit te állhatatosan tisztelsz, meg tudott-e menteni az oroszlánoktól?</verse>
        <verse osisID='Dan.6.21'>Dániel így felelt a királynak: Király, örökké élj!</verse>
        <verse osisID='Dan.6.22'>Az én Istenem elküldte angyalát, és az bezárta az oroszlánok száját, úgyhogy nem bántottak engem. Mert ő ártatlannak talált engem, és téged sem bántottalak meg, ó király, semmivel.</verse>
        <verse osisID='Dan.6.23'>Akkor a király nagyon megörült, és kihúzatta Dánielt a veremből. Ki is húzták Dánielt a veremből, és semmi sérülés nem volt rajta található, mert hitt Istenében.</verse>
        <verse osisID='Dan.6.24'>Ezután a király odavitette azokat az embereket, akik bevádolták Dánielt, és bedobták őket fiaikkal és feleségeikkel együtt az oroszlánok vermébe. Még a verem fenekére sem értek, máris megragadták őket az oroszlánok, és összezúzták minden csontjukat.</verse>
        <verse osisID='Dan.6.25'>Akkor Dárius király ezt írta a birodalmában lakó különböző nyelvű népeknek és nemzeteknek: Békességetek növekedjék!</verse>
        <verse osisID='Dan.6.26'>Elrendelem, hogy birodalmam minden tartományában rettegve féljék Dániel Istenét! Ő az élő Isten, aki megmarad mindörökké. Az ő királysága megdönthetetlen, uralkodása végtelen.</verse>
        <verse osisID='Dan.6.27'>Ő megment, megszabadít, jeleket és csodákat tesz égen és földön. Ő mentette meg Dánielt is az oroszlánok karmából.</verse>
        <verse osisID='Dan.6.28'>Ennek a Dánielnek aztán jó dolga volt Dárius uralkodása alatt és a perzsa Círus uralkodása alatt.</verse>
      </chapter>
      <chapter osisID='Dan.7'>
        <verse osisID='Dan.7.1'>Babilónia királyának, Bélsaccarnak uralkodása első évében álmot látott Dániel, és látomásai támadtak fekvőhelyén. Az álmot leírta, és a főbb dolgokat elmondta.</verse>
        <verse osisID='Dan.7.2'>Ezeket mondta el Dániel: Éjszakai látomásomban azt láttam, hogy az ég négy szele felkorbácsolta a nagy tengert.</verse>
        <verse osisID='Dan.7.3'>Négy igen nagy vadállat emelkedett ki a tengerből, mindegyik különbözött a többitől.</verse>
        <verse osisID='Dan.7.4'>Az első olyan volt, mint az oroszlán, de sasszárnyai voltak. Láttam, hogy kitépték a szárnyait, és fölemelték a földről, két lábra állították, mint egy embert, és emberi értelmet adtak neki.</verse>
        <verse osisID='Dan.7.5'>A következő, a második vadállat, medvéhez hasonlított. Félig már fölkelt, és három borda volt a szájában, a fogai között. Ezt mondták neki: Kelj föl, egyél igen sok húst!</verse>
        <verse osisID='Dan.7.6'>Azután láttam a következőt, amely olyan volt, mint egy párduc, de négy madárszárny volt a hátán. Négy feje is volt a vadállatnak, és hatalmat adtak neki.</verse>
        <verse osisID='Dan.7.7'>Ezután egy negyedik vadállatot láttam az éjszakai látomásban: ijesztő, rémületes és rendkívül erős volt. Igen nagy vasfogai voltak&amp;#59; evett, rágott, és a maradékot összetaposta lábaival. Ez egészen más volt, mint az előző vadállatok, és tíz szarva volt.</verse>
        <verse osisID='Dan.7.8'>Figyeltem a szarvakat: egyszerre csak egy másik kis szarv emelkedett ki közülük, az előző szarvak közül pedig három letört előtte. Olyan szemei voltak ennek a szarvnak, mint az embereknek, és nagyokat mondó szája volt.</verse>
        <verse osisID='Dan.7.9'>Azután ezt láttam: Trónokat állítottak föl, és egy öregkorú helyet foglalt, ruhája fehér volt, mint a hó, fején a haj, mint a tiszta gyapjú. Trónja olyan volt, mint a lángoló tűz, s annak kerekei, mint az égő tűz.</verse>
        <verse osisID='Dan.7.10'>Tűzfolyam fakadt és áradt ki előle. Ezerszer ezren szolgáltak neki, tízezerszer tízezren álltak előtte. Összeült a törvényszék, és könyveket nyitottak fel.</verse>
        <verse osisID='Dan.7.11'>Akkor láttam, hogy a nagyhangú beszédek miatt, amelyeket az a szarv beszélt, megölték a vadállatot. Láttam, hogy a teste elpusztult, és a tűzbe vetették, hogy elégjen.</verse>
        <verse osisID='Dan.7.12'>A többi vadállattól is elvették a hatalmat, de ideig-óráig életben hagyták őket.</verse>
        <verse osisID='Dan.7.13'>Láttam az éjszakai látomásban: Jött valaki az ég felhőin, aki emberfiához hasonló volt&amp;#59; az öregkorú felé tartott, és odavezették hozzá.</verse>
        <verse osisID='Dan.7.14'>Hatalom, dicsőség és királyi uralom adatott neki, hogy mindenféle nyelvű nép és nemzet őt tisztelje. Hatalma az örök hatalom, amely nem múlik el, és királyi uralma nem semmisül meg.</verse>
        <verse osisID='Dan.7.15'>Én, Dániel, megdöbbentem emiatt, és látomásaim megrettentettek engem.</verse>
        <verse osisID='Dan.7.16'>Odamentem az ott állók egyikéhez, és felvilágosítást kértem tőle mindezekről. Az pedig felelt nekem, és megmagyarázta ezt a dolgot:</verse>
        <verse osisID='Dan.7.17'>Ez a négy hatalmas vadállat négy királyságot jelent, amelyek létrejönnek a földön.</verse>
        <verse osisID='Dan.7.18'>De a Felségesnek a szentjei foglalják el majd a királyságot, és örökre birtokolják azt, mindörökre.</verse>
        <verse osisID='Dan.7.19'>Ezután közelebbi felvilágosítást kértem a negyedik vadállatról, amely más volt, mint a többiek: roppant ijesztő volt, vasfogai és rézkarmai voltak&amp;#59; evett, rágott, és a maradékot összetaposta lábaival.</verse>
        <verse osisID='Dan.7.20'>Tíz szarv volt a fején, majd még egy másik is nőtt ki, három pedig letört előtte. Ennek a szarvnak szemei voltak, nagyokat mondó szája volt, és nagyobbra nőtt a többinél.</verse>
        <verse osisID='Dan.7.21'>Láttam, hogy ez a szarv hadakozott a szentek ellen, és föléjük kerekedett,</verse>
        <verse osisID='Dan.7.22'>míg el nem jött az öregkorú, és igazságot nem szolgáltatott a Felséges szentjeinek. És akkor bekövetkezett az az idő, amikor a szentek foglalták el a királyságot.</verse>
        <verse osisID='Dan.7.23'>A válasz így szólt a negyedik vadállatról: Lesz egy negyedik királyság a földön, egészen más lesz, mint a többi királyság volt. Az egész földet bekebelezi, eltapossa és összezúzza.</verse>
        <verse osisID='Dan.7.24'>A tíz szarv ezt jelenti: Ebben az országban tíz király uralkodik, majd még egy másik is következik utánuk&amp;#59; ez más lesz, mint az előzők, és három királyt fog leverni.</verse>
        <verse osisID='Dan.7.25'>Sokat beszél majd a Felséges ellen, és gyötörni fogja a Felségesnek a szentjeit. Arra törekszik, hogy megváltoztassa az ünnepeket és a törvényt. Hatalmába kerülnek a szentek egy időszakra, meg két időszakra és egy fél időszakra.</verse>
        <verse osisID='Dan.7.26'>De majd összeül a törvényszék, és elveszik hatalmát&amp;#59; megsemmisül, és végleg elpusztul.</verse>
        <verse osisID='Dan.7.27'>A Felséges szentjeinek a népéé lesz az ég alatt minden ország királyi uralma, hatalma és nagysága. Ez a királyi uralom örök uralom lesz, neki szolgál majd, és neki engedelmeskedik minden hatalom.</verse>
        <verse osisID='Dan.7.28'>Így végződött a beszéd. Engem, Dánielt, gondolataim nagyon megrémítettek, még az arcom is belesápadt. De a mondottakat eszemben tartottam.</verse>
      </chapter>
      <chapter osisID='Dan.8'>
        <verse osisID='Dan.8.1'>Bélsaccar király uralkodásának harmadik évében nekem, Dánielnek egy látomás jelent meg, az után, amelyet először láttam.</verse>
        <verse osisID='Dan.8.2'>Azt láttam a látomásban, hogy Súsán várában vagyok, Élám tartományában. A látomásban az Úlaj csatornánál láttam magamat.</verse>
        <verse osisID='Dan.8.3'>Föltekintve láttam, hogy egy kétszarvú kos áll a csatorna mellett. A két szarv nagy volt, de az egyik nagyobb volt a másiknál, és a nagyobbik később nőtt ki.</verse>
        <verse osisID='Dan.8.4'>Láttam, hogy a kos szarvaival nyugat, észak és dél felé öklelt. Egy állat sem állhatott meg vele szemben, és nem lehetett megmenekülni tőle. Azt tette, amit akart, és felfuvalkodott.</verse>
        <verse osisID='Dan.8.5'>Majd azt vettem észre, hogy egy kecskebak jön napnyugat felől az egész föld fölött, nem is érintve a földet. Ennek a baknak a két szeme közt egy hatalmas szarv volt.</verse>
        <verse osisID='Dan.8.6'>Amikor odaért a kétszarvú koshoz, amelyet a csatorna mellett láttam állni, rárontott teljes erővel.</verse>
        <verse osisID='Dan.8.7'>Láttam, hogy mikor a koshoz ért, nekivadulva felöklelte a kost, és letörte a két szarvát. A kosnak pedig nem volt annyi ereje, hogy megálljon vele szemben. A földre terítette, megtaposta, és nem volt, aki a kost megmenthette volna hatalmától.</verse>
        <verse osisID='Dan.8.8'>A kecskebak azután igen naggyá lett, de amikor ereje teljében volt, letört a nagy szarv, és helyette négy hatalmas szarv nőtt a négy égtáj felé.</verse>
        <verse osisID='Dan.8.9'>Azok közül az egyiken egy kis szarv tűnt elő, és igen nagyra nőtt délen, keleten és az ékes földön.</verse>
        <verse osisID='Dan.8.10'>Felnőtt egészen az ég seregéig, és a földre dobott néhányat ebből a seregből, a csillagokból, és összetaposta őket.</verse>
        <verse osisID='Dan.8.11'>Még a sereg vezérével is szembeszállt, elvette tőle a mindennapi áldozatot, és feldúlta szent helyét.</verse>
        <verse osisID='Dan.8.12'>Sereget rendelt a mindennapi áldozat ellen, bűnös módon, és földre terítette az igazságot. Minden tette sikerült.</verse>
        <verse osisID='Dan.8.13'>Azután hallottam, hogy egy szent beszélni kezdett. Egy másik szent pedig válaszolt annak, aki ezt kérdezte: Meddig tart az, amit a mindennapi áldozatról és a szörnyű bűnről láttál? Meddig lesz kiszolgáltatva a szentély, és meddig tiporja azt a sereg?</verse>
        <verse osisID='Dan.8.14'>Ezt válaszolta neki: Kétezer-háromszáz este és reggel&amp;#59; azután a szentély visszanyeri igazi rendeltetését.</verse>
        <verse osisID='Dan.8.15'>Amikor én, Dániel, ezt a látomást láttam, és kerestem az értelmét, egyszer csak elém állt valaki, aki egy férfihoz hasonlított.</verse>
        <verse osisID='Dan.8.16'>És emberi hangot hallottam az Úlaj felől, amely így kiáltott: Gábriel, magyarázd meg neki ezt a látványt!</verse>
        <verse osisID='Dan.8.17'>Ő odajött, ahol álltam, én pedig megrémültem jöttére, és arcra borultam. Akkor ezt mondta nekem: Értsd meg, emberfia, hogy a végső időről szól ez a látomás.</verse>
        <verse osisID='Dan.8.18'>Amikor hozzám beszélt, ájultan estem a földre&amp;#59; de ő megérintett, és talpra állított.</verse>
        <verse osisID='Dan.8.19'>Majd ezt mondta: Én tudtodra adom, hogy mi történik, amikor véget ér a harag. Mert meg van szabva a vége.</verse>
        <verse osisID='Dan.8.20'>Az a kétszarvú kos, amelyet láttál, a médek és a perzsák királya.</verse>
        <verse osisID='Dan.8.21'>A szőrös bak a görögök királya&amp;#59; a két szeme között levő nagy szarv az első király.</verse>
        <verse osisID='Dan.8.22'>Hogy az letört, és a helyére négy nőtt, az azt jelenti, hogy népéből négy királyság lesz, de nem olyan erős, mint volt az.</verse>
        <verse osisID='Dan.8.23'>Az ő uralkodásuk végén, a bűnök tetőfokán, előáll majd egy bősz tekintetű király, kétértelmű beszédek mestere.</verse>
        <verse osisID='Dan.8.24'>Hatalmas erejű lesz, bár nem a maga erejéből. Szörnyű módon fog pusztítani, minden tette sikerül. Pusztítja az erőseket és a szentek népét.</verse>
        <verse osisID='Dan.8.25'>Okossága révén sikerül, amihez álnokul hozzáfog, ezért fölfuvalkodik szívében, és háborítatlanul pusztít el sokakat. De amikor a vezérek vezére ellen támad, összetörik anélkül, hogy hozzányúlnának.</verse>
        <verse osisID='Dan.8.26'>Az estékről és reggelekről szóló látomás színigaz. Te azért zárd le ezt a látomást, mert távoli időről szól!</verse>
        <verse osisID='Dan.8.27'>Akkor én, Dániel, összeroskadtam, és napokig beteg voltam. De azután fölkeltem, és végeztem teendőimet a király mellett. Ez az érthetetlen látomás azonban lenyűgőzve tartott.</verse>
      </chapter>
      <chapter osisID='Dan.9'>
        <verse osisID='Dan.9.1'>A médek közül származó Ahasvérus fiának, Dáriusnak az első évében, miután ő a káldeusok országának a királya lett,</verse>
        <verse osisID='Dan.9.2'>az ő uralkodásának első évében én, Dániel, megértettem az írásokból, hogy mit jelent azoknak az éveknek a száma, amelyekről az ÚR igéje szólt Jeremiás prófétának, hogy hetven évnek kell eltelnie a rombadőlt Jeruzsálem fölött.</verse>
        <verse osisID='Dan.9.3'>Az Úristenhez fordultam, hozzá folyamodtam imádsággal és könyörgéssel, böjtölve zsákruhában és hamuban.</verse>
        <verse osisID='Dan.9.4'>Imádkoztam Istenemhez, az ÚRhoz, és vallást téve ezt mondtam: Ó Uram, nagy és félelmes Isten, aki megtartod a szövetséget és a hűséget azok iránt, akik szeretnek és megtartják parancsolataidat!</verse>
        <verse osisID='Dan.9.5'>Vétkeztünk, és bűnbe estünk, megszegtük törvényedet, és lázadók voltunk, eltértünk parancsolataidtól és törvényeidtől.</verse>
        <verse osisID='Dan.9.6'>Nem hallgattunk szolgáidra, a prófétákra, akik a te nevedben szóltak királyainkhoz, vezéreinkhez, elődeinkhez és az ország egész népéhez.</verse>
        <verse osisID='Dan.9.7'>Neked, URam, igazad van, nekünk pedig szégyenkeznünk kell még ma is&amp;#59; nekünk, Júda férfiainak, Jeruzsálem lakóinak és az egész Izráelnek közelben és távolban, mindazokban az országokban, amelyekbe szétszórtad őket hűtlenségük miatt&amp;#59; mert hűtlenek voltak hozzád.</verse>
        <verse osisID='Dan.9.8'>Szégyenkeznünk kell, URam, nekünk, királyainknak, vezéreinknek és elődeinknek, mert vétkeztünk ellened.</verse>
        <verse osisID='Dan.9.9'>A mi Urunk, Istenünk irgalmas és megbocsát. De mi ellene lázadtunk,</verse>
        <verse osisID='Dan.9.10'>és nem hallgattunk Istenünknek, az ÚRnak a szavára. Nem az ő törvényei szerint éltünk, amelyeket adott nekünk szolgái, a próféták által.</verse>
        <verse osisID='Dan.9.11'>Az egész Izráel megszegte törvényedet, és eltért tőle, nem hallgatott szavadra. Azért szakadt ránk az eskü átka, amely meg van írva Mózesnek, az Isten szolgájának törvényében, mert vétkeztünk ellene.</verse>
        <verse osisID='Dan.9.12'>Megtartotta szavát, amellyel fenyegetett minket és bíráinkat, akik bíráskodtak fölöttünk: azt, hogy nagy veszedelmet hoz ránk. Mert nem történt olyan sehol az ég alatt, mint ami Jeruzsálemben történt.</verse>
        <verse osisID='Dan.9.13'>Utolért bennünket mindaz a veszedelem, ami meg van írva Mózes törvényében. Mégsem esedeztünk Istenünkhöz, az ÚRhoz, nem tértünk meg bűneinkből, és nem törődtünk igazságoddal.</verse>
        <verse osisID='Dan.9.14'>Ezért az ÚRnak gondja volt arra, hogy elhozza ránk a veszedelmet. Mert Istenünk, az ÚR, bármit cselekszik is, igaz, csak mi nem hallgattunk szavára.</verse>
        <verse osisID='Dan.9.15'>Most azért, Urunk, Istenünk, aki kihoztad népedet Egyiptomból erős kézzel, és olyan nevet szereztél magadnak, amely ma is híres: vétkeztünk, bűnbe estünk!</verse>
        <verse osisID='Dan.9.16'>Urunk, bár te mindenben igaz vagy, forduljon el lángoló haragod városodtól, Jeruzsálemtől és szent hegyedtől! Mert a mi vétkeink és elődeink bűne miatt gyalázták Jeruzsálemet és népedet mindazok, akik körülöttünk vannak.</verse>
        <verse osisID='Dan.9.17'>Hallgasd meg mégis, Istenünk, szolgád imádságát és könyörgését, és ragyogjon rá orcád elpusztult szentélyedre, önmagadért, ó Urunk!</verse>
        <verse osisID='Dan.9.18'>Istenem, fordítsd felém füledet, és hallgass meg! Nyisd ki szemedet, és lásd meg: milyen pusztulás ért bennünket és azt a várost, amelyet a te nevedről neveztek el! Mert nem a magunk igaz tetteiben, hanem a te nagy irgalmadban bízva visszük eléd könyörgéseinket.</verse>
        <verse osisID='Dan.9.19'>Uram, hallgass meg! Uram, bocsáss meg! Uram, figyelj ránk, és cselekedj, ne késlekedj! - önmagadért, Istenem, hiszen a te nevedről nevezték el városodat és népedet!</verse>
        <verse osisID='Dan.9.20'>Még beszéltem, imádkoztam, vallást téve vétkemről és népemnek, Izráelnek a vétkéről, és könyörögtem Istenemhez, az ÚRhoz, Istenem szent hegyéért&amp;#59;</verse>
        <verse osisID='Dan.9.21'>még mondtam az imádságot, amikor Gábriel, az a férfi, akit azelőtt láttam a látomásban, sebesen hozzám repült, és megérintett engem az esti áldozat idején.</verse>
        <verse osisID='Dan.9.22'>Magyarázni kezdett, és így beszélt hozzám: Dániel, azért jöttem ide, hogy megértésre tanítsalak.</verse>
        <verse osisID='Dan.9.23'>Amikor könyörögni kezdtél, egy kijelentés hangzott el, és én azért jöttem, hogy elmondjam azt neked, mivel te kedves vagy Isten előtt. Értsd meg a kijelentést, és értsd meg a látványt!</verse>
        <verse osisID='Dan.9.24'>Hetven hét van kiszabva népedre és szent városodra. Akkor véget ér a hitszegés, és megszűnik a vétek, engesztelést nyer a bűn, és eljön hozzánk az örökké tartó igazság. Beteljesül a prófétai látomás, és felkenik a szentek szentjét.</verse>
        <verse osisID='Dan.9.25'>Tudd meg azért, és értsd meg: Attól fogva, hogy elhangzott a kijelentés Jeruzsálem újjáépüléséről, hét hét fog eltelni a fejedelem felkenéséig. Azután még hatvankét hét, és újjáépülnek a terek és a falak nyomorúságos időkben.</verse>
        <verse osisID='Dan.9.26'>A hatvankét hét eltelte után megölik a felkentet, senkije sem lesz. Egy eljövendő fejedelem népe pedig elpusztítja a várost és a szentélyt. Elvégzett dolog, hogy pusztán álljanak a háború végéig. De a fejedelemnek is vége lesz, ha jön az áradat.</verse>
        <verse osisID='Dan.9.27'>Erős szövetséget köt sokakkal egy hétre, de a hét közepén véget vet a véres- és az ételáldozatnak. A templom szegélyére odakerül az iszonyatos bálvány, míg csak rá nem szakad a pusztítóra a végleges megsemmisülés.</verse>
      </chapter>
      <chapter osisID='Dan.10'>
        <verse osisID='Dan.10.1'>Círus perzsa király uralkodása harmadik évében kijelentést kapott Dániel, akit Baltazárnak is neveztek. Igaz ez a kijelentés, mely nagy hadakozásról szól. Ő figyelt a kijelentésre, és megértette a látomást.</verse>
        <verse osisID='Dan.10.2'>Azokban a napokban én, Dániel, gyászoltam három egész héten át.</verse>
        <verse osisID='Dan.10.3'>Ízletes ételt nem ettem, húst és bort nem vettem a számba, olajjal sem kentem meg magamat, míg el nem telt a három hét.</verse>
        <verse osisID='Dan.10.4'>Az első hónap huszonnegyedikén a nagy folyamnak, a Tigrisnek a partján voltam.</verse>
        <verse osisID='Dan.10.5'>Föltekintettem, és láttam egy gyolcsruhába öltözött férfit, akinek színarany öv volt a derekán.</verse>
        <verse osisID='Dan.10.6'>Teste olyan volt, mint a drágakő, arca fénylett, mint a villám, szemei, mint az égő fáklyák. Karjai és lábai csillogtak, mint a fénylő réz, és beszéde oly hangos volt, mint egy tömeg zúgása.</verse>
        <verse osisID='Dan.10.7'>Egyedül én, Dániel, láttam ezt a látomást. A férfiak, akik velem voltak, nem látták azt, mert nagy rémület fogta el őket&amp;#59; elmenekültek és elrejtőztek.</verse>
        <verse osisID='Dan.10.8'>Én magamra maradva láttam ezt a nagy látomást, de engem is elhagyott az erőm, arcom eltorzult, és nem tudtam erőmet összeszedni.</verse>
        <verse osisID='Dan.10.9'>Hallottam hangos beszédét, és amikor hangos beszédét meghallottam, ájultan roskadtam arcommal a földre.</verse>
        <verse osisID='Dan.10.10'>Ekkor megérintett egy kéz, és fölsegített térdeimre és tenyereimre.</verse>
        <verse osisID='Dan.10.11'>Ezt mondta nekem: Dániel, te kedves férfiú! Értsd meg azokat, amiket elmondok neked, és állj fel, mert neked hoztam üzenetet! Amikor így szólt hozzám, reszketve felálltam.</verse>
        <verse osisID='Dan.10.12'>Majd ezt mondta nekem: Ne félj, Dániel, mert az első naptól fogva, hogy rászántad magad a dolgok megértésére, megalázkodva Istened előtt, meghallotta szavadat Isten, és én a te szavaid miatt jöttem.</verse>
        <verse osisID='Dan.10.13'>A perzsa birodalom vezére ugyan utamat állta huszonegy napig, de Míkáél, az egyik legfőbb vezér, segítségemre jött. Ezért kellett ott maradnom a perzsa birodalomban,</verse>
        <verse osisID='Dan.10.14'>de most megjöttem, és elmondom neked, hogy mi fog történni népeddel az utolsó időben&amp;#59; mert ez a látomás is arról az időről szól.</verse>
        <verse osisID='Dan.10.15'>Miközben így beszélt hozzám, lehajtottam a fejemet, és némán hallgattam.</verse>
        <verse osisID='Dan.10.16'>Ekkor az az emberhez hasonló lény megérintette ajkamat. Én pedig kinyitottam a számat, és így kezdtem beszélni az előttem állóhoz: Uram, a látomás alatt annyira elfogott a fájdalom, hogy nem tudtam erőmet összeszedni.</verse>
        <verse osisID='Dan.10.17'>De hogyan is merne, uram, a te szolgád beszélni veled, ó uram! Még most sincs semmi erőm, és a lélegzetem is elállt.</verse>
        <verse osisID='Dan.10.18'>Akkor ismét megérintett az az emberhez hasonló lény, erősítgetett engem,</verse>
        <verse osisID='Dan.10.19'>és ezt mondta: Ne félj, te kedves férfiú! Békesség neked! Légy erős, légy erős! Amikor így beszélt hozzám, megerősödtem, és ezt mondtam: Beszélj, uram, mert megerősítettél engem!</verse>
        <verse osisID='Dan.10.20'>Azután így szólt: Tudod-e, miért jöttem hozzád? Nekem most újra harcolnom kell Perzsia vezérével, és ha abból a harcból kikerülök, a görögök vezére következik.</verse>
        <verse osisID='Dan.10.21'>De előbb elmondom neked, hogy mi van megírva az igazság könyvében. - Senki sincs, aki velem tartana azok ellen, csak Míkáél, a ti vezéretek.</verse>
      </chapter>
      <chapter osisID='Dan.11'>
        <verse osisID='Dan.11.1'>Mert én is mellette álltam a méd Dárius uralkodásának első évében: erősítettem és támogattam.</verse>
        <verse osisID='Dan.11.2'>Most pedig elmondom neked a való igazságot: Íme, ezután még három király következik Perzsiában. Majd a negyedik mindegyiknél nagyobb gazdagságot fog szerezni, és amikor gazdagsága révén megerősödik, mindent megmozgat a görög birodalom ellen.</verse>
        <verse osisID='Dan.11.3'>De ott majd egy hős király lép fel, aki nagy hatalommal uralkodik, és azt tesz, amit csak akar.</verse>
        <verse osisID='Dan.11.4'>Ám alig lépett fel, összeomlik birodalma, és négyfelé osztják azt, a négy égtáj szerint. Nem az ő maradékára száll, és nem lesz olyan hatalmas, mint amikor ő uralkodott, mert részekre szakad birodalma, és másoké lesz, nem az övék.</verse>
        <verse osisID='Dan.11.5'>A déli király erős lesz, de vezérei közül egyik erősebb lesz nála, és hatalomra jut&amp;#59; még nagyobb hatalommal uralkodik, mint ő.</verse>
        <verse osisID='Dan.11.6'>Évek múltával barátságot kötnek: a déli király lánya hozzámegy az északi királyhoz a jó viszony érdekében. De ezzel nem tudja megtartani hatalmát. Nem marad meg sem a király, sem a gyermeke. Az asszony pedig áldozatul esik kíséretével és fiával, meg azzal együtt, aki támogatta őt abban az időben.</verse>
        <verse osisID='Dan.11.7'>De helyére áll az asszony gyökérzetének egy másik hajtása, aki majd rátámad az északi király haderejére. Betör a várába, és elbánik velük, mert erősebb lesz.</verse>
        <verse osisID='Dan.11.8'>Elhurcolja Egyiptomba isteneiket, bálványszobraikat és drága ezüst- és aranytárgyaikat. Így ő néhány évig békén marad az északi királytól.</verse>
        <verse osisID='Dan.11.9'>Az ugyan betör egyszer a déli király országába, de vissza kell térnie a maga földjére.</verse>
        <verse osisID='Dan.11.10'>Azután a fiai indítanak háborút. Nagy hadsereget gyűjtenek, amely betör, és végigzúdul az országon. Később ismét háborút indítanak, és eljutnak az erődítményig.</verse>
        <verse osisID='Dan.11.11'>Ekkor a déli király nekikeseredve kivonul, és harcba bocsátkozik az északi királlyal. Az nagy sereget állít vele szembe, de a sereg ennek a kezébe kerül.</verse>
        <verse osisID='Dan.11.12'>Amikor ezt a sereget elhurcolják, felfuvalkodik, és bár ezreket ejt el, hatalma nem lesz tartós.</verse>
        <verse osisID='Dan.11.13'>Mert az északi király újabb sereget állít fel, nagyobbat az előzőnél, és néhány év múlva rátör egy jól felszerelt, nagy haderővel.</verse>
        <verse osisID='Dan.11.14'>Abban az időben sokan támadnak a déli király ellen. A te néped erőszakos fiai is fölkelnek, hogy beteljesítsenek egy látomást, de elbuknak.</verse>
        <verse osisID='Dan.11.15'>Mert az északi király eljön, sáncot emel, és elfoglalja a megerősített várost. A déli csapatok nem tudnak helytállni, válogatott embereinek sincs ereje az ellenállásra.</verse>
        <verse osisID='Dan.11.16'>Támadójuk azt tesz velük, amit akar, és senki sem tud megállni vele szemben. Így eljut az ékes földre is, mely egészen a kezébe kerül.</verse>
        <verse osisID='Dan.11.17'>Azután arra törekszik, hogy érvényesítse hatalmát a déli király országában. Egyezséget köt vele, és leányát feleségül adja hozzá, hogy romlását okozza. De leánya nem áll mellé, és nem lesz az ő pártján.</verse>
        <verse osisID='Dan.11.18'>Ezután a szigetek ellen fordul, és sokat elfoglal, de egy hadvezér véget vet gyalázatosságának, és nem tudja gyalázatosságát folytatni.</verse>
        <verse osisID='Dan.11.19'>Ekkor saját országa erődjei felé fordul, de megbotlik, elesik, és nyoma sem lesz.</verse>
        <verse osisID='Dan.11.20'>Aki az ő helyére áll, az adószedőt küld a dicső országba, de rövid idő múlva elpusztítják orvul, nem háborúban.</verse>
        <verse osisID='Dan.11.21'>Az ő helyére áll egy gyalázatos. Nem úgy adják neki a királyi méltóságot, hanem váratlanul jön, és a királyságot csellel szerzi meg.</verse>
        <verse osisID='Dan.11.22'>Seregek szélednek szét előtte, és megsemmisülnek&amp;#59; még a szövetség fejedelme is.</verse>
        <verse osisID='Dan.11.23'>Mert mióta barátságot kötött vele, mindig álnok volt. Maroknyi néppel vonul ellene, és győz.</verse>
        <verse osisID='Dan.11.24'>Zavartalanul eljut a leggazdagabb tartományba is, és olyat tesz, amilyet sem elődei, sem ősei nem tettek. Prédát, zsákmányt és kincseket osztogat híveinek, és az erődök megtámadására is terveket sző egy ideig.</verse>
        <verse osisID='Dan.11.25'>Azután összeszedi erejét és bátorságát, és a déli király ellen vonul nagy haderővel. A déli király is háborúra készül igen nagy és hatalmas haderővel, de nem tud győzni, mert árulást követnek el ellene.</verse>
        <verse osisID='Dan.11.26'>Azok teszik tönkre, akik az ő kenyerét eszik. Serege szétszéled, és sokan esnek el halálra sebzetten.</verse>
        <verse osisID='Dan.11.27'>Mindkét király rosszat forral. Egy asztalnál ülve hazugságokat beszélnek, de eredménytelenül, mert a vég ideje meg van szabva.</verse>
        <verse osisID='Dan.11.28'>Azután az északi király visszatér országába sok kinccsel. A szent szövetség ellen fordul, és szándékát végrehajtva tér vissza országába.</verse>
        <verse osisID='Dan.11.29'>Egy idő múlva újra a déli ország ellen támad, de másodszor nem olyan eredménnyel, mint először.</verse>
        <verse osisID='Dan.11.30'>Mert a kittiek hajói felvonulnak ellene, úgyhogy megijed, visszavonul, és a szent szövetségen tölti ki dühét. És ismét azoknak kedvez, akik elhagyták a szent szövetséget.</verse>
        <verse osisID='Dan.11.31'>Parancsára előállnak csapatai. Meggyalázzák a megerősített szentélyt, megszüntetik a mindennapi áldozatot, és felállítják az iszonyatos bálványt.</verse>
        <verse osisID='Dan.11.32'>Akik vétkeztek a szövetség ellen, azokat ráveszi, hogy elhagyják hitüket. De azok, akik ragaszkodnak Istenükhöz, bátor tetteket visznek véghez.</verse>
        <verse osisID='Dan.11.33'>A nép okosai sokakat meggyőznek, de fegyver, tűz, fogság és fosztogatás miatt elesnek egy időre.</verse>
        <verse osisID='Dan.11.34'>Elesettségük idején kapnak egy kevés segítséget, mire sokan számításból csatlakoznak hozzájuk.</verse>
        <verse osisID='Dan.11.35'>Az értelmesek közül is elesnek néhányan, hogy kipróbáltak, tiszták és fehérek legyenek a vég idejére, mert még nincs itt a megszabott idő.</verse>
        <verse osisID='Dan.11.36'>Ez a király azt tesz, amit csak akar. Fölmagasztalja és nagyobbnak tartja magát minden istennél, és szörnyűségeket mond még az istenek Istene ellen is. De csak addig boldogul, amíg véget nem ér a harag, mert ami el van határozva, annak meg kell történnie.</verse>
        <verse osisID='Dan.11.37'>Nem törődik őseik istenével, nem törődik az asszonyok bálványával, egy istennel sem, mert mindegyiknél nagyobbnak tartja magát.</verse>
        <verse osisID='Dan.11.38'>Ezek helyett az erődök istenét tiszteli, olyan istent, akit ősei nem ismertek&amp;#59; tiszteli arannyal, ezüsttel, drágakővel és egyéb értékes dolgokkal.</verse>
        <verse osisID='Dan.11.39'>Az erődökkel ellátott városokkal így bánik az idegen istenek nevében: amelyik elismeri, annak a tekintélyét megnöveli, uralomra juttatja sokak fölött, és földet oszt jutalmul.</verse>
        <verse osisID='Dan.11.40'>A vég idején összecsap vele a déli király. Az északi király forgószélként tör rá harci kocsikkal, lovasokkal és sok hajóval. Behatol az országokba, és elözönli őket, mint az áradat.</verse>
        <verse osisID='Dan.11.41'>Behatol az ékes földre is, ahol sokan elesnek. De az edómi, móábi és ammóni nép legjava megmenekül a hatalmából.</verse>
        <verse osisID='Dan.11.42'>Kiterjeszti hatalmát az országokra, nem menekül meg Egyiptom sem.</verse>
        <verse osisID='Dan.11.43'>Birtokba veszi Egyiptom arany- és ezüstkincseit és minden drágaságát. Líbiaiak és etiópok lesznek kíséretében.</verse>
        <verse osisID='Dan.11.44'>De a keletről és északról jövő hírek megrémítik, ezért kivonul nagy haraggal, elpusztít és kiirt sokakat.</verse>
        <verse osisID='Dan.11.45'>Felállítja pompás sátrát a tenger és az ékes szent hegy között. De eléri a vég, és senki sem segíthet rajta.</verse>
      </chapter>
      <chapter osisID='Dan.12'>
        <verse osisID='Dan.12.1'>Abban az időben eljön Míkáél, a nagy vezér, aki a te néped mellett áll. Nyomorúságos idő lesz az, amilyen nem volt, mióta népek vannak, addig az időig. De abban az időben megmenekül néped, mindaz, aki be lesz írva a könyvbe.</verse>
        <verse osisID='Dan.12.2'>Azok közül, akik alusznak a föld porában, sokan felébrednek majd: némelyek örök életre, némelyek gyalázatra és örök utálatra.</verse>
        <verse osisID='Dan.12.3'>Az okosok fényleni fognak, mint a fénylő égbolt, és akik sokakat igazságra vezettek, mint a csillagok, mindörökké.</verse>
        <verse osisID='Dan.12.4'>Te pedig, Dániel, zárd be ezeket az igéket, és pecsételd le ezt a könyvet a végső időkig. Sokan tévelyegnek majd, de az ismeret gyarapodik.</verse>
        <verse osisID='Dan.12.5'>Azután én, Dániel, láttam, hogy még ketten állnak ott, egyik a folyam innenső partján, másik a folyam túlsó partján.</verse>
        <verse osisID='Dan.12.6'>Az egyik megkérdezte a gyolcsruhába öltözött férfit, aki ott állt a folyam vize mellett: Mikor lesz vége ezeknek a csodás dolgoknak?</verse>
        <verse osisID='Dan.12.7'>Hallottam, hogy a gyolcsruhába öltözött férfi, aki a folyam vize mellett állt, jobbját és balját az égre emelve megesküdött az örökké élőre: Egy időszak, meg két időszak és egy fél időszak múlva! Mert amikor véget ér a szent nép megrontójának hatalma, mindezek beteljesednek.</verse>
        <verse osisID='Dan.12.8'>Hallottam ugyan, de nem értettem, ezért megkérdeztem: Uram, mi lesz végül mindebből?</verse>
        <verse osisID='Dan.12.9'>Ő így válaszolt: Menj el, Dániel, mert ezek az igék le vannak zárva, és le vannak pecsételve a végső időkig.</verse>
        <verse osisID='Dan.12.10'>Sokan megtisztulnak, fehérek és kipróbáltak lesznek, a bűnösök pedig bűnösök maradnak. A bűnösök közül senki sem érti meg, de az okosok megértik.</verse>
        <verse osisID='Dan.12.11'>Attól fogva, hogy megszüntették a mindennapi áldozatokat, és felállították az iszonyatos bálványt, ezerkétszázkilencven nap telik el.</verse>
        <verse osisID='Dan.12.12'>Boldog, aki állhatatos marad, és megéri az ezerháromszázharmincöt nap elteltét.</verse>
        <verse osisID='Dan.12.13'>Te pedig menj a vég felé! Elpihensz majd, de fölkelsz kijelölt sorsodra a végső napon!</verse>
      </chapter>
    </div></osisText>
</osis>
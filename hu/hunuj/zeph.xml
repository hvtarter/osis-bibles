<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='HunUj' xml:lang='hu'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='HunUj'>
        <title>Magyar Újfordítású</title>
        <contributor>
Magyar Bibliatársulat
Hungarian Bible Society
H-1113 Budapest
Bocskai út 35.
Tel.: 36-1 386-8267; 36-1 386-8277
Tel./Fax: 36-1 466-9392
</contributor>
        <creator>ws</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2005-03-10</date>
        <description>Magyar Bibliatarsulat Ujforditasu Bibliaja</description>
        <publisher>the word company</publisher>
        <type type='OSIS'>Bible</type>
        <identifier type='OSIS'>HunUj</identifier>
        <source>http://web.axelero.hu/kaveonline/sword/</source>
        <language type='IETF'>hu</language>
        <relation/>
        <coverage/>
        <rights>Public Domain; Free distribution</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Zeph'>
      <chapter osisID='Zeph.1'>
        <verse osisID='Zeph.1.1'>Az ÚR igéje szólt Zofóniáshoz, Kúsi fiához, aki Gedaljá fia, aki Amarjá fia, aki Hizkijjá fia volt, Jósiásnak, Ámón fiának, Júda királyának az idejében.</verse>
        <verse osisID='Zeph.1.2'>Elsöprök, mindent elsöprök a föld színéről! - így szól az ÚR.</verse>
        <verse osisID='Zeph.1.3'>Elsöprök embert és állatot, elsöpröm az ég madarait és a tenger halait, a botránkoztató dolgokat a bűnösökkel együtt, kiirtom az embert a föld színéről! - így szól az ÚR.</verse>
        <verse osisID='Zeph.1.4'>Kinyújtom kezemet Júda ellen és Jeruzsálem minden lakója ellen. Kiirtom erről a helyről a Baalt, hogy még nyoma se maradjon, tisztelőinek és papjainak még a neve is feledésbe megy.</verse>
        <verse osisID='Zeph.1.5'>Kiirtom azokat, akik leborulnak a háztetőkön az ég serege előtt, azokat is, akik leborulnak az ÚR előtt, és esküsznek rá, de esküsznek Molokra is&amp;#59;</verse>
        <verse osisID='Zeph.1.6'>és azokat is, akik elfordultak az ÚRtól, nem keresik az URat, és nem törődnek vele.</verse>
        <verse osisID='Zeph.1.7'>Csend legyen az én Uram, az ÚR előtt! Mert közel van az ÚR napja, amikor áldozatot rendez az ÚR, és megszenteli azokat, akiket meghívott.</verse>
        <verse osisID='Zeph.1.8'>Az ÚR áldozatának napján ez történik: megbüntetem a főurakat, a királyfiakat és mindazokat, akik idegen ruhába öltözködnek.</verse>
        <verse osisID='Zeph.1.9'>Azon a napon megbüntetem mindazokat, akik átugrálnak a küszöbön, akik megtöltik uralkodójuk palotáját erőszakkal és csalással.</verse>
        <verse osisID='Zeph.1.10'>Azon a napon - így szól az ÚR - kiáltás hangzik a Hal-kapu felől, jajgatás az Újvárosból, nagy összeomlás zaja a halmokról.</verse>
        <verse osisID='Zeph.1.11'>Jajgassatok, akik a völgyben laktok, mert elpusztul az egész kalmárnép, kiirtják azokat, akik ezüstöt méricskélnek.</verse>
        <verse osisID='Zeph.1.12'>Akkor majd lámpással kutatom át Jeruzsálemet, és megbüntetem azokat a férfiakat, akik olyanok, mint a seprején tönkrement bor, és ezt gondolják magukban: Nem tesz az ÚR sem jót, sem rosszat.</verse>
        <verse osisID='Zeph.1.13'>Gazdagságuk prédára jut, házaik pedig elpusztulnak. Ha építenek is házakat, nem laknak bennük, ha telepítenek is szőlőket, nem isszák azok borát.</verse>
        <verse osisID='Zeph.1.14'>Közel van az ÚR nagy napja, közel van, igen hamar eljön. Keserves hang hallatszik az ÚRnak napján, kiáltozik akkor még a hős is!</verse>
        <verse osisID='Zeph.1.15'>Harag napja lesz az a nap, nyomorúság és ínség napja, pusztítás és pusztulás napja, sötétség és ború napja, felhő és homály napja,</verse>
        <verse osisID='Zeph.1.16'>kürtszó és riadó napja az erős városok ellen és a büszke bástyák ellen!</verse>
        <verse osisID='Zeph.1.17'>Rémületbe ejtem az embereket, botorkálnak, mint a vakok, mert vétkeztek az ÚR ellen. Kiömlik a vérük, mintha por lenne, és a belük, mint a szemét.</verse>
        <verse osisID='Zeph.1.18'>Sem ezüstjük, sem aranyuk nem mentheti meg őket az ÚR haragjának napján, amikor felindulásának tüzében elpusztítja az egész földet. Bizony, hamarosan végezni fog a föld összes lakójával!</verse>
      </chapter>
      <chapter osisID='Zeph.2'>
        <verse osisID='Zeph.2.1'>Szedd össze magad, szállj magadba te szemérmetlen nép,</verse>
        <verse osisID='Zeph.2.2'>mielőtt bekövetkezik az ítélet, mielőtt rátok tör az ÚR izzó haragja, mielőtt rátok tör az ÚR haragjának napja! Mert oly gyorsan jön az a nap, ahogyan a polyva száll!</verse>
        <verse osisID='Zeph.2.3'>Keressétek az URat mind, akik alázatosan éltek a földön, és teljesítitek a törvényt! Törekedjetek az igazságra, törekedjetek az alázatra, talán oltalmat találtok az ÚR haragjának napján!</verse>
        <verse osisID='Zeph.2.4'>Bizony, elhagyatott lesz Gáza, Askelón pedig pusztaság! Az asdódiakat fényes nappal hajtják el, az ekróniaknak írmagjuk sem marad.</verse>
        <verse osisID='Zeph.2.5'>Jaj a tengerpart lakóinak, a Krétából származó népnek! Így szól rólatok az ÚR igéje: Kánaán, filiszteusok földje, elpusztítalak, lakatlan leszel!</verse>
        <verse osisID='Zeph.2.6'>Pásztorok legeltető helye, és juhok karámja lesz a tengerpart.</verse>
        <verse osisID='Zeph.2.7'>Ez a vidék Júda házának maradékáé lesz, ők legeltetnek majd rajta, és Askelón házaiban heverésznek esténként, mert gondot visel róluk Istenük, az ÚR, és jóra fordítja sorsukat.</verse>
        <verse osisID='Zeph.2.8'>Hallottam Móáb gyalázkodását, és Ammón fiainak káromló szavait, amelyekkel gyalázták népemet, és területe rovására terjeszkedtek.</verse>
        <verse osisID='Zeph.2.9'>Ezért életemre mondom - így szól a Seregek URa, Izráel Istene -, hogy úgy jár Móáb, mint Sodoma, Ammón fiai pedig, mint Gomora. Csalános terület lesz, sós gödör és pusztaság örökre. Kifosztja őket népem maradéka, és birtokukat elfoglalja megmaradt népem.</verse>
        <verse osisID='Zeph.2.10'>Így járnak gőgjük miatt, mert gyalázkodtak, és terjeszkedtek a Seregek URa népének rovására.</verse>
        <verse osisID='Zeph.2.11'>Félelmesen lép fel velük szemben az ÚR, semmivé teszi a föld minden istenét. Akkor az ÚR előtt borulnak le az emberek mindenütt, még a szigeteken lakó népek is.</verse>
        <verse osisID='Zeph.2.12'>Titeket is, etiópok, az ÚR kardja sebez halálra!</verse>
        <verse osisID='Zeph.2.13'>Kinyújtja kezét észak felé és elpusztítja Asszíriát. Ninivét pusztasággá teszi, kiszikkadt pusztává.</verse>
        <verse osisID='Zeph.2.14'>Csordákban lepi majd el mindenféle állat. Pelikán és bagoly is tanyázik az oszlopokon, hangosan rikoltoz az ablakokban. Omladék borítja a küszöböket, leválik a cédrusburkolat.</verse>
        <verse osisID='Zeph.2.15'>Ez lesz a vigadozó városból, amely biztonságban élt, és ezt gondolta magában: Nincs több olyan, mint én! Milyen pusztává lesz: vadak tanyájává! Aki csak arra jár, fölszisszen, és kezével legyint.</verse>
      </chapter>
      <chapter osisID='Zeph.3'>
        <verse osisID='Zeph.3.1'>Jaj a lázadozó, beszennyezett és erőszakos városnak!</verse>
        <verse osisID='Zeph.3.2'>Nem hallgatott a szóra, nem fogadta meg az intést, nem bízott az ÚRban, nem járult Istene elé.</verse>
        <verse osisID='Zeph.3.3'>Olyanok benne a vezérek, mint az ordító oroszlánok, a bírák, mint a pusztai farkasok: egy csontot sem hagynak reggelre.</verse>
        <verse osisID='Zeph.3.4'>Prófétái hitványak, csalók. Papjai szentségtörők, önkényesen magyarázzák a törvényt.</verse>
        <verse osisID='Zeph.3.5'>De igazságos közöttük az ÚR, ő nem követ el álnokságot, ítéletét minden reggel napfényre hozza, nem marad az el. De az álnok ember nem tud szégyenkezni!</verse>
        <verse osisID='Zeph.3.6'>Népeket irtottam ki, elpusztultak bástyáik, utcáikat feldúltam, senki sem jár rajtuk. Romba dőltek városaik, elnéptelenedtek, lakatlanok.</verse>
        <verse osisID='Zeph.3.7'>Azt gondoltam, hogy félni fog engem, és megfogadja az intést, akkor nem pusztul el lakóhelye, úgy, ahogyan meg akartam büntetni. De ők egyre gonoszabb tetteket követtek el.</verse>
        <verse osisID='Zeph.3.8'>Azért várjatok rám - így szól az ÚR -, arra a napra, amikor előlépek mint vádló! Mert úgy döntöttem, hogy összegyűjtöm a népeket, egybegyűjtöm az országokat, és kiöntöm rájuk bosszús haragomat, haragom egész hevét. Bizony, felindulásomnak tüze pusztítja majd az egész földet!</verse>
        <verse osisID='Zeph.3.9'>Akkor majd tisztává teszem a népek ajkát, mindnyájan az ÚR nevét hívják segítségül, és őt tisztelik egy akarattal.</verse>
        <verse osisID='Zeph.3.10'>Etiópia folyamain túlról nekem hoznak áldozatot imádóim: szétszóródott népem.</verse>
        <verse osisID='Zeph.3.11'>Azon a napon nem kell szégyenkezned tetteid miatt, melyekkel vétkeztél ellenem. Akkor eltávolítom körödből a gőgösen vigadozókat, nem fogsz többé kevélykedni szent hegyemen.</verse>
        <verse osisID='Zeph.3.12'>De meghagyom közöttetek maradékul a szegény és nincstelen népet, amely az ÚR nevében keres oltalmat.</verse>
        <verse osisID='Zeph.3.13'>Izráel maradéka nem cselekszik hamisan, nem beszél hazugul, és nem lesz csalárd nyelv szájában. Olyan lesz, mint egy nyáj, amelyet nem háborgat senki, legelésznek és heverésznek.</verse>
        <verse osisID='Zeph.3.14'>Ujjongj, Sion leánya! Kiálts örömödben, Izráel! Örvendezz, vigadj teljes szívből, Jeruzsálem leánya!</verse>
        <verse osisID='Zeph.3.15'>Elveszi rólad az ÚR az ítéletet, eltávolítja ellenségedet. Veled van az ÚR, Izráel Királya: nem kell többé veszedelemtől félned.</verse>
        <verse osisID='Zeph.3.16'>Azon a napon így biztatják Jeruzsálemet: Ne félj, Sion, ne csüggedj el!</verse>
        <verse osisID='Zeph.3.17'>Veled van Istened, az ÚR, ő erős, és megsegít. Boldogan örül neked, megújít szeretetével, ujjongva örül neked.</verse>
        <verse osisID='Zeph.3.18'>Összegyűjtöm azokat, akik szomorkodnak, mert nem ünnepelhetnek, bár közületek valók, és gyalázatot kell elszenvedniük.</verse>
        <verse osisID='Zeph.3.19'>Elbánok majd elnyomóiddal abban az időben. A sántákat megsegítem, és a szétszóródottakat összegyűjtöm, dicsővé és hírnevessé teszem őket az egész földön, ahol gyalázták őket.</verse>
        <verse osisID='Zeph.3.20'>Abban az időben, amikor összegyűjtelek, haza is hozlak benneteket. Bizony, hírnevessé és dicsővé teszlek benneteket a föld minden népe között. Meglátjátok majd, hogy jóra fordítom sorsotokat! - mondja az ÚR.</verse>
      </chapter>
    </div></osisText>
</osis>
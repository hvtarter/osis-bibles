<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BB31' xml:lang='tr'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BB31'>
        <title>Turkish</title>
        <contributor/>
        <creator>Hasan</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2004-07-28</date>
        <description/>
        <publisher>nobody</publisher>
        <type type='OSIS'>Bible</type>
        <identifier type='OSIS'>BB31</identifier>
        <source>http://www.bbie.org/</source>
        <language type='IETF'>tr</language>
        <relation/>
        <coverage/>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Rev'>
      <chapter osisID='Rev.1'>
        <verse osisID='Rev.1.1'>İsa Mesihin vahyidir. Tanrı yakın zamanda olması gereken olayları kullarına göstermesi için Ona bu vahyi verdi. O da gönderdiği meleği aracılığıyla bunu kulu Yuhannaya iletti.</verse>
        <verse osisID='Rev.1.2'>Yuhanna, Tanrının sözüne ve İsa Mesihin tanıklığına -gördüğü her şeye- tanıklık etmektedir.</verse>
        <verse osisID='Rev.1.3'>Bu peygamberlik sözlerini okuyana, burada yazılanları dinleyip yerine getirene ne mutlu! Çünkü beklenen zaman yakındır.</verse>
        <verse osisID='Rev.1.4'> Ben Yuhannadan, Asya İlindeki yedi kiliseye selam! Var olan, var olmuş ve gelecek olandan, Onun tahtının önünde bulunan yedi ruhtan ve ölüler arasından ilk doğan, dünya krallarına egemen olan güvenilir tanık İsa Mesihten sizlere lütuf ve esenlik olsun. Yücelik ve güç sonsuzlara dek, bizi seven, kanıyla bizi günahlarımızdan özgür kılmış ve bizi bir krallık haline getirip Babası Tanrının hizmetinde kâhinler yapmış olan Mesihin olsun! Amin.</verse>
        <verse osisID='Rev.1.7'>İşte bulutlarla geliyor!  Her göz Onu görecek,  Onun bedenini deşmiş olanlar bile.  Onun için dövünecek yeryüzünün bütün halkları.  Evet, böyle olacak! Amin.</verse>
        <verse osisID='Rev.1.8'>Var olan, var olmuş ve gelecek olan, Her Şeye Gücü Yeten Rab Tanrı, ‹‹Alfa ve Omega Benim›› diyor.</verse>
        <verse osisID='Rev.1.9'>İsaya ait biri olarak sıkıntıda, tanrısal egemenlikte ve sabırda ortağınız ve kardeşiniz olan ben Yuhanna, Tanrının sözü ve İsaya tanıklık uğruna Patmos denilen adada bulunuyordum.</verse>
        <verse osisID='Rev.1.10'>Rabbin gününde Ruhun etkisinde kalarak arkamda borazan sesine benzer yüksek bir ses işittim.</verse>
        <verse osisID='Rev.1.11'>Ses, ‹‹Gördüklerini kitaba yaz ve yedi kiliseye, yani Efes, İzmir, Bergama, Tiyatira, Sart, Filadelfya ve Laodikyaya gönder›› dedi.</verse>
        <verse osisID='Rev.1.12'> Bana sesleneni görmek için arkama döndüm. Döndüğümde yedi altın kandillik ve bunların ortasında, giysileri ayağına kadar uzanan, göğsüne altın kuşak sarınmış, insanoğluna benzer birini gördüm.</verse>
        <verse osisID='Rev.1.14'>Başı, saçı ak yapağı gibi beyaz, kar gibi bembeyazdı. Gözleri alev alev yanan ateşti sanki.</verse>
        <verse osisID='Rev.1.15'>Ayakları, ocakta kor haline gelmiş parlak tunca benziyordu. Sesi, gürül gürül akan suların sesi gibiydi.</verse>
        <verse osisID='Rev.1.16'>Sağ elinde yedi yıldız vardı. Ağzından iki ağızlı keskin bir kılıç uzanıyordu. Yüzü bütün gücüyle parlayan güneş gibiydi.</verse>
        <verse osisID='Rev.1.17'>Onu görünce, ölü gibi ayaklarının dibine yığıldım. O ise sağ elini üzerime koyup şöyle dedi: ‹‹Korkma! İlk ve son Benim.</verse>
        <verse osisID='Rev.1.18'>Diri Olan Benim. Ölmüştüm, ama işte sonsuzluklar boyunca diriyim. Ölümün ve ölüler diyarının anahtarları bendedir.</verse>
        <verse osisID='Rev.1.19'>Bunun için gördüklerini, şimdi olanları ve bundan sonra olacakları yaz.</verse>
        <verse osisID='Rev.1.20'>Sağ elimde gördüğün yedi yıldızla yedi altın kandilliğin sırrına gelince, yedi yıldız yedi kilisenin melekleri, yedi kandillikse yedi kilisedir.››</verse>
      </chapter>
      <chapter osisID='Rev.2'>
        <verse osisID='Rev.2.1'>‹‹Efesteki kilisenin meleğine yaz. Yedi yıldızı sağ elinde tutan, yedi altın kandilliğin ortasında yürüyen şöyle diyor:</verse>
        <verse osisID='Rev.2.2'>‹Yaptıklarını, çalışkanlığını, sabrını biliyorum. Kötü kişilere katlanamadığını da biliyorum. Elçi olmadıkları halde kendilerini elçi diye tanıtanları sınadın ve onları yalancı buldun.</verse>
        <verse osisID='Rev.2.3'>Evet, sabırlısın, adım uğruna acılara dayandın ve yılmadın.</verse>
        <verse osisID='Rev.2.4'>Ne var ki, bir konuda sana karşıyım: Başlangıçtaki sevginden uzaklaştın.</verse>
        <verse osisID='Rev.2.5'>Bunun için, nereden düştüğünü anımsa! Tövbe et ve başlangıçta yaptıklarını sürdür. Tövbe etmezsen, gelip kandilliğini yerinden kaldırırım.</verse>
        <verse osisID='Rev.2.6'>Yine de olumlu bir yanın var: Nikolas yanlılarının yaptıklarından nefret ediyorsun; ben de nefret ederim.</verse>
        <verse osisID='Rev.2.7'>Kulağı olan, Ruhun kiliselere ne dediğini işitsin. Galip gelene Tanrının cennetinde bulunan yaşam ağacından yeme hakkını vereceğim.› ››</verse>
        <verse osisID='Rev.2.8'>‹‹İzmirdeki kilisenin meleğine yaz. Ölmüş ve yaşama dönmüş, ilk ve son olan şöyle diyor:</verse>
        <verse osisID='Rev.2.9'>‹Sıkıntılarını, yoksulluğunu biliyorum. Oysa zenginsin! Yahudi olduklarını söyleyen, ama Yahudi değil de Şeytanın havrası durumunda olanların iftiralarını biliyorum.</verse>
        <verse osisID='Rev.2.10'>Çekmek üzere olduğun sıkıntılardan korkma! Bak, denenesiniz diye İblis içinizden bazılarını yakında zindana atacak. On gün sıkıntı çekeceksiniz. Ölüm pahasına da olsa sadık kal, sana yaşam tacını vereceğim.</verse>
        <verse osisID='Rev.2.11'>Kulağı olan, Ruhun kiliselere ne dediğini işitsin. Galip gelen, ikinci ölümden hiçbir zarar görmeyecek.› ››</verse>
        <verse osisID='Rev.2.12'>‹‹Bergamadaki kilisenin meleğine yaz. İki ağızlı keskin kılıca sahip olan şöyle diyor:</verse>
        <verse osisID='Rev.2.13'>‹Nerede yaşadığını biliyorum; Şeytanın tahtı oradadır. Yine de adıma sımsıkı bağlısın. Aranızda, Şeytanın yaşadığı yerde öldürülen sadık tanığım Antipanın günlerinde bile bana olan imanını yadsımadın.</verse>
        <verse osisID='Rev.2.14'>Ne var ki, birkaç konuda sana karşıyım: Aranızda Balamın öğretisine bağlı olanlar var. Putlara sunulan kurbanların etini yemeleri, fuhuş yapmaları için İsrailoğullarını ayartmayı Balaka öğreten Balamdı.</verse>
        <verse osisID='Rev.2.15'>Bunun gibi, sizin aranızda da Nikolas yanlılarının öğretisine bağlı olanlar var.</verse>
        <verse osisID='Rev.2.16'>Bunun için tövbe et! Yoksa yanına tez gelir, ağzımdaki kılıçla onlara karşı savaşırım.</verse>
        <verse osisID='Rev.2.17'>Kulağı olan, Ruhun kiliselere ne dediğini işitsin. Galip gelene saklı mandan vereceğim. Ayrıca, ona beyaz bir taş ve bu taşın üzerinde yazılı olan yeni bir ad, alandan başka kimsenin bilmediği bir ad vereceğim.› ››</verse>
        <verse osisID='Rev.2.18'>‹‹Tiyatiradaki kilisenin meleğine yaz. Gözleri alev alev yanan ateşe, ayakları parlak tunca benzeyen Tanrının Oğlu şöyle diyor:</verse>
        <verse osisID='Rev.2.19'>‹Yaptıklarını, sevgini, imanını, hizmetini, sabrını biliyorum. Son yaptıklarının ilk yaptıklarını aştığını da biliyorum.</verse>
        <verse osisID='Rev.2.20'>Ne var ki, bir konuda sana karşıyım: Kendini peygamber diye tanıtan İzebel adındaki kadını hoşgörüyle karşılıyorsun. Bu kadın öğretisiyle kullarımı saptırıp fuhuş yapmaya, putlara sunulan kurbanların etini yemeye yöneltiyor.</verse>
        <verse osisID='Rev.2.21'>Tövbe etmesi için ona bir süre tanıdım, ama fuhuş yapmaktan tövbe etmek istemiyor.</verse>
        <verse osisID='Rev.2.22'>Bak, onu yatağa düşüreceğim; onun yaptıklarından tövbe etmezlerse, onunla zina edenleri de büyük sıkıntıların içine atacağım.</verse>
        <verse osisID='Rev.2.23'>Onun çocuklarını salgın hastalıkla öldüreceğim. O zaman bütün kiliseler, gönülleri ve yürekleri denetleyenin ben olduğumu bilecekler. Her birinize yaptıklarınızın karşılığını vereceğim.</verse>
        <verse osisID='Rev.2.24'> ‹‹ ‹Ama size, yani Tiyatirada bulunan öbürlerine, bu öğretiyi benimsememiş, Şeytanın sözde derin sırlarını öğrenmemiş olanların hepsine şunu söylüyorum: Ben gelinceye dek sizde olana sımsıkı sarılın. Üzerinize bundan başka bir yük koymuyorum.</verse>
        <verse osisID='Rev.2.26'> Ben Babamdan nasıl yetki aldımsa, galip gelene, yaptığım işleri sonuna dek sürdürene ulusların üzerinde yetki vereceğim.  Demir çomakla güdecek onları,  Çömlek gibi kırıp parçalayacaktır.</verse>
        <verse osisID='Rev.2.29'>Kulağı olan, Ruh'un kiliselere ne dediğini işitsin.› ››</verse>
      </chapter>
      <chapter osisID='Rev.3'>
        <verse osisID='Rev.3.1'>‹‹Sarttaki kilisenin meleğine yaz. Tanrının yedi ruhuna ve yedi yıldıza sahip olan şöyle diyor: ‹Yaptıklarını biliyorum. Yaşıyorsun diye ad yapmışsın, ama ölüsün.</verse>
        <verse osisID='Rev.3.2'>Uyan! Geriye kalan ve ölmek üzere olan ne varsa güçlendir. Çünkü yaptıklarının Tanrımın önünde tamamlanmamış olduğunu gördüm.</verse>
        <verse osisID='Rev.3.3'>Bu nedenle neler aldığını, neler işittiğini anımsa. Bunları yerine getir, tövbe et! Eğer uyanmazsan, hırsız gibi geleceğim. Hangi saatte geleceğimi hiç bilemeyeceksin.</verse>
        <verse osisID='Rev.3.4'>Ama Sartta, aranızda giysilerini lekelememiş birkaç kişi var ki, beyazlar içinde benimle birlikte yürüyecekler. Çünkü buna layıktırlar.</verse>
        <verse osisID='Rev.3.5'>Galip gelen böylece beyaz giysiler giyecek. Onun adını yaşam kitabından hiç silmeyeceğim. Babamın ve meleklerinin önünde o kişinin adını açıkça anacağım.</verse>
        <verse osisID='Rev.3.6'>Kulağı olan, Ruhun kiliselere ne dediğini işitsin.› ››</verse>
        <verse osisID='Rev.3.7'>‹‹Filadelfyadaki kilisenin meleğine yaz. Kutsal ve gerçek olan, Davutun anahtarına sahip olan, açtığını kimsenin kapayamadığı, kapadığını kimsenin açamadığı kişi şöyle diyor:</verse>
        <verse osisID='Rev.3.8'>‹Yaptıklarını biliyorum. İşte önüne kimsenin kapayamayacağı açık bir kapı koydum. Gücünün az olduğunu biliyorum; yine de sözüme uydun, adımı yadsımadın.</verse>
        <verse osisID='Rev.3.9'>Bak, Şeytanın havrasından olanları, Yahudi olmadıkları halde Yahudi olduklarını ileri süren yalancıları öyle edeceğim ki, gelip ayaklarına kapanacak, benim seni sevdiğimi anlayacaklar.</verse>
        <verse osisID='Rev.3.10'>Sözüme uyarak sabırla dayandın. Ben de yeryüzünde yaşayanları denemek için bütün dünyanın üzerine gelecek olan denenme saatinden seni esirgeyeceğim.</verse>
        <verse osisID='Rev.3.11'>Tez geliyorum. Tacını kimse elinden almasın diye sahip olduğuna sımsıkı sarıl.</verse>
        <verse osisID='Rev.3.12'>Galip geleni Tanrımın Tapınağında sütun yapacağım. Böyle biri artık oradan hiç ayrılmayacak. Onun üzerine Tanrımın adını, Tanrıma ait kentin -gökten Tanrımın yanından inen yeni Yeruşalimin- adını ve benim yeni adımı yazacağım.</verse>
        <verse osisID='Rev.3.13'>Kulağı olan, Ruhun kiliselere ne dediğini işitsin.› ››</verse>
        <verse osisID='Rev.3.14'>‹‹Laodikyadaki kilisenin meleğine yaz. Amin, sadık ve gerçek tanık, Tanrı yaratılışının kaynağı şöyle diyor:</verse>
        <verse osisID='Rev.3.15'>‹Yaptıklarını biliyorum. Ne soğuksun, ne sıcak. Keşke ya soğuk ya sıcak olsaydın!</verse>
        <verse osisID='Rev.3.16'>Oysa ne sıcak ne soğuksun, ılıksın. Bu yüzden seni ağzımdan kusacağım.</verse>
        <verse osisID='Rev.3.17'>Zenginim, zenginleştim, hiçbir şeye gereksinmem yok diyorsun; ama zavallı, acınacak durumda, yoksul, kör ve çıplak olduğunu bilmiyorsun.</verse>
        <verse osisID='Rev.3.18'>Zengin olmak için benden ateşte arıtılmış altın, giyinip çıplaklığının ayıbını örtmek için beyaz giysiler, görmek için gözlerine sürmek üzere merhem satın almanı salık veriyorum.</verse>
        <verse osisID='Rev.3.19'>Ben sevdiklerimi azarlayıp terbiye ederim. Onun için gayrete gel, tövbe et.</verse>
        <verse osisID='Rev.3.20'>İşte kapıda durmuş, kapıyı çalıyorum. Biri sesimi işitir ve kapıyı açarsa, onun yanına gireceğim; ben onunla, o da benimle, birlikte yemek yiyeceğiz.</verse>
        <verse osisID='Rev.3.21'>Ben nasıl galip gelerek Babamla birlikte Babamın tahtına oturdumsa, galip gelene de benimle birlikte tahtıma oturma hakkını vereceğim.</verse>
        <verse osisID='Rev.3.22'>Kulağı olan, Ruh'un kiliselere ne dediğini işitsin.› ››</verse>
      </chapter>
      <chapter osisID='Rev.4'>
        <verse osisID='Rev.4.1'>Bundan sonra gökte açık duran bir kapı gördüm. Benimle konuştuğunu işittiğim, borazan sesine benzeyen ilk ses şöyle dedi: ‹‹Buraya çık! Bundan sonra olması gereken olayları sana göstereyim.››</verse>
        <verse osisID='Rev.4.2'>O anda Ruhun etkisinde kalarak gökte bir taht ve tahtta oturan birini gördüm.</verse>
        <verse osisID='Rev.4.3'>Tahtta oturanın, yeşim ve kırmızı akik taşına benzer bir görünüşü vardı. Zümrüdü andıran bir gökkuşağı tahtı çevreliyordu.</verse>
        <verse osisID='Rev.4.4'>Tahtın çevresinde yirmi dört ayrı taht vardı. Bu tahtlara başlarında altın taçlar olan, beyaz giysilere bürünmüş yirmi dört ihtiyar oturmuştu.</verse>
        <verse osisID='Rev.4.5'>Tahttan şimşekler çakıyor, uğultular, gök gürlemeleri işitiliyordu. Tahtın önünde alev alev yanan yedi meşale vardı. Bunlar Tanrının yedi ruhudur.</verse>
        <verse osisID='Rev.4.6'>Tahtın önünde billur gibi, sanki camdan bir deniz vardı. Tahtın ortasında ve çevresinde, önü ve arkası gözlerle kaplı dört yaratık duruyordu.</verse>
        <verse osisID='Rev.4.7'>Birinci yaratık aslana, ikincisi danaya benziyordu. Üçüncü yaratığın yüzü insan yüzü gibiydi. Dördüncü yaratık uçan bir kartalı andırıyordu.</verse>
        <verse osisID='Rev.4.8'>Dört yaratığın her birinin altışar kanadı vardı. Yaratıkların her yanı, kanatlarının alt tarafı bile gözlerle kaplıydı. Gece gündüz durup dinlenmeden şöyle diyorlar:  ‹‹Kutsal, kutsal, kutsaldır,  Her Şeye Gücü Yeten Rab Tanrı,  Var olmuş, var olan ve gelecek olan.››</verse>
        <verse osisID='Rev.4.9'>Yaratıklar tahtta oturanı, sonsuzluklar boyunca yaşayanı yüceltip ona saygı ve şükran sundukça, yirmi dört ihtiyar tahtta oturanın, sonsuzluklar boyunca yaşayanın önünde yere kapanarak O'na tapınıyorlar. Taçlarını tahtın önüne koyarak şöyle diyorlar:  ‹‹Rabbimiz ve Tanrımız!  Yüceliği, saygıyı, gücü almaya layıksın.  Çünkü her şeyi sen yarattın;  Hepsi senin isteğinle yaratılıp var oldu.››</verse>
      </chapter>
      <chapter osisID='Rev.5'>
        <verse osisID='Rev.5.1'>Tahtta oturanın sağ elinde iki yanı da yazılı, yedi mühürle mühürlenmiş bir tomar gördüm.</verse>
        <verse osisID='Rev.5.2'>Yüksek sesle, ‹‹Tomarı açmaya, mühürlerini çözmeye kim layıktır?›› diye seslenen güçlü bir melek de gördüm.</verse>
        <verse osisID='Rev.5.3'>Ama ne gökte, ne yeryüzünde, ne de yer altında tomarı açıp içine bakabilecek kimse yoktu.</verse>
        <verse osisID='Rev.5.4'>Acı acı ağlamaya başladım. Çünkü tomarı açıp içine bakmaya layık kimse bulunamadı.</verse>
        <verse osisID='Rev.5.5'>Bunun üzerine ihtiyarlardan biri bana, ‹‹Ağlama!›› dedi. ‹‹İşte, Yahuda oymağından gelen Aslan, Davutun Kökü galip geldi. Tomarı ve yedi mührünü O açacak.››</verse>
        <verse osisID='Rev.5.6'>Tahtın, dört yaratığın ve ihtiyarların ortasında, boğazlanmış gibi duran bir Kuzu gördüm. Yedi boynuzu, yedi gözü vardı. Bunlar Tanrının bütün dünyaya gönderilmiş yedi ruhudur.</verse>
        <verse osisID='Rev.5.7'>Kuzu gelip tahtta oturanın sağ elinden tomarı aldı.</verse>
        <verse osisID='Rev.5.8'>Tomarı alınca, dört yaratıkla yirmi dört ihtiyar Onun önünde yere kapandılar. Her birinin elinde birer lir ve kutsalların duaları olan buhur dolu altın taslar vardı.</verse>
        <verse osisID='Rev.5.9'>Yeni bir ezgi söylüyorlardı:  ‹‹Tomarı almaya,  Mühürlerini açmaya layıksın!  Çünkü boğazlandın  Ve kanınla her oymaktan, her dilden,  Her halktan, her ulustan  İnsanları Tanrıya satın aldın.</verse>
        <verse osisID='Rev.5.10'>Onları Tanrımızın hizmetinde  Bir krallık haline getirdin,  Kâhinler yaptın.  Dünya üzerinde egemenlik sürecekler.››</verse>
        <verse osisID='Rev.5.11'>Sonra tahtın, yaratıkların ve ihtiyarların çevresinde çok sayıda melek gördüm, seslerini işittim. Sayıları binlerce binler, on binlerce on binlerdi.</verse>
        <verse osisID='Rev.5.12'>Yüksek sesle şöyle diyorlardı:  ‹‹Boğazlanmış Kuzu  Gücü, zenginliği, bilgeliği, kudreti,  Saygıyı, yüceliği, övgüyü  Almaya layıktır.››</verse>
        <verse osisID='Rev.5.13'>Ardından gökte, yeryüzünde, yer altında ve denizlerdeki bütün yaratıkların, bunlardaki bütün varlıkların şöyle dediğini işittim:  ‹‹Övgü, saygı, yücelik ve güç sonsuzlara dek  Tahtta oturanın ve Kuzunun olsun!››</verse>
        <verse osisID='Rev.5.14'>Dört yaratık, ‹‹Amin›› dediler. İhtiyarlar da yere kapanıp tapındılar.</verse>
      </chapter>
      <chapter osisID='Rev.6'>
        <verse osisID='Rev.6.1'>Sonra Kuzunun yedi mühürden birini açtığını gördüm. O anda dört yaratıktan birinin, gök gürültüsüne benzer bir sesle, ‹‹Gel!›› dediğini işittim.</verse>
        <verse osisID='Rev.6.2'>Bakınca beyaz bir at gördüm. Binicisinin yayı vardı. Kendisine bir taç verildi ve galip gelen biri olarak zafer kazanmaya çıktı.</verse>
        <verse osisID='Rev.6.3'>Kuzu ikinci mührü açınca, ikinci yaratığın ‹‹Gel!›› dediğini işittim.</verse>
        <verse osisID='Rev.6.4'>O zaman kızıl renkte başka bir at çıktı ortaya. Binicisine dünyadan barışı kaldırma yetkisi verildi. Bunun sonucu olarak insanlar birbirlerini boğazlayacaklar. Atlıya ayrıca büyük bir kılıç verildi.</verse>
        <verse osisID='Rev.6.5'>Kuzu üçüncü mührü açınca, üçüncü yaratığın ‹‹Gel!›› dediğini işittim. Bakınca siyah bir at gördüm. Binicisinin elinde bir terazi vardı.</verse>
        <verse osisID='Rev.6.6'>Dört yaratığın ortasında sanki bir sesin şöyle dediğini işittim: ‹‹Bir ölçek buğday bir dinara, üç ölçek arpa bir dinara. Ama zeytinyağına, şaraba zarar verme!››</verse>
        <verse osisID='Rev.6.7'>Kuzu dördüncü mührü açınca, ‹‹Gel!›› diyen dördüncü yaratığın sesini işittim.</verse>
        <verse osisID='Rev.6.8'>Bakınca soluk renkli bir at gördüm. Binicisinin adı Ölümdü. Ölüler diyarı onun ardınca geliyordu. Bunlara kılıçla, kıtlıkla, salgın hastalıkla, yeryüzünün yabanıl hayvanlarıyla ölüm saçmak için yeryüzünün dörtte biri üzerinde yetki verildi.</verse>
        <verse osisID='Rev.6.9'>Kuzu beşinci mührü açınca, sunağın altında, Tanrının sözü ve sürdürdükleri tanıklık nedeniyle öldürülenlerin canlarını gördüm.</verse>
        <verse osisID='Rev.6.10'>Yüksek sesle feryat ederek şöyle diyorlardı: ‹‹Kutsal ve gerçek olan Efendimiz! Yeryüzünde yaşayanları yargılayıp onlardan kanımızın öcünü almak için daha ne kadar bekleyeceksin?››</verse>
        <verse osisID='Rev.6.11'>Onların her birine beyaz birer kaftan verildi. Kendileri gibi öldürülecek olan öbür Tanrı kullarının ve kardeşlerinin sayısı tamamlanıncaya dek kısa bir süre daha beklemeleri istendi.</verse>
        <verse osisID='Rev.6.12'>Kuzu altıncı mührü açınca, büyük bir deprem olduğunu gördüm. Güneş keçi kılından yapılmış siyah bir çul gibi karardı. Ay baştan aşağı kan rengine döndü.</verse>
        <verse osisID='Rev.6.13'>İncir ağacı, güçlü bir rüzgarla sarsıldığında nasıl ham incirlerini dökerse, gökteki yıldızlar da öylece yeryüzüne düştü.</verse>
        <verse osisID='Rev.6.14'>Gökyüzü dürülen bir tomar gibi ortadan kalktı. Her dağ, her ada yerinden sökülüp alındı.</verse>
        <verse osisID='Rev.6.15'>Dünya kralları, büyükleri, komutanları, zenginleri, güçlüleri, özgürü kölesi herkes mağaralara, dağlardaki kayaların arasına gizlendiler.</verse>
        <verse osisID='Rev.6.16'>Dağlara, kayalara, ‹‹Üzerimize düşün!›› dediler, ‹‹Tahtta oturanın yüzünden ve Kuzunun gazabından saklayın bizi!</verse>
        <verse osisID='Rev.6.17'>Çünkü onların gazabının büyük günü geldi. Buna kim dayanabilir?››</verse>
      </chapter>
      <chapter osisID='Rev.7'>
        <verse osisID='Rev.7.1'>Bundan sonra yeryüzünün dört köşesinde duran dört melek gördüm. Bunlar karaya, denize ya da herhangi bir ağaç üzerine esmesin diye, yeryüzünün dört rüzgarını tutuyorlardı.</verse>
        <verse osisID='Rev.7.2'>Sonra gündoğusundan yükselen başka bir melek gördüm. Yaşayan Tanrının mührünü taşıyordu. Karaya, denize zarar vermek için yetki verilen dört meleğe yüksek sesle bağırdı:</verse>
        <verse osisID='Rev.7.3'>‹‹Biz Tanrımızın kullarını alınlarından mühürleyene dek karaya, denize ya da ağaçlara zarar vermeyin!››</verse>
        <verse osisID='Rev.7.4'>Mühürlenmiş olanların sayısını işittim. İsrailoğullarının bütün oymaklarından 144 000 kişi mühürlenmişti:</verse>
        <verse osisID='Rev.7.5'>Yahuda oymağından 12 000 kişi mühürlenmişti.  Ruben oymağından 12 000,  Gad oymağından 12 000,</verse>
        <verse osisID='Rev.7.6'>Aşer oymağından 12 000,  Naftali oymağından 12 000,  Manaşşe oymağından 12 000,</verse>
        <verse osisID='Rev.7.7'>Şimon oymağından 12 000,  Levi oymağından 12 000,  İssakar oymağından 12 000,</verse>
        <verse osisID='Rev.7.8'>Zevulun oymağından 12 000,  Yusuf oymağından 12 000,  Benyamin oymağından 12 000 kişi mühürlenmişti.</verse>
        <verse osisID='Rev.7.9'>Bundan sonra gördüm ki, her ulustan, her oymaktan, her halktan, her dilden oluşan, kimsenin sayamayacağı kadar büyük bir kalabalık tahtın ve Kuzunun önünde duruyordu. Hepsi de birer beyaz kaftan giymişti, ellerinde hurma dalları vardı.</verse>
        <verse osisID='Rev.7.10'>Yüksek sesle bağırıyorlardı:  ‹‹Kurtarış, tahtta oturan Tanrımıza  Ve Kuzuya özgüdür!››</verse>
        <verse osisID='Rev.7.11'>Bütün melekler tahtın, ihtiyarların ve dört yaratığın çevresinde duruyordu. Tahtın önünde yüzüstü yere kapanıp Tanrıya tapınarak şöyle diyorlardı:</verse>
        <verse osisID='Rev.7.12'>‹‹Amin!  Övgü, yücelik, bilgelik,  Şükran, saygı, güç, kudret,  Sonsuzlara dek Tanrımızın olsun!  Amin!››</verse>
        <verse osisID='Rev.7.13'>Bu sırada ihtiyarlardan biri bana sordu: ‹‹Beyaz kaftan giymiş olan bu kişiler kim, nereden geldiler?››</verse>
        <verse osisID='Rev.7.14'>‹‹Sen bunu biliyorsun, efendim›› dedim. Bana dedi ki, ‹‹Bunlar o büyük sıkıntıdan geçip gelenlerdir. Kaftanlarını Kuzunun kanıyla yıkamış, bembeyaz etmişlerdir.</verse>
        <verse osisID='Rev.7.15'>Bunun için,  ‹‹Tanrının tahtı önünde duruyor,  Tapınağında gece gündüz Ona tapınıyorlar.  Tahtta oturan, çadırını onların üzerine gerecek.</verse>
        <verse osisID='Rev.7.16'>Artık acıkmayacak,  Artık susamayacaklar.  Ne güneş ne kavurucu sıcak  Çarpacak onları.</verse>
        <verse osisID='Rev.7.17'>Çünkü tahtın ortasında olan Kuzu onları güdecek  Ve yaşam sularının pınarlarına götürecek.  Tanrı gözlerinden bütün yaşları silecek.››</verse>
      </chapter>
      <chapter osisID='Rev.8'>
        <verse osisID='Rev.8.1'>Kuzu yedinci mührü açınca, gökte yarım saat kadar sessizlik oldu.</verse>
        <verse osisID='Rev.8.2'>Tanrının önünde duran yedi meleği gördüm. Onlara yedi borazan verildi.</verse>
        <verse osisID='Rev.8.3'>Altın bir buhurdan taşıyan başka bir melek gelip sunağın önünde durdu. Tahtın önündeki altın sunakta bütün kutsalların dualarıyla birlikte sunmak üzere kendisine çok miktarda buhur verildi.</verse>
        <verse osisID='Rev.8.4'>Kutsalların dualarıyla buhurun dumanı, Tanrının önünde meleğin elinden yükseldi.</verse>
        <verse osisID='Rev.8.5'>Melek buhurdanı aldı, sunağın ateşiyle doldurup yeryüzüne attı. Gök gürlemeleri, uğultular işitildi, şimşekler çaktı, yer sarsıldı.</verse>
        <verse osisID='Rev.8.6'>Yedi melek ellerindeki yedi borazanı çalmaya hazırlandı.</verse>
        <verse osisID='Rev.8.7'>Birinci melek borazanını çaldı. Kanla karışık dolu ve ateş oluştu, yeryüzüne yağdı. Yerin üçte biri, ağaçların üçte biri ve bütün yeşil otlar yandı.</verse>
        <verse osisID='Rev.8.8'>İkinci melek borazanını çaldı. Alev alev yanan, dağ gibi büyük bir kütle denize atıldı. Denizin üçte biri kana dönüştü.</verse>
        <verse osisID='Rev.8.9'>Denizdeki yaratıkların üçte biri öldü, gemilerin üçte biri yok oldu.</verse>
        <verse osisID='Rev.8.10'>Üçüncü melek borazanını çaldı. Gökten meşale gibi yanan büyük bir yıldız ırmakların üçte biri üzerine ve su pınarlarının üzerine düştü.</verse>
        <verse osisID='Rev.8.11'>Bu yıldızın adı Pelindir. Suların üçte biri pelin gibi acılaştı. Acılaşan sulardan içen birçok insan öldü.</verse>
        <verse osisID='Rev.8.12'>Dördüncü melek borazanını çaldı. Güneşin üçte biri, ayın üçte biri, yıldızların üçte biri vuruldu. Sonuç olarak ışıklarının üçte biri söndü, gündüzün ve gecenin üçte biri ışıksız kaldı.</verse>
        <verse osisID='Rev.8.13'>Sonra göğün ortasında uçan bir kartal gördüm. Yüksek sesle şöyle bağırdığını işittim: ‹‹Borazanlarını çalacak olan öbür üç meleğin borazan seslerinden yeryüzünde yaşayanların vay, vay, vay haline!››</verse>
      </chapter>
      <chapter osisID='Rev.9'>
        <verse osisID='Rev.9.1'>Beşinci melek borazanını çaldı. Gökten yere düşmüş bir yıldız gördüm. Dipsiz derinliklere açılan kuyunun anahtarı ona verildi.</verse>
        <verse osisID='Rev.9.2'>Dipsiz derinliklerin kuyusunu açınca, kuyudan büyük bir ocağın dumanı gibi bir duman çıktı. Kuyunun dumanından güneş ve hava karardı.</verse>
        <verse osisID='Rev.9.3'>Dumanın içinden yeryüzüne çekirgeler yağdı. Bunlara yeryüzündeki akreplerin gücüne benzer bir güç verilmişti.</verse>
        <verse osisID='Rev.9.4'>Çekirgelere yeryüzündeki otlara, herhangi bir bitki ya da ağaca değil de, yalnız alınlarında Tanrının mührü bulunmayan insanlara zarar vermeleri söylendi.</verse>
        <verse osisID='Rev.9.5'>Bu insanları öldürmelerine değil, beş ay süreyle işkence etmelerine izin verildi. Yaptıkları işkence akrebin insanı soktuğu zaman verdiği acıya benziyordu.</verse>
        <verse osisID='Rev.9.6'>O günlerde insanlar ölümü arayacak, ama bulamayacaklar. Ölümü özleyecekler, ama ölüm onlardan kaçacak.</verse>
        <verse osisID='Rev.9.7'>Çekirgelerin görünümü, savaşa hazırlanmış atlara benziyordu. Başlarında altın taçlara benzer başlıklar vardı. Yüzleri insan yüzleri gibiydi.</verse>
        <verse osisID='Rev.9.8'>Saçları kadın saçına, dişleri aslan dişine benziyordu.</verse>
        <verse osisID='Rev.9.9'>Demir zırhlara benzer göğüs zırhları vardı. Kanatlarının sesi savaşa koşan çok sayıda atlı arabanın sesine benziyordu.</verse>
        <verse osisID='Rev.9.10'>Akrebinkine benzer kuyrukları ve iğneleri vardı. Kuyruklarında, insanlara beş ay zarar verecek güce sahiptiler.</verse>
        <verse osisID='Rev.9.11'>Başlarında kral olarak dipsiz derinliklerin meleği vardı. Bu meleğin İbranice adı Avaddon, Grekçe adıysa Apolyondur.</verse>
        <verse osisID='Rev.9.12'>Birinci ‹‹vay›› geçti, işte bundan sonra iki ‹‹vay›› daha geliyor.</verse>
        <verse osisID='Rev.9.13'>Altıncı melek borazanını çaldı. Tanrının önündeki altın sunağın dört boynuzundan gelen bir ses işittim.</verse>
        <verse osisID='Rev.9.14'>Ses, elinde borazan olan altıncı meleğe, ‹‹Büyük Fırat Irmağının yanında bağlı duran dört meleği çöz›› dedi.</verse>
        <verse osisID='Rev.9.15'>Tam o saat, o gün, o ay, o yıl için hazır tutulan dört melek, insanların üçte birini öldürmek üzere çözüldü.</verse>
        <verse osisID='Rev.9.16'>Atlı ordularının sayısı iki yüz milyondu, sayılarını duydum.</verse>
        <verse osisID='Rev.9.17'>Görümümde atları ve binicilerini gördüm. Ateş, gökyakut ve kükürt renginde göğüs zırhları kuşanmışlardı. Atların başları aslan başına benziyordu. Ağızlarından ateş, duman, kükürt fışkırıyordu.</verse>
        <verse osisID='Rev.9.18'>İnsanların üçte biri bunların ağzından fışkıran ateş, duman ve kükürtten, bu üç beladan öldü.</verse>
        <verse osisID='Rev.9.19'>Atların gücü ağızlarında ve kuyruklarındadır. Yılanı andıran kuyruklarının başıyla zarar verirler.</verse>
        <verse osisID='Rev.9.20'>Geriye kalan insanlar, yani bu belalardan ölmemiş olanlar, kendi elleriyle yaptıkları putlardan dönüp tövbe etmediler. Cinlere ve göremeyen, işitemeyen, yürüyemeyen altın, gümüş, tunç, taş, tahta putlara tapmaktan vazgeçmediler.</verse>
        <verse osisID='Rev.9.21'>Adam öldürmekten, büyü, fuhuş, hırsızlık yapmaktan da tövbe etmediler.</verse>
      </chapter>
      <chapter osisID='Rev.10'>
        <verse osisID='Rev.10.1'>Sonra gökten inen güçlü başka bir melek gördüm. Buluta sarınmıştı, başının üzerinde gökkuşağı vardı. Yüzü güneşe, ayakları ateşten sütunlara benziyordu.</verse>
        <verse osisID='Rev.10.2'> Elinde açılmış küçük bir tomar vardı. Sağ ayağını denize, sol ayağını karaya koyarak aslanın kükremesini andıran yüksek sesle bağırdı. O bağırınca, yedi gök gürlemesi dile gelip seslendiler.</verse>
        <verse osisID='Rev.10.4'>Yedi gök gürlemesi seslendiğinde yazmak üzereydim ki, gökten, ‹‹Yedi gök gürlemesinin söylediklerini mühürle, yazma!›› diyen bir ses işittim.</verse>
        <verse osisID='Rev.10.5'>Denizle karanın üzerinde durduğunu gördüğüm melek, sağ elini göğe kaldırdı.</verse>
        <verse osisID='Rev.10.6'>Göğü ve göktekileri, yeri ve yerdekileri, denizi ve denizdekileri yaratanın, sonsuzluklar boyunca yaşayanın hakkı için ant içip dedi ki, ‹‹Artık gecikme olmayacak.</verse>
        <verse osisID='Rev.10.7'>Yedinci melek borazanını çaldığı zaman, Tanrının sır olan tasarısı tamamlanacak. Nitekim Tanrı bunu, kulları peygamberlere müjdelemişti.››</verse>
        <verse osisID='Rev.10.8'>Gökten işittiğim ses benimle yine konuşmaya başladı: ‹‹Git, denizle karanın üzerinde duran meleğin elindeki açık tomarı al›› dedi.</verse>
        <verse osisID='Rev.10.9'>Meleğin yanına gidip küçük tomarı bana vermesini istedim. ‹‹Al, bunu ye!›› dedi. ‹‹Midende bir acılık yapacak, ama ağzına bal gibi tatlı gelecek.››</verse>
        <verse osisID='Rev.10.10'>Küçük tomarı meleğin elinden alıp yedim, ağzımda bal gibi tatlıydı. Ama yutunca midem acılaştı.</verse>
        <verse osisID='Rev.10.11'>Sonra bana şöyle dendi: ‹‹Yine birçok halk, ulus, dil ve kralla ilgili olarak peygamberlikte bulunmalısın.››</verse>
      </chapter>
      <chapter osisID='Rev.11'>
        <verse osisID='Rev.11.1'>Bana değneğe benzer bir ölçü kamışı verilip şöyle dendi: ‹‹Git, Tanrının Tapınağını ve sunağı ölç, orada tapınanları say!</verse>
        <verse osisID='Rev.11.2'>Tapınağın dış avlusunu bırak, orayı ölçme. Çünkü orası, kutsal kenti kırk iki ay ayaklarıyla çiğneyecek olan uluslara verildi.</verse>
        <verse osisID='Rev.11.3'>İki tanığıma güç vereceğim; çul giysiler içinde bin iki yüz altmış gün peygamberlik edecekler.››</verse>
        <verse osisID='Rev.11.4'>Bunlar yeryüzünün Rabbi önünde duran iki zeytin ağacıyla iki kandilliktir.</verse>
        <verse osisID='Rev.11.5'>Biri onlara zarar vermeye kalkışırsa, ağızlarından ateş fışkıracak ve düşmanlarını yiyip bitirecek. Onlara zarar vermek isteyen herkesin böyle öldürülmesi gerekir.</verse>
        <verse osisID='Rev.11.6'>Peygamberlik ettikleri sürece yağmur yağmasın diye göğü kapamaya yetkileri vardır. Suları kana dönüştürme ve yeryüzünü, kaç kez isterlerse, her türlü belayla vurma yetkisine sahiptirler.</verse>
        <verse osisID='Rev.11.7'>Tanıklık görevleri sona erince dipsiz derinliklerden çıkan canavar onlarla savaşacak, onları yenip öldürecek.</verse>
        <verse osisID='Rev.11.8'>Cesetleri, simgesel olarak Sodom ve Mısır diye adlandırılan büyük kentin anayoluna serilecek. Onların Rabbi de orada çarmıha gerilmişti.</verse>
        <verse osisID='Rev.11.9'>Her halktan, oymaktan, dilden, ulustan insan üç buçuk gün cesetlerini seyredecek, cesetlerinin mezara konulmasına izin vermeyecekler.</verse>
        <verse osisID='Rev.11.10'>Yeryüzünde yaşayanlar onların bu durumuna sevinip bayram edecek, birbirlerine armağanlar gönderecekler. Çünkü bu iki peygamber yeryüzünde yaşayanlara çok eziyet etmişti.</verse>
        <verse osisID='Rev.11.11'>Üç buçuk gün sonra iki peygamber, Tanrıdan gelen yaşam soluğunu alınca ayağa kalktılar. Onları görenler dehşete kapıldı.</verse>
        <verse osisID='Rev.11.12'>İki peygamber gökten gelen yüksek bir sesin, ‹‹Buraya çıkın!›› dediğini işittiler. Sonra düşmanlarının gözü önünde bir bulut içinde göğe yükseldiler.</verse>
        <verse osisID='Rev.11.13'>Tam o saatte şiddetli bir deprem oldu, kentin onda biri yıkıldı. Depremde yedi bin kişi can verdi. Geriye kalanlar dehşete kapılıp gökteki Tanrıyı yücelttiler.</verse>
        <verse osisID='Rev.11.14'>İkinci ‹‹vay›› geçti. İşte, üçüncü ‹‹vay›› tez geliyor.</verse>
        <verse osisID='Rev.11.15'>Yedinci melek borazanını çaldı. Gökte yüksek sesler duyuldu:  ‹‹Dünyanın egemenliği  Rabbimizin ve Mesihinin oldu.  O sonsuzlara dek egemenlik sürecek.››</verse>
        <verse osisID='Rev.11.16'> Tanrının önünde tahtlarında oturan yirmi dört ihtiyar yüzüstü yere kapandı. Tanrıya tapınarak şöyle dediler:  ‹‹Her Şeye Gücü Yeten,  Var olan, var olmuş olan Rab Tanrı!  Sana şükrediyoruz.  Çünkü büyük gücünü kuşanıp  Egemenlik sürmeye başladın.</verse>
        <verse osisID='Rev.11.18'>Uluslar gazaba gelmişlerdi.  Şimdiyse senin gazabın üzerlerine geldi.  Ölüleri yargılamak,  Kulların olan peygamberleri, kutsalları,  Küçük olsun büyük olsun,  Senin adından korkanları ödüllendirmek  Ve yeryüzünü mahvedenleri mahvetmek zamanı da geldi.››</verse>
        <verse osisID='Rev.11.19'>Ardından Tanrı'nın gökteki tapınağı açıldı, tapınakta O'nun Antlaşma Sandığı göründü. O anda şimşekler çaktı, uğultular, gök gürlemeleri işitildi. Yer sarsıldı, şiddetli bir dolu fırtınası koptu.</verse>
      </chapter>
      <chapter osisID='Rev.12'>
        <verse osisID='Rev.12.1'>Gökte olağanüstü bir belirti, güneşe sarınmış bir kadın göründü. Ay ayaklarının altındaydı, başında on iki yıldızdan oluşan bir taç vardı.</verse>
        <verse osisID='Rev.12.2'>Kadın gebeydi. Doğum sancıları içinde kıvranıyor, feryat ediyordu.</verse>
        <verse osisID='Rev.12.3'>Ardından gökte başka bir belirti göründü: Yedi başlı, on boynuzlu, kızıl renkli büyük bir ejderhaydı bu. Yedi başında yedi taç vardı.</verse>
        <verse osisID='Rev.12.4'>Kuyruğuyla gökteki yıldızların üçte birini sürükleyip yeryüzüne attı. Sonra doğum yapmak üzere olan kadının önünde durdu; kadın doğurur doğurmaz ejderha çocuğu yutacaktı.</verse>
        <verse osisID='Rev.12.5'>Kadın bir oğul, bütün ulusları demir çomakla güdecek bir erkek çocuk doğurdu. Çocuk hemen alınıp Tanrıya, Tanrının tahtına götürüldü.</verse>
        <verse osisID='Rev.12.6'>Kadınsa çöle kaçtı. Orada bin iki yüz altmış gün beslenmesi için Tanrı tarafından hazırlanmış bir yeri vardı.</verse>
        <verse osisID='Rev.12.7'> Gökte savaş oldu. Mikaille melekleri ejderhayla savaştılar. Ejderha kendi melekleriyle birlikte karşı koydu, ama gücü yetmedi. Bu yüzden gökteki yerlerini yitirdiler.</verse>
        <verse osisID='Rev.12.9'>Büyük ejderha -İblis ya da Şeytan denen, bütün dünyayı saptıran o eski yılan- melekleriyle birlikte yeryüzüne atıldı.</verse>
        <verse osisID='Rev.12.10'>Bundan sonra gökte yüksek bir sesin şöyle dediğini duydum:  ‹‹Tanrımızın kurtarışı, gücü, egemenliği  Ve Mesihinin yetkisi şimdi gerçekleşti.  Çünkü kardeşlerimizin suçlayıcısı,  Onları Tanrımızın önünde gece gündüz suçlayan  Aşağı atıldı.</verse>
        <verse osisID='Rev.12.11'>Kardeşlerimiz Kuzunun kanıyla  Ve ettikleri tanıklık bildirisiyle  Onu yendiler.  Ölümü göze alacak kadar  Vazgeçmişlerdi can sevgisinden.</verse>
        <verse osisID='Rev.12.12'>Bunun için, ey gökler ve orada yaşayanlar,  Sevinin!  Vay halinize, yer ve deniz!  Çünkü İblis zamanının az olduğunu bilerek  Büyük bir öfkeyle üzerinize indi.››</verse>
        <verse osisID='Rev.12.13'>Ejderha yeryüzüne atıldığını görünce, erkek çocuğu doğuran kadını kovalamaya başladı.</verse>
        <verse osisID='Rev.12.14'>Yılanın önünden çöle, üç buçuk yıl besleneceği yere uçup kaçabilmesi için kadına büyük kartal kanatları verildi.</verse>
        <verse osisID='Rev.12.15'>Yılan ağzından, kadını selle süpürüp götürmek için onun ardından ırmak gibi su akıttı.</verse>
        <verse osisID='Rev.12.16'>Ama yeryüzü, ağzını açıp ejderhanın ağzından akıttığı ırmağı yutarak kadına yardım etti.</verse>
        <verse osisID='Rev.12.17'>Bunun üzerine ejderha kadına öfkelendi. Kadının soyundan geriye kalanlarla, Tanrının buyruklarını yerine getirip İsaya tanıklıklarını sürdürenlerle savaşmaya gitti.</verse>
        <verse osisID='Rev.12.18'>Denizin kıyısında dikilip durdu.</verse>
      </chapter>
      <chapter osisID='Rev.13'>
        <verse osisID='Rev.13.1'>Sonra on boynuzlu, yedi başlı bir canavarın denizden çıktığını gördüm. Boynuzlarının üzerinde on taç vardı, başlarının üzerinde küfür niteliğinde adlar yazılıydı.</verse>
        <verse osisID='Rev.13.2'>Gördüğüm canavar parsa benziyordu. Ayakları ayı ayağı, ağzı aslan ağzı gibiydi. Ejderha canavara kendi gücü ve tahtıyla birlikte büyük yetki verdi.</verse>
        <verse osisID='Rev.13.3'>Canavarın başlarından biri ölümcül bir yara almışa benziyordu. Ne var ki, bu ölümcül yara iyileşmişti. Bütün dünya şaşkınlık içinde canavarın ardından gitti.</verse>
        <verse osisID='Rev.13.4'>İnsanlar canavara yetki veren ejderhaya taptılar. ‹‹Canavar gibisi var mı? Onunla kim savaşabilir?›› diyerek canavara da taptılar.</verse>
        <verse osisID='Rev.13.5'>Canavara, kurumlu sözler söyleyen, küfürler savuran bir ağız ve kırk iki ay süreyle kullanabileceği bir yetki verildi.</verse>
        <verse osisID='Rev.13.6'>Tanrıya küfretmek, Onun adına ve konutuna, yani gökte yaşayanlara küfretmek için ağzını açtı.</verse>
        <verse osisID='Rev.13.7'>Kutsallarla savaşıp onları yenmesine izin verildi. Canavar her oymak, her halk, her dil, her ulus üzerinde yetkili kılındı.</verse>
        <verse osisID='Rev.13.8'>Yeryüzünde yaşayan ve dünya kurulalı beri boğazlanmış Kuzunun yaşam kitabına adı yazılmamış olan herkes ona tapacak.</verse>
        <verse osisID='Rev.13.9'>Kulağı olan işitsin!</verse>
        <verse osisID='Rev.13.10'>Tutsak düşecek olan  Tutsak düşecek.  Kılıçla öldürülecek olan  Kılıçla öldürülecek.</verse>
        <verse osisID='Rev.13.11'>Bundan sonra başka bir canavar gördüm. Yerden çıkan bu canavarın kuzu gibi iki boynuzu vardı, ama ejderha gibi ses çıkarıyordu.</verse>
        <verse osisID='Rev.13.12'>İlk canavarın bütün yetkisini onun adına kullanıyor, yeryüzünü ve orada yaşayanları ölümcül yarası iyileşen ilk canavara tapmaya zorluyordu.</verse>
        <verse osisID='Rev.13.13'>İnsanların gözü önünde, gökten yere ateş yağdıracak kadar büyük belirtiler gerçekleştiriyordu.</verse>
        <verse osisID='Rev.13.14'>İlk canavarın adına gerçekleştirmesine izin verilen belirtiler sayesinde, yeryüzünde yaşayanları saptırdı. Onlara kılıçla yaralanan, ama sağ kalan canavarın onuruna bir heykel yapmalarını buyurdu.</verse>
        <verse osisID='Rev.13.15'>Canavarın heykeline yaşam soluğu vermesi için kendisine güç verildi. Öyle ki, heykel konuşabilsin ve kendisine tapmayan herkesi öldürebilsin.</verse>
        <verse osisID='Rev.13.16'>Küçük büyük, zengin yoksul, özgür köle, herkesin sağ eline ya da alnına bir işaret vurduruyordu.</verse>
        <verse osisID='Rev.13.17'>Öyle ki, bu işareti, yani canavarın adını ya da adını simgeleyen sayıyı taşımayan ne bir şey satın alabilsin, ne de satabilsin.</verse>
        <verse osisID='Rev.13.18'>Bu konu bilgelik gerektirir. Anlayabilen, canavara ait sayıyı hesaplasın. Çünkü bu sayı insanı simgeler. Sayısı 666'dır.</verse>
      </chapter>
      <chapter osisID='Rev.14'>
        <verse osisID='Rev.14.1'>Sonra Kuzunun Siyon Dağında durduğunu gördüm. Onunla birlikte 144 000 kişi vardı. Alınlarında kendisinin ve Babasının adları yazılıydı.</verse>
        <verse osisID='Rev.14.2'>Gökten, gürül gürül akan suların sesini, güçlü gök gürlemesini andıran bir ses işittim. İşittiğim ses, lir çalanların çıkardığı sese benziyordu.</verse>
        <verse osisID='Rev.14.3'>Bu 144 000 kişi, tahtın önünde, dört yaratığın ve ihtiyarların önünde yeni bir ezgi söylüyordu. Yeryüzünden satın alınmış olan bu kişilerden başka kimse o ezgiyi öğrenemedi.</verse>
        <verse osisID='Rev.14.4'>Kendilerini kadınlarla lekelememiş olanlar bunlardır. Pak kişilerdir. Kuzu nereye giderse ardısıra giderler. Tanrıya ve Kuzuya ait olacakların ilk bölümü olmak üzere insanlar arasından satın alınmışlardır.</verse>
        <verse osisID='Rev.14.5'>Ağızlarından hiç yalan çıkmamıştır. Kusursuzdurlar.</verse>
        <verse osisID='Rev.14.6'>Bundan sonra göğün ortasında uçan başka bir melek gördüm. Yeryüzünde yaşayanlara -her ulusa, her oymağa, her dile, her halka- iletmek üzere sonsuza dek kalıcı olan Müjdeyi getiriyordu.</verse>
        <verse osisID='Rev.14.7'>Yüksek sesle şöyle diyordu: ‹‹Tanrıdan korkun! Onu yüceltin! Çünkü Onun yargılama saati geldi. Göğü, yeri, denizi, su pınarlarını yaratana tapının!››</verse>
        <verse osisID='Rev.14.8'>Ardından gelen ikinci bir melek, ‹‹Yıkıldı! Kendi azgın fuhuş şarabını bütün uluslara içiren büyük Babil yıkıldı!›› diyordu.</verse>
        <verse osisID='Rev.14.9'> Onları üçüncü bir melek izledi. Yüksek sesle şöyle diyordu: ‹‹Bir kimse canavara ve heykeline taparsa, alnına ya da eline canavarın işaretini koydurursa, Tanrı gazabının kâsesinde saf olarak hazırlanmış Tanrı öfkesinin şarabından içecektir. Böylelerine kutsal meleklerin ve Kuzunun önünde ateş ve kükürtle işkence edilecek.</verse>
        <verse osisID='Rev.14.11'>Çektikleri işkencenin dumanı sonsuzlara dek tütecek. Canavara ve heykeline tapıp onun adının işaretini alanlar gece gündüz rahat yüzü görmeyecekler.</verse>
        <verse osisID='Rev.14.12'>Bu da, Tanrının buyruklarını yerine getiren, İsaya imanlarını sürdüren kutsalların sabrını gerektirir.››</verse>
        <verse osisID='Rev.14.13'>Gökten bir ses işittim. ‹‹Yaz! Bundan böyle Rabbe ait olarak ölenlere ne mutlu!›› diyordu. Ruh, ‹‹Evet›› diyor, ‹‹Uğraşlarından dinlenecekler. Çünkü yaptıkları onları izleyecek.››</verse>
        <verse osisID='Rev.14.14'>Sonra beyaz bir bulut gördüm. Bulutun üzerinde ‹‹insanoğluna benzer biri›› oturuyordu. Başında altın bir taç, elinde keskin bir orak vardı.</verse>
        <verse osisID='Rev.14.15'>Tapınaktan çıkan başka bir melek bulutun üzerinde oturana yüksek sesle bağırdı: ‹‹Orağını uzat ve biç! Biçme saati geldi. Çünkü yerin ekini olgunlaşmış bulunuyor.››</verse>
        <verse osisID='Rev.14.16'>Bulutun üzerinde oturan, orağını yerin üzerine salladı, yerin ekini biçildi.</verse>
        <verse osisID='Rev.14.17'>Gökteki tapınaktan başka bir melek çıktı. Onun da keskin bir orağı vardı.</verse>
        <verse osisID='Rev.14.18'>Ateş üzerinde yetkili olan başka bir melek de sunaktan çıkıp geldi. Keskin orağı olana yüksek sesle, ‹‹Keskin orağını uzat!›› dedi. ‹‹Yerin asmasının salkımlarını topla. Çünkü üzümleri olgunlaştı.››</verse>
        <verse osisID='Rev.14.19'>Bunun üzerine melek orağını yerin üzerine salladı. Yerin asmasının ürününü toplayıp Tanrı öfkesinin büyük masarasına attı.</verse>
        <verse osisID='Rev.14.20'>Kentin dışında çiğnenen masaradan kan aktı. Kan, 1 600 ok atımı kadar yayılıp atların gemlerine dek yükseldi.</verse>
      </chapter>
      <chapter osisID='Rev.15'>
        <verse osisID='Rev.15.1'>Gökte büyük ve şaşılası başka bir belirti gördüm: Son yedi belayı taşıyan yedi melekti. Çünkü Tanrının öfkesi bu belalarla son buluyordu.</verse>
        <verse osisID='Rev.15.2'>Ateşle karışık camdan deniz gibi bir şey gördüm. Canavara, heykeline ve adını simgeleyen sayıya karşı zafer kazananlar, ellerinde Tanrının verdiği lirlerle cam denizin üzerinde durmuşlardı.</verse>
        <verse osisID='Rev.15.3'> Tanrı kulu Musanın ve Kuzunun ezgisini söylüyorlardı:  ‹‹Her Şeye Gücü Yeten Rab Tanrı,  Senin işlerin büyük ve şaşılası işlerdir.  Ey ulusların kralı,  Senin yolların doğru ve adildir.  Ya Rab, senden kim korkmaz,  Adını kim yüceltmez?  Çünkü kutsal olan yalnız sensin.  Bütün uluslar gelip sana tapınacaklar.  Çünkü adil işlerin açıkça görüldü.››</verse>
        <verse osisID='Rev.15.5'>Bundan sonra gökteki tapınağın, yani Tanıklık Çadırının açıldığını gördüm.</verse>
        <verse osisID='Rev.15.6'>Yedi belayı taşıyan yedi melek temiz, parlak keten giysiler giymiş, göğüslerine altın kuşaklar sarınmış olarak tapınaktan çıktı.</verse>
        <verse osisID='Rev.15.7'>Dört yaratıktan biri yedi meleğe, sonsuzluklar boyunca yaşayan Tanrının öfkesiyle dolu yedi altın tas verdi.</verse>
        <verse osisID='Rev.15.8'>Tapınak Tanrı'nın yüceliğinden ve gücünden ötürü dumanla doldu. Yedi meleğin yedi belası sona erinceye dek kimse tapınağa giremedi.</verse>
      </chapter>
      <chapter osisID='Rev.16'>
        <verse osisID='Rev.16.1'>Sonra tapınaktan yükselen gür bir sesin yedi meleğe, ‹‹Gidin, Tanrının öfkesiyle dolu yedi tası yeryüzüne boşaltın!›› dediğini işittim.</verse>
        <verse osisID='Rev.16.2'>Birinci melek gidip tasını yeryüzüne boşalttı. Canavarın işaretini taşıyıp heykeline tapanların üzerinde acı veren iğrenç yaralar oluştu.</verse>
        <verse osisID='Rev.16.3'>İkinci melek tasını denize boşalttı. Deniz ölü kanına benzer kana dönüştü, içindeki bütün canlılar öldü.</verse>
        <verse osisID='Rev.16.4'>Üçüncü melek tasını ırmaklara, su pınarlarına boşalttı; bunlar da kana dönüştü.</verse>
        <verse osisID='Rev.16.5'>Sulardan sorumlu meleğin şöyle dediğini işittim:  ‹‹Var olan, var olmuş olan kutsal Tanrı!  Bu yargılarında adilsin.</verse>
        <verse osisID='Rev.16.6'>Kutsalların ve peygamberlerin kanını döktükleri için,  İçecek olarak sen de onlara kan verdin.  Bunu hak ettiler.››</verse>
        <verse osisID='Rev.16.7'>Sunaktan gelen bir sesin,  ‹‹Evet, Her Şeye Gücü Yeten Rab Tanrı,  Yargıların doğru ve adildir››</verse>
        <verse osisID='Rev.16.8'>Dördüncü melek tasını güneşe boşalttı. Bununla güneşe insanları yakma gücü verildi.</verse>
        <verse osisID='Rev.16.9'>İnsanlar korkunç bir ısıyla kavruldular. Tövbe edip bu belalara egemen olan Tanrıyı yücelteceklerine, Onun adına küfrettiler.</verse>
        <verse osisID='Rev.16.10'>Beşinci melek tasını canavarın tahtına boşalttı. Canavarın egemenliği karanlığa gömüldü. İnsanlar ıstıraptan dillerini ısırdılar.</verse>
        <verse osisID='Rev.16.11'>Istırap ve yaralarından ötürü Göğün Tanrısına küfrettiler. Yaptıklarından tövbe etmediler.</verse>
        <verse osisID='Rev.16.12'>Altıncı melek tasını büyük Fırat Irmağına boşalttı. Gündoğusundan gelen kralların yolu açılsın diye ırmağın suları kurudu.</verse>
        <verse osisID='Rev.16.13'>Bundan sonra ejderhanın ağzından, canavarın ağzından ve sahte peygamberin ağzından kurbağaya benzer üç kötü ruhun çıktığını gördüm.</verse>
        <verse osisID='Rev.16.14'>Bunlar doğaüstü belirtiler gerçekleştiren cinlerin ruhlarıdır. Her Şeye Gücü Yeten Tanrının büyük gününde olacak savaş için bütün dünyanın krallarını toplamaya gidiyorlar.</verse>
        <verse osisID='Rev.16.15'>‹‹İşte hırsız gibi geliyorum! Çıplak dolaşmamak ve utanç içinde kalmamak için uyanık durup giysilerini üstünde bulundurana ne mutlu!››</verse>
        <verse osisID='Rev.16.16'>Üç kötü ruh, kralları İbranice Armagedon denilen yere topladılar.</verse>
        <verse osisID='Rev.16.17'>Yedinci melek tasını havaya boşalttı. Tapınaktaki tahttan yükselen gür bir ses, ‹‹Tamam!›› dedi.</verse>
        <verse osisID='Rev.16.18'>O anda şimşekler çaktı, uğultular, gök gürlemeleri işitildi. Öyle büyük bir deprem oldu ki, yeryüzünde insan oldu olalı bu kadar büyük bir deprem olmamıştı.</verse>
        <verse osisID='Rev.16.19'>Büyük kent üçe bölündü. Ulusların kentleri yerle bir oldu. Tanrı büyük Babili anımsadı, ona ateşli gazabının şarabını içeren kâseyi verdi.</verse>
        <verse osisID='Rev.16.20'>Bütün adalar ortadan kalktı, dağlar yok oldu.</verse>
        <verse osisID='Rev.16.21'>İnsanların üzerine gökten tanesi yaklaşık kırk kilo ağırlığında iri dolu yağdı. Dolu belası öyle korkunçtu ki, insanlar bu yüzden Tanrı'ya küfrettiler.</verse>
      </chapter>
      <chapter osisID='Rev.17'>
        <verse osisID='Rev.17.1'>Yedi tası alan yedi melekten biri gelip benimle konuştu: ‹‹Gel!›› dedi. ‹‹Sana engin suların kenarında oturan büyük fahişenin çarptırılacağı cezayı göstereyim.</verse>
        <verse osisID='Rev.17.2'>Dünya kralları onunla fuhuş yaptılar. Yeryüzünde yaşayanlar onun fuhşunun şarabıyla sarhoş oldular.››</verse>
        <verse osisID='Rev.17.3'>Bundan sonra melek beni Ruhun yönetiminde çöle götürdü. Orada yedi başlı, on boynuzlu, üzeri küfür niteliğinde adlarla kaplı kırmızı bir canavarın üstüne oturmuş bir kadın gördüm.</verse>
        <verse osisID='Rev.17.4'>Kadın, mor ve kırmızı giysilere bürünmüş, altınlar, değerli taşlar, incilerle süslenmişti. Elinde iğrenç şeylerle, fuhşunun çirkeflikleriyle dolu altın bir kâse vardı.</verse>
        <verse osisID='Rev.17.5'>Alnına şu gizemli ad yazılmıştı:  BÜYÜK BABİL,  DÜNYA FAHİŞELERİNİN  VE İĞRENÇLİKLERİNİN ANASI</verse>
        <verse osisID='Rev.17.6'>Kadının, kutsalların ve İsaya tanıklık etmiş olanların kanıyla sarhoş olduğunu gördüm. Onu görünce büyük bir şaşkınlığa düştüm.</verse>
        <verse osisID='Rev.17.7'>Melek bana, ‹‹Neden şaştın?›› diye sordu. ‹‹Kadının ve onu taşıyan yedi başlı, on boynuzlu canavarın sırrını ben sana açıklayayım.</verse>
        <verse osisID='Rev.17.8'>Gördüğün canavar bir zamanlar vardı, ama şimdi yok. Biraz sonra dipsiz derinliklerden çıkacak ve yıkıma gidecek. Yeryüzünde yaşayan ve dünya kurulalı beri adları yaşam kitabına yazılmamış olanlar canavarı görünce şaşacaklar. Çünkü o bir zamanlar vardı, şimdi yok, ama yine gelecek.</verse>
        <verse osisID='Rev.17.9'>‹‹Bunu anlamak için bilgelik gerek. Yedi baş, kadının üzerinde oturduğu yedi tepedir; aynı zamanda yedi kraldır.</verse>
        <verse osisID='Rev.17.10'>Bunların beşi düştü, biri duruyor, ötekiyse henüz gelmedi. Gelince kısa süre kalması gerek.</verse>
        <verse osisID='Rev.17.11'>Yaşamış, ama şimdi yok olan canavarın kendisi sekizinci kraldır. O da yedilerden biridir ve yıkıma gitmektedir.</verse>
        <verse osisID='Rev.17.12'>Gördüğün on boynuz henüz egemenlik sürmemiş on kraldır; canavarla birlikte bir saat egemenlik sürmek üzere yetki alacaklar.</verse>
        <verse osisID='Rev.17.13'>Düşünce birliği içinde olan bu krallar güçlerini ve yetkilerini canavara verecekler.</verse>
        <verse osisID='Rev.17.14'>Kuzuya karşı savaşacaklar, ama Kuzu onları yenecek. Çünkü Kuzu, rablerin Rabbi, kralların Kralıdır. Onunla birlikte olanlar, çağrılmış, seçilmiş ve Ona sadık kalmış olanlardır.››</verse>
        <verse osisID='Rev.17.15'>Bundan sonra melek bana, ‹‹Şu gördüğün sular -fahişenin kenarında oturduğu sular- halklar, toplumlar, uluslar ve dillerdir›› dedi.</verse>
        <verse osisID='Rev.17.16'>‹‹Gördüğün canavarla on boynuz fahişeden nefret edecek, onu perişan edip çıplak bırakacaklar. Etini yiyip kendisini ateşte yakacaklar.</verse>
        <verse osisID='Rev.17.17'>Çünkü Tanrı, amacını gerçekleştirme isteğini onların yüreğine koymuştur. Öyle ki, Tanrının sözleri yerine gelinceye dek krallıklarını canavara devretmekte sözbirliği edecekler.</verse>
        <verse osisID='Rev.17.18'>Gördüğün kadın dünya kralları üzerinde egemenlik süren büyük kenttir.››</verse>
      </chapter>
      <chapter osisID='Rev.18'>
        <verse osisID='Rev.18.1'>Bundan sonra büyük yetkiye sahip başka bir meleğin gökten indiğini gördüm. Yeryüzü onun görkemiyle aydınlandı.</verse>
        <verse osisID='Rev.18.2'>Melek gür bir sesle bağırdı:  ‹‹Yıkıldı! Büyük Babil yıkıldı!  Cinlerin barınağı,  Her kötü ruhun uğrağı,  Her murdar ve iğrenç kuşun sığınağı oldu.</verse>
        <verse osisID='Rev.18.3'>Çünkü bütün uluslar  Azgın fuhşunun şarabından içtiler.  Dünya kralları da  Onunla fuhuş yaptılar.  Dünya tüccarları  Onun aşırı sefahatiyle zenginleştiler.››</verse>
        <verse osisID='Rev.18.4'>Gökten başka bir ses işittim:  ‹‹Ey halkım!›› diyordu.  ‹‹Onun günahlarına ortak olmamak,  Uğradığı belalara uğramamak için çık oradan!</verse>
        <verse osisID='Rev.18.5'>Çünkü üst üste yığılan günahları göğe erişti,  Ve Tanrı onun suçlarını anımsadı.</verse>
        <verse osisID='Rev.18.6'>Babil nasıl davrandıysa, karşılığını ona aynen verin,  Yaptıklarının iki katını ödeyin.  Hazırladığı kâsedeki içkinin  İki katını hazırlayıp ona içirin.</verse>
        <verse osisID='Rev.18.7'>Kendini yücelttiği, sefahate verdiği oranda  Istırap ve keder verin ona.  Çünkü içinden diyor ki,  ‹Tahtında oturan bir kraliçeyim, dul değilim.  Asla yas tutmayacağım!›</verse>
        <verse osisID='Rev.18.8'>Bu nedenle başına gelecek belalar  -Ölüm, yas ve kıtlık-  Bir gün içinde gelecek.  Ateş onu yiyip bitirecek.  Çünkü onu yargılayan Rab Tanrı güçlüdür.</verse>
        <verse osisID='Rev.18.9'>‹‹Kendisiyle fuhuş yapan ve sefahatte yaşayan dünya kralları onu yakan ateşin dumanını görünce onun için ağlayıp dövünecekler.</verse>
        <verse osisID='Rev.18.10'>Çektiği ıstıraptan dehşete düşecek, uzakta durup,  ‹Vay başına koca kent,  Vay başına güçlü kent Babil!  Bir saat içinde cezanı buldun› diyecekler.</verse>
        <verse osisID='Rev.18.11'>‹‹Dünya tüccarları onun için ağlayıp yas tutuyor. Çünkü mallarını satın alacak kimse yok artık.</verse>
        <verse osisID='Rev.18.12'> Altını, gümüşü, değerli taşları, incileri, ince keteni, ipeği, mor ve kırmızı kumaşları, her çeşit kokulu ağacı, fildişinden yapılmış her çeşit eşyayı, en pahalı ağaçlardan, tunç, demir ve mermerden yapılmış her çeşit malı, tarçın ve kakule, buhur, güzel kokulu yağ, günnük, şarap, zeytinyağı, ince un ve buğdayı, sığırları, koyunları, atları, arabaları ve köleleri, insanların canını satın alacak kimse yok artık.</verse>
        <verse osisID='Rev.18.14'>‹‹Diyecekler ki,  ‹Canının çektiği meyveler elinden gitti,  Bütün değerli ve göz alıcı malların yok oldu.  İnsanlar bunları bir daha göremeyecek.›</verse>
        <verse osisID='Rev.18.15'>Babilde bu malları satarak zenginleşen tüccarlar, kentin çektiği ıstıraptan dehşete düşecekler. Uzakta durup ağlayacak, yas tutacaklar.</verse>
        <verse osisID='Rev.18.16'>‹‹ ‹Vay başına, vay!› diyecekler.  ‹İnce keten, mor ve kırmızı kumaş kuşanmış,  Altın, değerli taş ve incilerle süslenmiş  Koca kent!</verse>
        <verse osisID='Rev.18.17'> Onca büyük zenginlik  Bir saat içinde yok oldu.› ateşin dumanını görünce uzakta durup, ‹Koca kent gibisi var mı?› diye feryat ettiler.</verse>
        <verse osisID='Rev.18.19'>Başlarına toprak döktüler, yas tutup ağlayarak feryat ettiler:  ‹Vay başına koca kent, vay!  Denizde gemileri olanların hepsi  Onun sayesinde, onun değerli mallarıyla  Zengin olmuşlardı.  Kent bir saat içinde viraneye döndü.›</verse>
        <verse osisID='Rev.18.20'>Ey gök, kutsallar, elçiler, peygamberler!  Onun başına gelenlere sevinin!  Çünkü Tanrı onu yargılayıp hakkınızı aldı.››</verse>
        <verse osisID='Rev.18.21'>Sonra güçlü bir melek değirmen taşına benzer büyük bir taşı kaldırıp denize atarak şöyle dedi:  ‹‹Koca kent Babil de  İşte böyle şiddetle atılacak  Ve bir daha görülmeyecek.</verse>
        <verse osisID='Rev.18.22'>Artık sende lir çalanların, ezgi okuyanların,  Kaval ve borazan çalanların sesi  Hiç işitilmeyecek.  Artık sende hiçbir el sanatının ustası bulunmayacak.  Sende artık değirmen sesi duyulmayacak.</verse>
        <verse osisID='Rev.18.23'>Artık sende hiç kandil ışığı parlamayacak.  Sende artık gelin güvey sesi duyulmayacak.  Senin tüccarların dünyanın büyükleriydi.  Bütün uluslar senin büyücülüğünle yoldan sapmıştı.</verse>
        <verse osisID='Rev.18.24'>Peygamberlerin, kutsalların  Ve yeryüzünde boğazlanan herkesin kanı  Sende bulundu.››</verse>
      </chapter>
      <chapter osisID='Rev.19'>
        <verse osisID='Rev.19.1'>Bundan sonra gökte büyük bir kalabalığın sesini andıran yüksek bir ses işittim.  ‹‹Haleluya!›› diyorlardı.  ‹‹Kurtarış, yücelik ve güç Tanrımıza özgüdür.</verse>
        <verse osisID='Rev.19.2'>Çünkü Onun yargıları doğru ve adildir.  Yeryüzünü fuhşuyla yozlaştıran  Büyük fahişeyi yargılayıp  Kendi kullarının kanının öcünü aldı.››</verse>
        <verse osisID='Rev.19.3'>İkinci kez,  ‹‹Haleluya!  Onun dumanı sonsuzlara dek tütecek›› dediler.</verse>
        <verse osisID='Rev.19.4'>Yirmi dört ihtiyarla dört yaratık yere kapanıp, ‹‹Amin! Haleluya!›› diyerek tahtta oturan Tanrıya tapındılar.</verse>
        <verse osisID='Rev.19.5'>Sonra tahttan bir ses yükseldi:  ‹‹Ey Tanrımızın bütün kulları!  Küçük büyük, Ondan korkan hepiniz,  Onu övün!››</verse>
        <verse osisID='Rev.19.6'>Ardından büyük bir kalabalığın, gürül gürül akan suların, güçlü gök gürlemelerinin sesine benzer sesler işittim.  ‹‹Haleluya!›› diyorlardı.  ‹‹Çünkü Her Şeye Gücü Yeten Rab Tanrımız  Egemenlik sürüyor.</verse>
        <verse osisID='Rev.19.7'>Sevinelim, coşalım!  Onu yüceltelim!  Çünkü Kuzunun düğünü başlıyor,  Gelini hazırlandı.</verse>
        <verse osisID='Rev.19.8'>Giymesi için ona temiz ve parlak  İnce keten giysiler verildi.››</verse>
        <verse osisID='Rev.19.9'>Sonra melek bana, ‹‹Yaz!›› dedi. ‹‹Ne mutlu Kuzunun düğün şölenine çağrılmış olanlara!›› Ardından ekledi: ‹‹Bunlar gerçek sözlerdir, Tanrının sözleridir.››</verse>
        <verse osisID='Rev.19.10'>Ona tapınmak üzere ayaklarına kapandım. Ama o, ‹‹Sakın yapma!›› dedi. ‹‹Ben de senin ve İsaya tanıklığını sürdüren kardeşlerin gibi bir Tanrı kuluyum. Tanrıya tap! Çünkü İsaya tanıklık, peygamberlik ruhunun özüdür.››</verse>
        <verse osisID='Rev.19.11'>Bundan sonra göğün açılmış olduğunu, beyaz bir atın orada durduğunu gördüm. Binicisinin adı Sadık ve Gerçektir. Adaletle yargılar, savaşır.</verse>
        <verse osisID='Rev.19.12'>Gözleri alev alev yanan ateş gibidir. Başında çok sayıda taç var. Üzerinde kendisinden başka kimsenin bilmediği bir ad yazılıdır.</verse>
        <verse osisID='Rev.19.13'>Kana batırılmış bir kaftan giymişti. Tanrının Sözü adıyla anılır.</verse>
        <verse osisID='Rev.19.14'>Beyaz, temiz, ince ketene bürünmüş olan gökteki ordular, beyaz atlara binmiş Onu izliyorlardı.</verse>
        <verse osisID='Rev.19.15'>Ağzından ulusları vuracak keskin bir kılıç uzanıyor. Onları demir çomakla güdecek. Her Şeye Gücü Yeten Tanrının ateşli gazabının şarabını üreten masarayı kendisi çiğneyecek.</verse>
        <verse osisID='Rev.19.16'>Kaftanının ve kalçasının üzerinde şu ad yazılıydı:  KRALLARIN KRALI VE RABLERİN RABBİ</verse>
        <verse osisID='Rev.19.17'> Bundan sonra güneşte duran bir melek gördüm. Göğün ortasında uçan bütün kuşları yüksek sesle çağırdı: ‹‹Kralların, komutanların, güçlü adamların, atlarla binicilerinin, özgür köle, küçük büyük, hepsinin etini yemek için toplanın, Tanrının büyük şölenine gelin!››</verse>
        <verse osisID='Rev.19.19'>Sonra canavarı, dünya krallarını ve onların ordularını, ata binmiş Olanla Onun ordusuna karşı savaşmak üzere toplanmış gördüm.</verse>
        <verse osisID='Rev.19.20'>Canavarla onun önünde doğaüstü belirtiler gerçekleştiren sahte peygamber yakalandı. Sahte peygamber, canavarın işaretini alıp heykeline tapanları bu belirtilerle saptırmıştı. Her ikisi de kükürtle yanan ateş gölüne diri diri atıldı.</verse>
        <verse osisID='Rev.19.21'>Geriye kalanlar, ata binmiş Olan'ın ağzından uzanan kılıçla öldürüldü. Bütün kuşlar bunların etiyle doydu.</verse>
      </chapter>
      <chapter osisID='Rev.20'>
        <verse osisID='Rev.20.1'>Sonra bir meleğin gökten indiğini gördüm. Elinde dipsiz derinliklerin anahtarı ve büyük bir zincir vardı.</verse>
        <verse osisID='Rev.20.2'>Melek ejderhayı -İblis ya da Şeytan denen o eski yılanı- yakalayıp bin yıl için bağladı.</verse>
        <verse osisID='Rev.20.3'>Bin yıl tamamlanıncaya dek ulusları bir daha saptırmasın diye onu dipsiz derinliklere attı, oraya kapayıp girişi mühürledi. Bin yıl geçtikten sonra kısa bir süre için serbest bırakılması gerekiyor.</verse>
        <verse osisID='Rev.20.4'>Bazı tahtlar ve bunlara oturanları gördüm. Onlara yargılama yetkisi verilmişti. İsaya tanıklık ve Tanrının sözü uğruna başı kesilenlerin canlarını da gördüm. Bunlar, canavara ve heykeline tapmamış, alınlarına ve ellerine onun işaretini almamış olanlardı. Hepsi dirilip Mesihle birlikte bin yıl egemenlik sürdüler.</verse>
        <verse osisID='Rev.20.5'>İlk diriliş budur. Ölülerin geri kalanı bin yıl tamamlanmadan dirilmedi.</verse>
        <verse osisID='Rev.20.6'>İlk dirilişe dahil olanlar mutlu ve kutsaldır. İkinci ölümün bunların üzerinde yetkisi yoktur. Onlar Tanrının ve Mesihin kâhinleri olacak, Onunla birlikte bin yıl egemenlik sürecekler.</verse>
        <verse osisID='Rev.20.7'>Bin yıl tamamlanınca Şeytan atıldığı zindandan serbest bırakılacak.</verse>
        <verse osisID='Rev.20.8'>Yeryüzünün dört bucağındaki ulusları -Gogla Magogu- saptırmak, savaş için bir araya toplamak üzere zindandan çıkacak. Toplananların sayısı deniz kumu kadar çoktur.</verse>
        <verse osisID='Rev.20.9'>Yeryüzünün dört bir yanından gelerek kutsalların ordugahını ve sevilen kenti kuşattılar. Ama gökten ateş yağdı, onları yakıp yok etti.</verse>
        <verse osisID='Rev.20.10'>Onları saptıran İblis ise canavarla sahte peygamberin de içinde bulunduğu ateş ve kükürt gölüne atıldı. Gece gündüz, sonsuzlara dek işkence çekeceklerdir.</verse>
        <verse osisID='Rev.20.11'>Sonra büyük, beyaz bir taht ve tahtta oturanı gördüm. Yerle gök önünden kaçtılar, yok olup gittiler.</verse>
        <verse osisID='Rev.20.12'>Tahtın önünde duran küçük büyük, ölüleri gördüm. Sonra kitaplar açıldı. Yaşam kitabı denen başka bir kitap daha açıldı. Ölüler kitaplarda yazılanlara bakılarak yaptıklarına göre yargılandı.</verse>
        <verse osisID='Rev.20.13'>Deniz kendisinde olan ölüleri, ölüm ve ölüler diyarı da kendilerinde olan ölüleri teslim ettiler. Her biri yaptıklarına göre yargılandı.</verse>
        <verse osisID='Rev.20.14'>Ölüm ve ölüler diyarı ateş gölüne atıldı. İşte bu ateş gölü ikinci ölümdür.</verse>
        <verse osisID='Rev.20.15'>Adı yaşam kitabına yazılmamış olanlar ateş gölüne atıldı.</verse>
      </chapter>
      <chapter osisID='Rev.21'>
        <verse osisID='Rev.21.1'>Bundan sonra yeni bir gökle yeni bir yeryüzü gördüm. Çünkü önceki gökle yeryüzü ortadan kalkmıştı. Deniz de yoktu artık.</verse>
        <verse osisID='Rev.21.2'>Kutsal kentin, yeni Yeruşalimin gökten, Tanrının yanından indiğini gördüm. Güveyi için hazırlanmış süslü bir gelin gibiydi.</verse>
        <verse osisID='Rev.21.3'>Tahttan yükselen gür bir sesin şöyle dediğini işittim: ‹‹İşte, Tanrının konutu insanların arasındadır. Tanrı onların arasında yaşayacak. Onlar Onun halkı olacaklar, Tanrının kendisi de onların arasında bulunacak.</verse>
        <verse osisID='Rev.21.4'>Onların gözlerinden bütün yaşları silecek. Artık ölüm olmayacak. Artık ne yas, ne ağlayış, ne de ıstırap olacak. Çünkü önceki düzen ortadan kalktı.››</verse>
        <verse osisID='Rev.21.5'>Tahtta oturan, ‹‹İşte her şeyi yeniliyorum›› dedi. Sonra, ‹‹Yaz!›› diye ekledi, ‹‹Çünkü bu sözler güvenilir ve gerçektir.››</verse>
        <verse osisID='Rev.21.6'>Bana, ‹‹Tamam!›› dedi, ‹‹Alfa ve Omega, başlangıç ve son Benim. Susayana yaşam suyunun pınarından karşılıksız su vereceğim.</verse>
        <verse osisID='Rev.21.7'>Galip gelen bunları miras alacak. Ben onun Tanrısı olacağım, o da bana oğul olacak.</verse>
        <verse osisID='Rev.21.8'>Ama korkak, imansız, iğrenç, adam öldüren, fuhuş yapan, büyücü, putperest ve bütün yalancılara gelince, onların yeri, kükürtle yanan ateş gölüdür. İkinci ölüm budur.››</verse>
        <verse osisID='Rev.21.9'>Son yedi belayla dolu yedi tası taşıyan yedi melekten biri gelip benimle konuştu. ‹‹Gel!›› dedi, ‹‹Kuzuya eş olacak gelini sana göstereyim.››</verse>
        <verse osisID='Rev.21.10'> Sonra melek beni Ruhun yönetiminde büyük, yüksek bir dağa götürdü. Oradan bana gökten, Tanrının yanından inen ve Onun görkemiyle ışıldayan kutsal kenti, Yeruşalimi gösterdi. Kentin ışıltısı çok değerli bir taşın, billur gibi parıldayan yeşim taşının ışıltısına benziyordu.</verse>
        <verse osisID='Rev.21.12'>Büyük ve yüksek surları ve on iki kapısı vardı. Kapıları on iki melek bekliyordu. Kapıların üzerine İsrailoğullarının on iki oymağının adları yazılmıştı.</verse>
        <verse osisID='Rev.21.13'>Doğuda üç kapı, kuzeyde üç kapı, güneyde üç kapı, batıda üç kapı vardı.</verse>
        <verse osisID='Rev.21.14'>Kenti çevreleyen surların on iki temel taşı bulunuyordu. Bunların üzerinde Kuzunun on iki elçisinin adları yazılıydı.</verse>
        <verse osisID='Rev.21.15'>Benimle konuşan meleğin elinde kenti ve kent kapılarıyla surları ölçmek için altın bir ölçü kamışı vardı.</verse>
        <verse osisID='Rev.21.16'>Kent kare biçimindeydi, uzunluğu enine eşitti. Melek kenti kamışla ölçtü, her bir yanı 12 000 ok atımı geldi. Uzunluğu, eni ve yüksekliği birbirine eşitti.</verse>
        <verse osisID='Rev.21.17'>Melek surları da ölçtü. Kullandığı insan ölçüsüne göre 144 arşındı.</verse>
        <verse osisID='Rev.21.18'>Surlar yeşimden yapılmıştı. Kent ise, cam duruluğunda saf altındandı.</verse>
        <verse osisID='Rev.21.19'> Kent surlarının temelleri her tür değerli taşla bezenmişti. Birinci temel taşı yeşim, ikincisi laciverttaşı, üçüncüsü akik, dördüncüsü zümrüt, beşincisi damarlı akik, altıncısı kırmızı akik, yedincisi sarı yakut, sekizincisi beril, dokuzuncusu topaz, onuncusu sarıca zümrüt, on birincisi gökyakut, on ikincisi ametistti.</verse>
        <verse osisID='Rev.21.21'>On iki kapı on iki inciydi; kapıların her biri birer inciden yapılmıştı. Kentin anayolu cam saydamlığında saf altındandı.</verse>
        <verse osisID='Rev.21.22'>Kentte tapınak görmedim. Çünkü Her Şeye Gücü Yeten Rab Tanrı ve Kuzu, kentin tapınağıdır.</verse>
        <verse osisID='Rev.21.23'>Aydınlanmak için kentin güneş ya da aya gereksinimi yoktur. Çünkü Tanrının görkemi onu aydınlatıyor. Kuzu da onun çırasıdır.</verse>
        <verse osisID='Rev.21.24'>Uluslar kentin ışığında yürüyecekler. Dünya kralları servetlerini oraya getirecekler.</verse>
        <verse osisID='Rev.21.25'>Kentin kapıları gündüz hiç kapanmayacak, orada gece olmayacak.</verse>
        <verse osisID='Rev.21.26'>Ulusların görkemi ve zenginliği oraya taşınacak.</verse>
        <verse osisID='Rev.21.27'>Oraya murdar hiçbir şey, iğrenç ve aldatıcı işler yapan hiç kimse asla girmeyecek; yalnız adları Kuzu'nun yaşam kitabında yazılı olanlar girecek.</verse>
      </chapter>
      <chapter osisID='Rev.22'>
        <verse osisID='Rev.22.1'>Melek bana Tanrının ve Kuzunun tahtından çıkan billur gibi berrak yaşam suyu ırmağını gösterdi.</verse>
        <verse osisID='Rev.22.2'>Kentin anayolunun ortasında akan ırmağın iki yanında on iki çeşit meyve üreten ve her ay meyvesini veren yaşam ağacı bulunuyordu. Ağacın yaprakları uluslara şifa vermek içindir.</verse>
        <verse osisID='Rev.22.3'>Artık hiçbir lanet kalmayacak. Tanrının ve Kuzunun tahtı kentin içinde olacak, kulları Ona tapınacak.</verse>
        <verse osisID='Rev.22.4'>Onun yüzünü görecek, alınlarında Onun adını taşıyacaklar.</verse>
        <verse osisID='Rev.22.5'>Artık gece olmayacak. Çıra ışığına da güneş ışığına da gereksinmeleri olmayacak. Çünkü Rab Tanrı onlara ışık verecek ve sonsuzlara dek egemenlik sürecekler.</verse>
        <verse osisID='Rev.22.6'>Melek bana, ‹‹Bu sözler güvenilir ve gerçektir›› dedi. ‹‹Peygamberlerin ruhlarının Tanrısı olan Rab, yakın zamanda olması gereken olayları kullarına göstermek için meleğini gönderdi.››</verse>
        <verse osisID='Rev.22.7'>‹‹İşte tez geliyorum! Bu kitaptaki peygamberlik sözlerine uyana ne mutlu!››</verse>
        <verse osisID='Rev.22.8'>Bunları işiten ve gören ben Yuhannayım. İşitip gördüğümde bunları bana gösteren meleğe tapmak için ayaklarına kapandım.</verse>
        <verse osisID='Rev.22.9'>Ama o bana, ‹‹Sakın yapma!›› dedi, ‹‹Ben senin, peygamber kardeşlerin ve bu kitabın sözlerine uyanlar gibi bir Tanrı kuluyum. Tanrıya tap!››</verse>
        <verse osisID='Rev.22.10'>Sonra bana, ‹‹Bu kitabın peygamberlik sözlerini mühürleme›› dedi, ‹‹Çünkü beklenen zaman yakındır.</verse>
        <verse osisID='Rev.22.11'>Kötülük yapan, yine kötülük yapsın. Kirli olan, kirli işlerini sürdürsün. Doğru olan, yine doğruyu yapsın. Kutsal olan kutsal kalsın.››</verse>
        <verse osisID='Rev.22.12'>‹‹İşte tez geliyorum! Vereceğim ödüller yanımdadır. Herkese yaptığının karşılığını vereceğim.</verse>
        <verse osisID='Rev.22.13'>Alfa ve Omega, birinci ve sonuncu, başlangıç ve son Benim.</verse>
        <verse osisID='Rev.22.14'>‹‹Kaftanlarını yıkayan, böylelikle yaşam ağacından yemeye hak kazanarak kapılardan geçip kente girenlere ne mutlu!</verse>
        <verse osisID='Rev.22.15'>Köpekler, büyücüler, fuhuş yapanlar, adam öldürenler, putperestler, yalanı sevip hile yapanların hepsi dışarıda kalacaklar.</verse>
        <verse osisID='Rev.22.16'>‹‹Ben İsa, kiliselerle ilgili bu tanıklığı sizlere iletsin diye meleğimi gönderdim. Davutun kökü ve soyu Benim, parlak sabah yıldızı Benim.››</verse>
        <verse osisID='Rev.22.17'>Ruh ve Gelin, ‹‹Gel!›› diyorlar. İşiten, ‹‹Gel!›› desin. Susayan gelsin. Dileyen, yaşam suyundan karşılıksız alsın.</verse>
        <verse osisID='Rev.22.18'>Bu kitaptaki peygamberlik sözlerini duyan herkesi uyarıyorum! Her kim bu sözlere bir şey katarsa, Tanrı da bu kitapta yazılı belaları ona katacaktır.</verse>
        <verse osisID='Rev.22.19'>Her kim bu peygamberlik kitabının sözlerinden bir şey çıkarırsa, Tanrı da bu kitapta yazılı yaşam ağacından ve kutsal kentten ona düşen payı çıkaracaktır.</verse>
        <verse osisID='Rev.22.20'>Bunlara tanıklık eden, ‹‹Evet, tez geliyorum!›› diyor. Amin! Gel, ya Rab İsa!</verse>
        <verse osisID='Rev.22.21'>Rab İsa'nın lütfu kutsallarla birlikte olsun! Amin.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BB31' xml:lang='tr'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BB31'>
        <title>Turkish</title>
        <contributor/>
        <creator>Hasan</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2004-07-28</date>
        <description/>
        <publisher>nobody</publisher>
        <type type='OSIS'>Bible</type>
        <identifier type='OSIS'>BB31</identifier>
        <source>http://www.bbie.org/</source>
        <language type='IETF'>tr</language>
        <relation/>
        <coverage/>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Tim'>
      <chapter osisID='1Tim.1'>
        <verse osisID='1Tim.1.1'> Kurtarıcımız Tanrının ve umudumuz Mesih İsanın buyruğuyla Mesih İsanın elçisi atanan ben Pavlustan imanda öz oğlum Timoteosa selam! Baba Tanrıdan ve Rabbimiz Mesih İsadan sana lütuf, merhamet ve esenlik olsun.</verse>
        <verse osisID='1Tim.1.3'> Makedonyaya giderken sana rica ettiğim gibi, Efeste kal ve bazı kişilerin farklı öğretiler yaymamasını, masallarla ve sonu gelmeyen soyağaçlarıyla uğraşmamasını öğütle. Bu şeyler, imana dayanan tanrısal düzene hizmet etmekten çok, tartışmalara yol açar.</verse>
        <verse osisID='1Tim.1.5'>Bu buyruğun amacı, pak yürekten, temiz vicdandan, içten imandan doğan sevgiyi uyandırmaktır.</verse>
        <verse osisID='1Tim.1.6'>Bazı kişiler bunlardan saparak boş konuşmalara daldılar.</verse>
        <verse osisID='1Tim.1.7'>Kutsal Yasa öğretmeni olmak istiyorlar, ama ne söyledikleri sözleri ne de iddialı oldukları konuları anlıyorlar.</verse>
        <verse osisID='1Tim.1.8'>Yasayı özüne uygun biçimde kullanan için Yasanın iyi olduğunu biliyoruz.</verse>
        <verse osisID='1Tim.1.9'> Çünkü biliyoruz ki, Yasa doğrular için değil, yasa tanımayanlarla asiler, tanrısızlarla günahkârlar, kutsallıktan yoksunlarla kutsala karşı saygısız olanlar, anne ya da babasını öldürenler, katiller, fuhuş yapanlar, oğlancılar, köle tüccarları, yalancılar, yalan yere ant içenler ve sağlam öğretiye karşıt olan başka ne varsa onlar için konmuştur.</verse>
        <verse osisID='1Tim.1.11'>Mübarek Tanrının bana emanet edilen yüce Müjdesine göre bu böyledir.</verse>
        <verse osisID='1Tim.1.12'>Beni güçlendiren Rabbimiz Mesih İsaya şükrederim. Çünkü beni güvenilir sayarak hizmetine aldı.</verse>
        <verse osisID='1Tim.1.13'>Bir zamanlar Ona küfreden, zalim ve küstah biri olduğum halde bana merhamet edildi. Çünkü ne yaptıysam bilgisizlikten ve imansızlıktan yaptım.</verse>
        <verse osisID='1Tim.1.14'>Ama Rabbimizin lütfu, imanla ve Mesih İsada olan sevgiyle birlikte bol bol üzerime döküldü.</verse>
        <verse osisID='1Tim.1.15'>‹‹Mesih İsa günahkârları kurtarmak için dünyaya geldi›› sözü, güvenilir ve her bakımdan kabule layık bir sözdür. Günahkârların en kötüsü benim.</verse>
        <verse osisID='1Tim.1.16'>Ama Mesih İsa, kendisine iman edip sonsuz yaşama kavuşacak olanlara örnek olayım diye sınırsız sabrını öncelikle bende sergilemek için bana merhamet etti.</verse>
        <verse osisID='1Tim.1.17'>Onur ve yücelik sonsuzlara dek bütün çağların Kralı, ölümsüz ve görünmez tek Tanrının olsun! Amin.</verse>
        <verse osisID='1Tim.1.18'>Oğlum Timoteos, senin hakkında önceden söylenen peygamberlik sözleri uyarınca, bu buyruğu sana emanet ediyorum. Öyle ki, bu sözlere dayanarak iyi savaşı sürdüresin.</verse>
        <verse osisID='1Tim.1.19'>İmana ve temiz vicdana sarıl. Bazıları temiz vicdanı bir yana iterek iman konusunda battılar.</verse>
        <verse osisID='1Tim.1.20'>Himeneos ve İskender bunlardandır. Küfür etmemeyi öğrensinler diye onları Şeytan'a teslim ettim.</verse>
      </chapter>
      <chapter osisID='1Tim.2'>
        <verse osisID='1Tim.2.1'> Her şeyden önce şunu öğütlerim: Tanrı yoluna tam bir bağlılık ve ağırbaşlılık içinde sakin ve huzurlu bir yaşam sürelim diye, krallarla bütün üst yöneticiler dahil, bütün insanlar için dilekler, dualar, yakarışlar ve şükürler sunulsun.</verse>
        <verse osisID='1Tim.2.3'>Böyle yapmak iyidir ve Kurtarıcımız Tanrıyı hoşnut eder.</verse>
        <verse osisID='1Tim.2.4'>O bütün insanların kurtulup gerçeğin bilincine erişmesini ister.</verse>
        <verse osisID='1Tim.2.5'> Çünkü tek Tanrı ve Tanrıyla insanlar arasında tek aracı vardır. O da insan olan ve kendisini herkes için fidye olarak sunmuş bulunan Mesih İsadır. Uygun zamanda verilen tanıklık budur.</verse>
        <verse osisID='1Tim.2.7'>Ben bunun habercisi ve elçisi atandım -gerçeği söylüyorum, yalan söylemiyorum- uluslara imanı ve gerçeği öğretmeye atandım.</verse>
        <verse osisID='1Tim.2.8'>Buna göre, erkeklerin öfkelenip çekişmeden, her yerde pak eller yükselterek dua etmelerini isterim.</verse>
        <verse osisID='1Tim.2.9'> Kadınların da saç örgüleriyle, altınlarla, incilerle ya da pahalı giysilerle değil, sade giyimle, edepli ve ölçülü tutumla, Tanrı yolunda yürüdüklerini ileri süren kadınlara yaraşır biçimde, iyi işlerle süslenmelerini isterim.</verse>
        <verse osisID='1Tim.2.11'>Kadın sükûnet ve tam bir uysallık içinde öğrensin.</verse>
        <verse osisID='1Tim.2.12'>Kadının öğretmesine, erkeğe egemen olmasına izin vermiyorum; sakin olsun.</verse>
        <verse osisID='1Tim.2.13'> Çünkü önce Adem, sonra Havva yaratıldı; aldatılan da Adem değildi, kadın aldatılıp suç işledi.</verse>
        <verse osisID='1Tim.2.15'>Ama doğum yapıp kurtulacaktır; yeter ki, sağduyuyla iman, sevgi ve kutsallıkta yaşasın.</verse>
      </chapter>
      <chapter osisID='1Tim.3'>
        <verse osisID='1Tim.3.1'>İşte güvenilir söz: Bir kimse gözetmen olmayı gönülden istiyorsa, iyi bir görev arzu etmiş olur.</verse>
        <verse osisID='1Tim.3.2'>Ancak gözetmen ayıplanacak bir yanı olmayan, tek karılı, ölçülü, sağduyulu, saygın, konuksever, öğretmeye yetenekli biri olmalı.</verse>
        <verse osisID='1Tim.3.3'>Şarap düşkünü, zorba olmamalı; uysal, kavgadan ve para sevgisinden uzak olmalı.</verse>
        <verse osisID='1Tim.3.4'>Evini iyi yönetmeli, çocuklarına söz dinletmeli, her yönden saygılı olmalarını sağlamalı.</verse>
        <verse osisID='1Tim.3.5'>Kendi evini yönetmesini bilmeyen, Tanrının topluluğunu nasıl kayırabilir?</verse>
        <verse osisID='1Tim.3.6'>Gözetmen yeni iman etmiş biri olmamalı. Yoksa gurura kapılıp İblisin uğradığı yargıya uğrayabilir.</verse>
        <verse osisID='1Tim.3.7'>Topluluğun dışındakiler tarafından da iyi bir insan olarak tanınmalıdır. Öyle ki, ayıplanacak duruma ve İblisin tuzağına düşmesin.</verse>
        <verse osisID='1Tim.3.8'>Aynı şekilde kilise görevlileri, özü sözü ayrı, şarap tutkunu, haksız kazanç peşinde koşan kişiler değil, ağırbaşlı kişiler olmalı.</verse>
        <verse osisID='1Tim.3.9'>Temiz vicdanla imanın sırrına sarılmalıdırlar.</verse>
        <verse osisID='1Tim.3.10'>Bunlar da önce denensin; eleştirilecek bir yönleri yoksa görev alsınlar.</verse>
        <verse osisID='1Tim.3.11'>Aynı şekilde kadınlar ağırbaşlı olmalı; iftiracı değil, ama ölçülü ve her bakımdan güvenilir olmalı.</verse>
        <verse osisID='1Tim.3.12'>Görevliler tek karılı, çocuklarını ve evlerini iyi yöneten kişiler olsun.</verse>
        <verse osisID='1Tim.3.13'>Görevlerini iyi yapanlar, kendileri için iyi bir yer edinir, Mesih İsaya imanda büyük cesaret kazanırlar.</verse>
        <verse osisID='1Tim.3.14'> Yakında yanına gelmeyi umuyorum. Ama gecikirsem, gerçeğin direği ve dayanağı olan Tanrının ev halkı arasında, yani yaşayan Tanrının topluluğunda nasıl davranmak gerektiğini bilesin diye sana bunları yazıyorum.</verse>
        <verse osisID='1Tim.3.16'>Kuşkusuz Tanrı yolunun sırrı büyüktür.  O, bedende göründü,  Ruh'ça doğrulandı,  Meleklerce görüldü,  Uluslara tanıtıldı,  Dünyada O'na iman edildi,  Yücelik içinde yukarı alındı.</verse>
      </chapter>
      <chapter osisID='1Tim.4'>
        <verse osisID='1Tim.4.1'> Ruh açıkça diyor ki, son zamanlarda bazıları yalancıların ikiyüzlülüğü nedeniyle aldatıcı ruhlara ve cinlerin öğretilerine kulak vererek imandan dönecek. Vicdanları adeta kızgın bir demirle dağlanmış bu yalancılar evlenmeyi yasaklayacak, iman edip gerçeği bilenlerin şükranla yemesi için Tanrının yarattığı yiyeceklerden çekinmek gerektiğini buyuracaklar.</verse>
        <verse osisID='1Tim.4.4'>Oysa Tanrının yarattığı her şey iyidir, hiçbir şey reddedilmemeli; yeter ki, şükranla kabul edilsin.</verse>
        <verse osisID='1Tim.4.5'>Çünkü her şey Tanrının sözüyle ve duayla kutsal kılınır.</verse>
        <verse osisID='1Tim.4.6'>Bunları kardeşlere öğütlersen, imanın ve izlediğin iyi öğretinin sözleriyle beslenmiş olarak Mesih İsanın iyi bir görevlisi olursun.</verse>
        <verse osisID='1Tim.4.7'>Kutsallıktan yoksun kocakarı masallarını reddet. Kendini Tanrı yolunda eğit.</verse>
        <verse osisID='1Tim.4.8'>Bedeni eğitmenin biraz yararı var; ama şimdiki ve gelecek yaşamın vaadini içeren Tanrı yolunda yürümek her yönden yararlıdır.</verse>
        <verse osisID='1Tim.4.9'>Bu güvenilir ve her bakımdan kabule layık bir sözdür.</verse>
        <verse osisID='1Tim.4.10'>Bunun için emek veriyor, mücadele ediyoruz. Çünkü umudumuzu bütün insanların, özellikle iman edenlerin Kurtarıcısı olan diri Tanrıya bağladık.</verse>
        <verse osisID='1Tim.4.11'>Bunları buyur ve öğret.</verse>
        <verse osisID='1Tim.4.12'>Gençsin diye kimse seni küçümsemesin. Konuşmada, davranışta, sevgide, imanda, paklıkta imanlılara örnek ol.</verse>
        <verse osisID='1Tim.4.13'>Ben yanına gelinceye dek kendini topluluğa Kutsal Yazıları okumaya, öğüt vermeye, öğretmeye ada.</verse>
        <verse osisID='1Tim.4.14'>Peygamberlik sözüyle, ihtiyarlar kurulunun ellerini senin üzerine koymasıyla sana verilen ve hâlâ sende olan ruhsal armağanı ihmal etme.</verse>
        <verse osisID='1Tim.4.15'>Bu konuların üzerinde dur, kendini bunlara ver ki, ilerlediğini herkes görsün.</verse>
        <verse osisID='1Tim.4.16'>Kendine ve öğretine dikkat et, bu yolda yürümeye devam et. Çünkü bunu yapmakla hem kendini hem seni dinleyenleri kurtaracaksın.</verse>
      </chapter>
      <chapter osisID='1Tim.5'>
        <verse osisID='1Tim.5.1'> Yaşlı adama çıkışma, babanmış gibi yol göster. Genç erkeklere kardeşinmiş gibi, yaşlı kadınlara annenmiş gibi, genç kadınlara tam bir yürek temizliğiyle kızkardeşinmiş gibi yol göster.</verse>
        <verse osisID='1Tim.5.3'>Gerçekten kimsesiz dul kadınlara saygı göster.</verse>
        <verse osisID='1Tim.5.4'>Ama dul kadının çocukları ya da torunları varsa, bunlar öncelikle kendi ev halkına yardım ederek Tanrı yolunda yürümeyi ve büyüklerine iyilik borcunu ödemeyi öğrensinler. Çünkü bu Tanrıyı hoşnut eder.</verse>
        <verse osisID='1Tim.5.5'>Gerçekten kimsesiz, yalnız kalmış dul kadın umudunu Tanrıya bağlamıştır; gece gündüz Ona dilekte bulunmaya ve dua etmeye devam eder.</verse>
        <verse osisID='1Tim.5.6'>Kendini zevke veren dul kadınsa daha yaşarken ölmüştür.</verse>
        <verse osisID='1Tim.5.7'>Ayıplanacak duruma düşmemeleri için onları bu konularda uyar.</verse>
        <verse osisID='1Tim.5.8'>Kendi yakınlarına, özellikle de ev halkına bakmayan kişi imanı inkâr etmiş, imansızdan beter olmuştur.</verse>
        <verse osisID='1Tim.5.9'> Yaptığı iyiliklerle tanınmış, tek erkekle evlenmiş, en az altmış yaşında olan dul kadın, eğer çocuk büyütmüş, konuk ağırlamış, kutsalların ayaklarını yıkamış, sıkıntıda olanlara yardım etmiş, kendini her tür iyi işe adamışsa, adı dullar listesine yazılsın.</verse>
        <verse osisID='1Tim.5.11'>Daha genç dulları listeye alma. Çünkü bedensel arzuları Mesihe bağlılıklarına baskın çıkınca evlenmek isterler.</verse>
        <verse osisID='1Tim.5.12'>Böylece verdikleri ilk sözü çiğneyerek hüküm giyerler.</verse>
        <verse osisID='1Tim.5.13'>Aynı zamanda ev ev gezerek tembelliğe alışırlar. Yalnız tembelliğe alışmakla kalmazlar, üzerlerine düşmeyen sözler söyleyerek başkalarının işine karışan boşboğazlar olurlar.</verse>
        <verse osisID='1Tim.5.14'>Bu nedenle, daha genç dulların evlenmelerini, çocuk yapmalarını, evlerini yönetmelerini, düşmana hiçbir iftira fırsatı vermemelerini isterim.</verse>
        <verse osisID='1Tim.5.15'>Kimisi zaten sapmış, Şeytanın ardına düşmüştür.</verse>
        <verse osisID='1Tim.5.16'>İmanlı bir kadının dul yakınları varsa onlara yardım etsin. İnanlılar topluluğu yük altına girmesin ki, gerçekten kimsesiz olan dullara yardım edebilsin.</verse>
        <verse osisID='1Tim.5.17'>Topluluğu iyi yöneten ihtiyarlar, özellikle Tanrı sözünü duyurup öğretmeye emek verenler iki kat saygıya layık görülsün.</verse>
        <verse osisID='1Tim.5.18'>Çünkü Kutsal Yazıda şöyle deniyor: ‹‹Harman döven öküzün ağzını bağlama›› ve ‹‹İşçi ücretini hak eder.››</verse>
        <verse osisID='1Tim.5.19'>İki ya da üç tanık olmadıkça, bir ihtiyara yöneltilen suçlamayı kabul etme.</verse>
        <verse osisID='1Tim.5.20'>Günah işleyenleri herkesin önünde azarla ki, öbürleri de korksun.</verse>
        <verse osisID='1Tim.5.21'>Bu söylediklerimi yan tutmadan, kimseyi kayırmadan yerine getirmen için seni Tanrının, Mesih İsanın ve seçilmiş meleklerin önünde uyarıyorum.</verse>
        <verse osisID='1Tim.5.22'>Birinin üzerine ellerini koymakta aceleci davranma, başkalarının günahlarına ortak olma. Kendini temiz tut.</verse>
        <verse osisID='1Tim.5.23'>Artık yalnız su içmekten vazgeç; miden ve sık sık baş gösteren rahatsızlıkların için biraz da şarap iç.</verse>
        <verse osisID='1Tim.5.24'>Bazı kişilerin günahları bellidir, kendilerinden önce yargı kürsüsüne ulaşır. Bazılarının günahlarıysa sonradan ortaya çıkar.</verse>
        <verse osisID='1Tim.5.25'>Bunun gibi, iyi işler de bellidir; belli olmayanlar bile gizli kalamaz.</verse>
      </chapter>
      <chapter osisID='1Tim.6'>
        <verse osisID='1Tim.6.1'>Kölelik boyunduruğu altında olanların hepsi kendi efendilerini tam bir saygıya layık görsünler ki, Tanrının adı ve öğretisi kötülenmesin.</verse>
        <verse osisID='1Tim.6.2'>Efendileri iman etmiş olanlarsa, nasıl olsa kardeşiz deyip efendilerine saygısızlık etmesinler. Tersine, daha iyi hizmet etsinler. Çünkü bu iyi hizmetten yararlananlar, sevdikleri imanlılardır. Bu ilkeleri öğret ve öğütle.</verse>
        <verse osisID='1Tim.6.3'> Eğer biri farklı öğretiler yayar, doğru sözleri, yani Rabbimiz İsa Mesihin sözlerini ve Tanrı yoluna dayanan öğretiyi onaylamazsa, kendini beğenmiş, bilgisiz bir kişidir. Böyle biri tartışmaları ve kelime kavgalarını hastalık derecesinde sever. Bu şeyler kıskançlığa, çekişmeye, iftiraya, kötü kuşkulara, düşünceleri yozlaşmış ve gerçeği yitirmiş kişilerin durmadan sürtüşmesine yol açar. Onlar Tanrı yolunu kazanç yolu sanıyorlar.</verse>
        <verse osisID='1Tim.6.6'>Oysa eldekiyle yetinerek Tanrı yolunda yürümek büyük kazançtır.</verse>
        <verse osisID='1Tim.6.7'>Çünkü dünyaya ne bir şey getirdik, ne de ondan bir şey götürebiliriz.</verse>
        <verse osisID='1Tim.6.8'>Yiyeceğimiz, giyeceğimiz varsa bunlarla yetiniriz.</verse>
        <verse osisID='1Tim.6.9'>Zengin olmak isteyenler ayartılıp tuzağa düşerler, insanı çöküşe ve yıkıma götüren birçok saçma ve zararlı arzulara kapılırlar.</verse>
        <verse osisID='1Tim.6.10'>Çünkü her türlü kötülüğün bir kökü de para sevgisidir. Kimileri zengin olma hevesiyle imandan saptılar, kendi kendilerine çok acı çektirdiler.</verse>
        <verse osisID='1Tim.6.11'>Ama sen, ey Tanrı adamı, bu şeylerden kaç! Doğruluğun, Tanrı yolunun, imanın, sevginin, sabrın, uysallığın ardından koş.</verse>
        <verse osisID='1Tim.6.12'>İman uğrunda yüce mücadeleyi sürdür. Sonsuz yaşama sımsıkı sarıl. Bunun için çağrıldın ve birçok tanık önünde yüce inancı açıkça benimsedin.</verse>
        <verse osisID='1Tim.6.13'> Her şeye yaşam veren Tanrının ve Pontius Pilatus önünde yüce inanca tanıklık etmiş olan Mesih İsanın huzurunda sana buyuruyorum: Rabbimiz İsa Mesihin gelişine dek Tanrı buyruğunu lekesiz ve kusursuz olarak koru.</verse>
        <verse osisID='1Tim.6.15'> Mübarek ve tek Hükümdar, kralların Kralı, rablerin Rabbi, ölümsüzlüğün tek sahibi, yaklaşılmaz ışıkta yaşayan, hiçbir insanın görmediği ve göremeyeceği Tanrı, Mesihi belirlenen zamanda ortaya çıkaracaktır. Onur ve kudret sonsuza dek Onun olsun! Amin.</verse>
        <verse osisID='1Tim.6.17'>Şimdiki çağda zengin olanlara gururlanmamalarını, gelip geçici zenginliğe umut bağlamamalarını buyur. Zevk almamız için bize her şeyi bol bol veren Tanrıya umut bağlasınlar.</verse>
        <verse osisID='1Tim.6.18'>İyilik yapmalarını, iyilikten yana zengin, eliaçık ve paylaşmaya istekli olmalarını buyur.</verse>
        <verse osisID='1Tim.6.19'>Böylelikle gerçek yaşama kavuşmak üzere gelecek için kendilerine sağlam temel olacak bir hazine biriktirmiş olurlar.</verse>
        <verse osisID='1Tim.6.20'>Ey Timoteos, sana emanet edileni koru! Kutsallıktan yoksun, boş sözlerden, yalan yere ‹‹bilgi›› denen düşüncelerin çelişkilerinden sakın.</verse>
        <verse osisID='1Tim.6.21'>Kimileri bu sözde bilgiye sahip olduklarını ileri sürerek imandan saptılar. Tanrı'nın lütfu sizlerle birlikte olsun.</verse>
      </chapter>
    </div></osisText>
</osis>